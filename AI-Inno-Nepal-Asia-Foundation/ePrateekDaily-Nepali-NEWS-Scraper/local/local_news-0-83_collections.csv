Title,Category,Auther,Date,Location,Content,URL
परीक्षा पुस्तिका साट्ने दुई परीक्षा प्रमुख पक्राउ,स्थानीय,प्रतीक दैनिक,"साउन ३२, २०८०",वीरगंज,"वप्रका, बिर्ताका प्रहरी निरीक्ष्Fक विदुर शिवाकोटीले त्रिजुद्ध माविमा सञ्चालन भइरहेको ठाकुर राम बहुमुखी क्याम्पसमा अध्ययनरत बिबिएस दोस्रो वर्षको परीक्ष्Fाको क्रममा बुधवार बिहान बाहिरबाट लेखेर ल्याएको उत्तरपुस्तिका साट्ने क्रममा ठाराब क्याम्पस परीक्ष्Fा शाखाका पूर्वप्रमुख मोहन यादव र त्रिजुद्ध माविका परीक्ष्Fा प्रमुख वीरेन्द्र स्वर्णकारलाई पक्राउ गरिएको बताए ।. उनले परीक्ष्Fा सकिएपश्चात् उत्तरपुस्तिका दिने बेलामा परीक्ष्Fा केन्द्र प्रमुख स्वर्णकारलाई बाहिरबाट लेखेर ल्याएको उत्तरपुस्तिका दिने क्रममा यादवसहितलाई पक्राउ गरिएको प्रनि शिवाकोटीले बताए । ठाराब क्याम्पसको पूर्व परीक्ष्Fा शाखा प्रमुख यादव हाल हरि खेतान बहुमुखी क्याम्पसमा परीक्ष्Fा शाखा प्रमुखमा कार्यरत छन् । सूचनाको आधारमा दुवैजनालाई पक्राउ गरिएको हो ।. ठाराब क्याम्पसमा विद्यार्थीहरूले आर्थिक चलखेलमा उत्तरपुस्तिका साट्ने कार्य गर्दै आएको कुरा प्रहरीलाई प्राप्त भएपछि आज यससम्बन्धी निगरानी गर्दा यादव र स्वर्णकार रङ्गेहात पक्राउ परेको प्रनि शिवाकोटीले बताए । दुवैजनालाई कारबाईको लागि जिल्ला प्रहरी कार्यालय चलान गरिएको छ । उनीहरूमाथि शिक्षा ऐन २०२८ को दफा १७ अनुसार प्रश्नपत्रको गोपनीयता भङ्ग गरेमा वा अरूको परीक्ष्Fा दिएमा वा परीक्ष्Fाको मर्यादा भङ्ग गरेमा संलग्न कसूरवारलाई मात्रा हेरेर एक लाख जरिवाना, छ महीना कैद वा दुवै हुन सक्ने व्यवस्था छ । यही दफा अनुसार दुवैजनामाथि मुद्दा चलाउने तयारी प्रहरीले गरेको छ ।. पर्सा प्रहरीका प्रवक्ता दीपक गिरीले पक्राउ परेका दुवैजनामाथि थप अनुसन्धान भइरहेको बताए ।",https://eprateekdaily.com/2023/08/17/55353
सिसी क्यामरा निगरानी कक्ष उद्घाटन,स्थानीय,प्रतीक दैनिक,"साउन ३२, २०८०",परवानीपुर,"जिल्ला प्रहरी कार्यालय, पर्सामा सिसी क्यामरा निगरानी कक्ष्Fको आज उद्घाटन गरिएको हो । वीरगंज–पथलैया सडकखण्डमा सवारीसाधन आवतजावत गर्ने र सो क्रममा तीव्र गतिमा गुड्दा सवारी दुर्घटनाको जोखिम हुने र सो क्रममा सवारीसाधन लिएर चालकहरू फरार हुने, दुर्घटनामा मानिसहरू घाइते, मृत्यु हुनेजस्ता घटनाहरू भइरहेका र सोमा संलग्न व्यक्ति, सवारीसाधनलाई नियन्त्रणमा लिन सिसी क्यामरा प्रभावकारी हुने देखेर महानगरको रु २७ लाख आर्थिक सहयोगमा अटोमेटिक नम्बर रिकगनाइजेशन सिस्टम विथ रडार क्यामरा जडान गरिएको र यसले सवारी दुर्घटना निगरानीमा सहयोग पुग्ने विश्वास व्यक्त गरिएको छ ।. घटना भएपछि घटनाका कसूरवारहरूलाई नियन्त्रणमा लिन आगामी दिनमा सहज हुने प्रउ शाहले बताए ।",https://eprateekdaily.com/2023/08/17/55350
अन्तर्घात हुँदा गठबन्धन –सहमहामन्त्री यादव,स्थानीय,प्रतीक दैनिक,"भदौ १, २०८०",वीरगंज,"नेकाको १४औं महाधिवेशनपश्चात् नेका पर्सा क्षेत्र नं २ ले बिहीवार आयोजना गरेको प्रथम क्षेत्रीय सम्मेलनका प्रमुख अतिथि सहमहामन्त्री यादवले अन्तर्घात नहुने र पार्टीलाई बलियो पार्ने कुरामा कार्यकर्ताहरू दृढ भए आगामी दिनमा नेकाले गठबन्धन नगर्ने बताए । उनले पर्सा काङ्ग्रेसको लागि बलियो जिल्ला भएको बताए । उनले पर्सेली नेका कार्यकर्तासँग अन्तर्घात नगर्न, पार्टीलाई जिताउने प्रतिबद्धता, भरोसा दिलाउन आग्रह गरे । उनले काङ्ग्रेसमा सङ्कट रहेको र वर्तमान काङ्ग्रेस सहभागी माओवादी नेतृत्वको सरकार निरङ्कुशतातर्फ उन्मुख भएर कमजोर भइरहेको बताए । सहमहामन्त्री यादवले पूर्वगृहमन्त्री बालकृष्ण खाँडका कारण नागरिकता विधेयक जारी भएको र त्यसैको रिसमा उनीविरुद्ध षड्यन्त्र रचिएको आरोप लगाए । उनले खाँड जेलमा बस्नुको कारण वर्तमान गृहमन्त्री कारक भएको र उनकै ‘रोल प्ले’मा यो घटना भएको दोषारोपण लगाए । उनले वर्तमान सरकारमा नेका पनि रहेको तर सरकारको नेतृत्वमा रहेकाहरूले नेकाविरुद्ध षड्यन्त्र रचेका कारण यस प्रकारका कदम नरोकिए सरकारले नराम्रो परिणाम भोग्नुपर्ने चेतावनी दिए ।. नेकाका केन्द्रीय सदस्य एवं सांसद अजयकुमार चौरसियाले चुनावपछि पार्टीको कार्यक्रम नै नभएको र क्षेत्र नं २ ले अधिवेशन राखेर राम्रो काम गरेको बताए । उनले अब हुने चुनावमा नेकाले गठबन्धन नगर्ने बताए । उनले यसका लागि नेकालाई बलियो बनाउन आवश्यक हुने बताए । यसअघिका दुईवटा चुनाव २०७०–७४ मा अन्तर्घातका कारण नेकाले निकै सिट गुमाउन परेको बताए । उनले आगामी दिनमा कसैले अन्तर्घात नगर्ने हो भने नेकाले धेरै सिट जित्ने दाबी गरे । उनले पूर्वगृहमन्त्री खाँडलाई सरकारले फसाएको आरोप लगाए । न उजूरी छ, न उनको नाम कसैले बयानमा पोलेको छ, त्यत्तिकै जेलमा हालिएको छ । सरकारले बजेट विनियोजन गर्दा पनि मधेस प्रदेशमा अन्य प्रदेशको तुलनामा कम बजेट पठाएकोमा आलोचना गरे । हाल पिउने पानीको समस्या देखिएको र सोको निराकरणतर्फ सरकार गम्भीर नभएको उनले आरोप लगाए ।. प्रदेशसभा सदस्य एवं नेका, पर्साका सभापति जनार्दन सिंह क्षत्रीले पार्टी निर्णय अनुसार पर्सा जिल्लाका केही स्थानमा गठबन्धन र केहीमा गठबन्धन नरहेको बताए । उनले नेका, पर्साभित्र अन्तर्घातका कारण थुप्रैले हार बेहार्नुपरेको बताए ।. क्षेत्रीय सभापति महमद सहाबुद्दीनको अध्यक्षतामा भएको कार्यक्रममा मधेस प्रदेशका पूर्वमन्त्री ओमप्रकाश शर्मा, नेका, पर्साका उपसभापति रामनारायण कुर्मी, सचिव एवं उपप्रमुख इम्तियाज आलमलगायतले मन्तव्य व्यक्त गरेका थिए ।. प्रदेशसभा सदस्य श्याम पटेलले सबै कार्यकर्तालाई निर्धक्क आआफ्नो समस्या राख्न सुझाए । उनले समस्या नराख्दा कसलाई के समस्या परेको छ, पार्टीलाई कसरी अगाडी बढाउने भन्नेबारेमा अप्ठेरो पर्ने बताउँदै आआफ्नो समस्यालाई राख्न सुझाए ।",https://eprateekdaily.com/2023/08/18/55396
पारिश्रमिक वृद्धिको माग गर्दै युनियनद्वारा आन्दोलनको घोषणा,स्थानीय,प्रतीक दैनिक,"भदौ १, २०८०",वीरगंज,"अध्यक्ष हेमराज न्यौपाने र सचिव प्रेम चौधरीले जारी गरेको विज्ञप्ति अनुसार भदौ १ गते एक घण्टा धर्ना र नाराबाजी, ३ गते दुर्ई घण्टा धर्ना र नाराबाजी, ४ गते तीन घण्टा धर्ना र नाराबाजी, ५ गते चार घण्टा धर्ना र नाराबाजी, ६ गते साँझ ६ बजे मशाल जुलुस, ७ गते आधा घण्टा सम्पूर्ण उद्योग बन्द गर्ने जनाएको छ ।. नयाँ न्यूनतम पारिश्रमिक रु २५ हजार कायम गर्नुपर्ने माग गर्दै विभिन्न १२ वटा टे«ड युनियन सङ्घहरूले श्रम मन्त्रालयसमक्ष असार २६ गते ज्ञापनपत्र बुझाएको थियो । त्यस्तै, साउन १३ गते वीरगंजमा कोणसभा गरी भदौ १ गतेदेखि अनिश्चितकालीन अवज्ञा आन्दोलन गर्ने घोषणा गरेको थियो । उक्त घोषणा अनुसार नेपाल सरकारले साउन मसान्तसम्म श्रमिकको पारिश्रमिक वृद्धि गर्न गम्भीर नभएपछि बाध्य भएर आन्दोलनको कार्यक्रम सार्वजनिक गरेको विज्ञप्तिमा उल्लेख छ ।",https://eprateekdaily.com/2023/08/18/55394
मोटरसाइकल दुर्घटनामा बालकको मृत्यु,स्थानीय,प्रतीक दैनिक,"भदौ १, २०८०",पर्सागढी,"वीरगंज महानगरपालिका–१ छपकैया निवासी जयनाथ सिंहका १६ वर्षीय छोरा राहुल सिंह मामाघर पटेर्वासुगौली गापा– ५ निचुटा आएका थिए ।. आज बिहान उनले ना.१८प ४०२८ नम्बरको मोटरसाइकल चलाउने क्रममा अनियन्त्रित भई दुर्घटना हुँदा उनको घटनास्थलमैं मृत्यु भएको इलाका प्रहरी कार्यालय, पटेर्वासुगौलीका प्रहरी निरीक्षक रामराजा केशरीले बताए । सिंहको शव परीक्ष्Fणको लागि नारायणी अस्पताल, वीरगंजमा राखिएको प्रहरीले जनाएको छ ।",https://eprateekdaily.com/2023/08/18/55392
ट्राफिक सिग्नल जडान भएपछि सवारीजाम झनै बढ्यो,स्थानीय,प्रतीक दैनिक,"साउन ३०, २०८०",वीरगंज,"तत्कालीन नगरपञ्चायत हुँदा साढे तीन लाख रुपैयाँ लागतमा आदर्शनगर, माईस्थान र घण्टाघरमा ट्राफिक सिग्नल लाइट जडान भएको थियो । तर सो बखत भएका विभिन्न खाले आन्दोलनमा ती लाइड नष्ट भएका थिए ।. त्यसपछि अहिले महानगरपालिका भएपछि हालै ट्राफिक सिग्नल लाइट घण्टाघरमा जडान भएर सञ्चालनमा आएको छ । घण्टाघरमा मात्र जडित ट्राफिक सिग्नल लाइट अहिले प्रयोगविहीन सरह छ । घण्टाघरवरिपरि गरी सातवटा सिग्नल जडान भएका छन् ।. तर ती सिग्नल प्रयोग हुँदा एकपटकमा कम्तीमा अढाई मिनेट सवारी रोकिने भएकोले अहिले प्रयोगमा ल्याउँदा समस्या भएको हो । घण्टाघर सडकखण्ड सामान्यतया अन्य सडकखण्डभन्दा बढी सवारी चाप हुने स्थान हो । सो ठाउँमा ट्राफिक सिग्नलका कारण अढाई मिनेट सवारीसाधनहरू रोकिंदा अन्य समयको तुलनामा बढी भीडभाड हुने गरेको थियो । अढाई मिनेट सवारीसाधनहरू रोकिंदा भीड बढेपछि अहिले केही दिनदेखि सो सिग्नल सञ्चालनमा छैन ।. सिग्नल प्रयोग हुँदा सवारीजामको समस्या समाधान हुने आशा गरिएको थियो तर सोको विपरीत सवारीसाधन अझ बढी जाम हुन थालेपछि सिग्नलको प्रयोग बन्द गरिएको बुझिन आएको छ । अहिले सो सिग्नलमा हरबखत पहेंलो बत्ती मात्र बालिन्छ र सवारीसाधनहरू पूर्ववत्रूपमा सिग्नल नभएको अवस्थाझैं निर्बाध सञ्चालनमा हुन्छन् ।",https://eprateekdaily.com/2023/08/15/55245
फकिरा गिरी माविका विद्यार्थीहरूलाई पोशाक वितरण,स्थानीय,प्रतीक दैनिक,"साउन ३१, २०८०",पर्सागढी,"वडाध्यक्ष सुनीलकुमार गुप्ताको अध्यक्षता तथा जीतपुरसिमरा उपमहानगरपालिकाका प्रमुख राजन पौडेलको प्रमुख आतिथ्यमा कक्षा पिजीदेखि पाँचसम्म अध्ययनरत ३६७ जना छात्रछात्रालाई टाई, बेल्ट, मोजा र पोशाक वितरण गरिएको थियो ।. कार्यक्रममा नगरप्रमुख पौडेलले आफू निर्वाचित भएको बेला घोषणा गरे अनुसार उपमहानगरपालिका अन्तर्गतका सम्पूर्ण सामुदायिक विद्यालयमा प्रत्येक वर्ष पोशाक वितरण गर्ने लक्ष्य लिएको बताए । उनले आफू पनि सोही विद्यालयबाट अध्ययन गरेको र सो समयमा बारा जिल्लाका विभिन्न स्थानका साथै पर्साका पश्चिमी क्षेत्र ठोरीबाट अध्ययनका लागि विद्यालयमा आउने गरेको स्मरण गरे ।. उनले सोही समय विद्यालयमा दुई हजार पाँच सय विद्यार्थी अध्ययनरत रहेको बताए । आफू अध्ययनरत विद्यालयको आर्थिक अवस्था कमजोर रहेको र निम्न आयस्रोत भएका अभिभावकहरूका सन्तानहरू अध्ययन गर्ने हुँदा अहिलेका अभिभावकलाई आर्थिक व्ययभार कम होस् भनेर उपमहानगरले सहयोग गरेको बताए । उनले पोशाकका कारण पनि बालबालिका विद्यालय आउने वातावरण बन्ने दाबी गरे ।. उनले सामुदायिक विद्यालयमा अध्ययनरत उपमहानगरका १२ कक्षासम्म अध्ययनरत विद्यार्थीहरूले शुल्क तिर्नुनपर्ने बताए ।. वडाध्यक्ष सुनीलकुमार गुप्ताले जेहेन्दार विद्यार्थीहरूलाई उच्च शिक्षाका लागि वडा र व्यक्तिगतरूपमा पनि सहयोग गर्ने बताए । उनले विद्यालयमा पोशाक लगाएर आउँदा राम्रो वातावरण हुने बताउँदै सरसफाइ, खेलकूदमा पनि विद्यार्थीहरूलाई रुचि बढाउन सुझाए ।. कार्यक्रममा वडा सदस्य सीता उप्रेती, प्रअ राजु गिरी, विद्यालय व्यवस्थापन समितिका सदस्य आफताब आलम, अभिभावकलगायतको सहभागिता थियो । कार्यक्रमको सहजीकरण शिक्षक धनञ्जय गौतमले गरेका थिए ।",https://eprateekdaily.com/2023/08/16/55295
थरुहट क्षेत्रका किसानहरू धानबालीको गोडमेलमा व्यस्त,स्थानीय,प्रतीक दैनिक,"साउन ३१, २०८०",सेढवा,जगरनाथपुर गाउँपालिकाका महेन्द्र रामले पानी नपरेकोले निकै समस्या भोगेर रोपाइँ गरेको बताए । रोपाइँपछि बाली गोडमेलमा लागेको उनले बताए । गोडमेल नगरे बाली उत्पादनमा निकै कमी हुने रामको भनाइ छ ।. जीराभवानी गापा–३ का तुलसीदास थारूले अगहनी धानबालीलाई एकपटक गोडमेल गरिसकेको बताए । तर भदैया तथा सारो जातिको धानबालीलाई दोस्रोपटक गोडमेल गरी बेहनी लगाइरहेको उनले बताए । बेहनी नलगाए बालीको बीचबीचमा हावा प्रवेश गर्न नपाउँदा विभिन्न खाले रोगको सङ्क्रमण हुने र उत्पादनमा कमी आउने थारूले बताए ।. आजको वैज्ञानिक युगमा विभिन्न क्षेत्रमा भएका विकाससँगै कृषि क्षेत्रमा पनि आधुनिकीकरण आएको छ र कीटनाशक औषधिको प्रयोग बढेको छ । धानबालीमा उम्रेका विभिन्न किसिमका झारपात मार्न कीटनाशक औषधि बजारमा आएका छन् । तर ती औषधिको प्रयोग गर्दा बालीमा नराम्रो असर पर्न सक्ने आशङ्काले सोको प्रयोग न्यून मात्रामा केही मात्र किसानले गर्दै आएका छन् ।,https://eprateekdaily.com/2023/08/16/55301
क्रिकेटमा वीरगंजको नाम राख्नुपर्छ –उपप्रमुख आलम,स्थानीय,प्रतीक दैनिक,"साउन ३२, २०८०",वीरगंज,"बुधवार पर्सा क्रिकेट सङ्घको सातौं साधारणसभा तथा जिल्ला अधिवेशनको उद्घाटन गर्दै उनले क्रिकेट खेलाडीलाई सहयोग गर्न महानगर तयार रहेको बताए ।. कार्यक्रममा प्रस्तुत गरिएको प्रतिवेदनमा पर्सा जिल्ला क्रिकेट सङ्घले दुई वर्षजति कोभिडको कारण कुनै खेलकूद आयोजना नगरेको जनाएको छ । त्यसपछि क्रिकेट एशोसिएशन अफ नेपालद्वारा सञ्चालित कार्यक्रमहरू गरिएको बताए । शहरी भेगमा मात्र सीमित रहेको क्रिकेटलाई ग्रामीण भेगमा पु¥याउन, खेलाडीलाई प्रशिक्षण, नारायणी रङ्गशालास्थित क्रिकेट मैदानको स्तरोन्नतिलगायत गरिने प्रतिवेदनमा उल्लेख छ ।. क्रिकेट सङ्घका अध्यक्ष दाउद अन्सारीको अध्यक्षतामा भएको कार्यक्रममा माधव कर्माचार्य, नेपाली काङ्ग्रेसका नेता धर्मराज यादव, उपप्रमुखका स्वकीय सचिव शेख हजरालगायतको सहभागिता थियो । कार्यक्रमको सहजीकरण घनश्याम गुप्ताले गरेका थिए ।",https://eprateekdaily.com/2023/08/17/55340
मल चोरीको आरोपमा चारजना पक्राउ,स्थानीय,प्रतीक दैनिक,"साउन ३२, २०८०",रौतहट,"वृन्दावन नगरपालिका–६ बस्ने वर्ष २८ का हरिकान्त पासवान, गुजरा नपा–९ सिमराभवानीपुर बस्ने वर्ष ४२ का कृष्ण चौधरी, चन्द्रपुर–९ बस्ने लक्ष्मण चौधरी, चन्द्रपुर–१० बस्ने बालचनपुरका छोटेलाल बैठा र गुजरा नपा–२ का मुकेश महतो पक्राउ परेका र उनीहरूमाथि आपराधिक विश्वासघात र चोरी तथा डाँका मुद्दामा अदालतबाट म्याद थप गरी हिरासतमा राखेर अनुसन्धान भइरहेको जिल्ला प्रहरी कार्यालय, रौतहटका सूचना अधिकारी प्रनाउ उमाशङ्करप्रसाद यादवले बताए ।. अशोक विनायक ट्रान्सपोर्ट कम्पनीमार्फत ४२० बोरा युरिया मल कृषि सामग्री कम्पनी लिमिटेड, वीरगंजबाट शाखा कार्यालय चन्द्रपुर, रौतहटमा लैजाने क्रममा ना.६ख ९१९२ नम्बरका चालक हरिकान्त पासवान सम्पर्कविहीन भएका थिए । सो सम्बन्धमा इप्रका, चन्द्रपुरको टोलीले अनुसन्धान गर्दा गुजरा नपाको मैरा कटानी जङ्गलबाट ना.६ख ९१९२ नम्बरको ट्रक, १०२ बोरा मल, अन टेस्ट ट्याक्टर र ना.३त २१८० नम्बरको सोनालिका ट्याक्टरसहित चारजना पक्राउ परेका सूचना अधिकारी यादवले बताए ।",https://eprateekdaily.com/2023/08/17/55335
दिल्लीमा नेपाली युवकको मृत्यु,स्थानीय,प्रतीक दैनिक,"साउन ३२, २०८०",वीरगंज,दिल्लीको नोयडामा काम गरिरहेका बेला यादव चार तले घरबाट लडेर घाइते भएका र फोर्टिस हस्पिटलमा उपचारको क्रममा सोमवार राति मृत्यु भएको स्थानीय धमेन्द्र यादवले जानकारी दिएका छन् ।. यादवको शव आज गाउँमा आइपुगेको छ । परिवारको पालनपोषण गर्दै आएका सत्येन्द्रको मृत्युपछि उनको परिवार बिचल्लीमा परेको छ ।,https://eprateekdaily.com/2023/08/17/55331
बैंक तथा वित्तीय संस्थापीडितहरूको मनवामा भेला,स्थानीय,प्रतीक दैनिक,"साउन ३२, २०८०",परवानीपुर,"दुर्गा प्रसाईंले चलाएको नागरिक बचाउ अभियान पर्साको आयोजनामा भएको कार्यक्रममा श्रीपुर पंचगावाँबाट रङ्गपुर हुँदै पीडितहरूको जुलुस मनवा बजारमा आएको थियो । कार्यक्रम दिउँसो १ देखि साँझ ५ बजेसम्म चलेको थियो ।. कार्यक्रममा सहभागीहरूले बैंक तथा वित्तीय संस्थाबाट ऋण लिंदा कोरोना जस्तो महामारीमा पनि ब्याज मिनहा नगरेकोले आफूहरू मर्कामा परेको भन्दै ब्याजमा छुट दिने सरकारले नीति ल्याउनुपर्ने माग गरेका छन् ।. साँवा र ब्याजमा अचाक्ली हिसाब जोडेर ऋणीमाथि थप आर्थिक भार पारिएकोले सरकार गम्भीर बन्न नागरिक बचाउ अभियानका सदस्य पर्साका राजेन्द्रबहादुर दमाईले बताए ।. बैंक तथा वित्तीय संस्थाबाट ऋणीले दैनिक तनाव झेल्नुपर्दा कतिपय आत्महत्याको बाटो रोज्न लागेकाले सरकारले तत्काल यस विषयमा अग्रसरता देखाउनुपर्ने उनीहरूले माग गरे । गाउँमा सञ्चालित सहकारीले पहिला सोझासाझा महिलालाई समूहमा आबद्ध गराउने अनि ऋण लगानी गरेर ब्याजको जालमा फसाउने गरेको पर्सागढीकी चमेली चौधरीले आरोप लगाइन् ।. सहभागीहरूले जबसम्म सरकारले आफूहरूको समस्या सम्बोधन गर्दैन, तबसम्म आन्दोलन जारी राख्ने चेतावनी दिए । नागरिक बचाउ पर्सा सङ्घर्ष समितिमा करीब पाँच सयभन्दा बढी ऋणी आबद्ध भई आन्दोलन गरिरहेका छन् ।",https://eprateekdaily.com/2023/08/17/55343
पर्सागढीमा ८६ जनामा मोतियाबिन्दु भेटियो,स्थानीय,प्रतीक दैनिक,"साउन ३२, २०८०",बिरुवागुठी,"पर्सागढी नपाको आयोजना, अभियान डिजिटल वल्र्ड प्रालिको सहयोग र वीरगंज सामुदायिक आँखा अस्पतालको प्राविधिक सहयोगमा आयोजना गरिएको शिविरमा २०४ जनाले चेकजाँच गराएका थिए । सोमध्ये ८६ जनामा मोतीबिन्दु भेटिएको र उनीहरूको निश्शुल्क शल्यक्रिया गरिने आँखा रोग विशेषज्ञ महेशसिंह धामीले बताए ।. नगरप्रमुख गोकर्ण पाठकले ग्रामीण भेगमा मोतीबिन्दुका रोगीहरू बढिरहेको र उनीहरू उपचारका लागि वीरगंज नजाने गरेकाले शिविरको आयोजना गरिएको बताए । उनले आँखासम्बन्धी जटिल रोग लागेकाहरूको निश्शुल्क शल्यक्रिया गरिने बताए । अत्यधिक गर्मीका कारण अहिले आँखा पाक्ने रोग देखिएकाले आँखा चेकजाँच गराउन उनले सुझाव दिए ।. शिविरमा मेडिकल संयोजक डा नयन यादव, शिविर संयोजक प्रेम घिमिरे, वडा नं १ का अध्यक्ष राजकपूर खवासलगायतको सहभागिता थियो ।",https://eprateekdaily.com/2023/08/17/55347
सालको काठसहित मञ्जय पक्राउ,स्थानीय,प्रतीक दैनिक,"साउन ३२, २०८०",पर्सागढी,"राष्ट्रिय वनबाट काठ चोरी गरी ल्याउने क्रममा पर्सागढी नपा–३ को पारस पटेलचोकबाट रामलाई पक्राउ गरिएको प्रहरी चौकी बडनिहारका प्रहरी सहायक निरीक्षक देवेन्द्र गिरीले बताए । पक्राउ परेका राम र काठलाई कारबाईको लागि सबडिभिजन वन कार्यालय, सबैयामा पठाइएको उनले बताए ।",https://eprateekdaily.com/2023/08/17/55338
तस्करी फेरि खुलेआम,स्थानीय,प्रतीक दैनिक,"साउन ३१, २०८०",वीरगंज,"प्रहरी उपरीक्षक कोमल शाह जिल्लामा आएको बेला चार महीनासम्म तस्करीको लाइन बन्द थियो । तत्कालीन अवस्थामा प्रउ शाह जिल्लामा आएसँगै एमाले–माओवादी नेतृत्वको सरकार थियो । त्यसअघि शेरबहादुर देउवा प्रधानमन्त्री भएको बखतमा जिल्लामा आएका प्रउ शाहले तुरुन्त सरकार परिवर्तन भएका कारण काम देखाउनका लागि जिल्लाबाट हुने तस्करी पूर्णरूपमा बन्द गराएका थिए । अहिले ठीक उल्टो भएको छ ।. सर्वत्र तस्करी भइरहेको छ र सशस्त्र, जनपद एकले अर्कालाई दोष देखाएर आफूमाथि दोष लिन चाहिरहेका छैनन् । तस्करी रोकिंदा प्रउ शाहले जश लिंदै आएका थिए तर अहिले उनी र सशस्त्रका प्रहरी उपरीक्षक सुमन थपलिया कसैले पनि यसको दोष स्वीकार गरिरहेका छैनन् । भन्सारमा सशस्त्रको राजस्व गस्ती टोली छ । सीमामा सशस्त्र प्रहरी तैनाथ छ र सशस्त्रपछि जनपद प्रहरीको चेकजाँच छ ।. वीरगंज–रक्सौल मुख्य सडकमा शङ्कराचार्य द्वारदेखि सशस्त्रको चेकजाँच छ, त्यसपछि शङ्कराचार्य द्वारमा जनपदको चेकजाँच छ, त्यसपछि भन्सारमा सशस्त्रको चेक प्वाइन्ट र भन्सार कर्मचारीहरूको चेकजाँच हुने गरेको छ भने रजतजयन्ती चोकमा सशस्त्र र जनपदको मनमौजी चेक प्वाइन्ट छन् । एकै स्थानमा चारवटा चेक प्वाइन्ट हुँदा पनि रक्सौलबाट विभिन्न माध्यमबाट पोके तस्करी जारी छ ।. यसैगरी, भन्सारदेखि पूर्व इनर्वा र बाराको बलिरामपुरबाट खुलेआम तस्करी हुने गरेको छ । यसका साथै जिल्लाका छपकैया भकुवा, श्रीसिया, अमरपट्टि, धोरे, भिस्वा, आसवारी, जानकीटोला, स्वर्णपुर, ठोरी नाकाहरूबाट भन्सार छली चोरी निकासी पैठारी जारी छ । वीरगंज र भिस्वा नाकाबाट चोरी निकासी र पैठारी हुने गरेको छ भने अन्य नाकाबाट लागूऔषधबाहेक भारतबाट भन्सार छली चोरी पैठारीका कार्यहरू मात्र हुने गरेको छ ।",https://eprateekdaily.com/2023/08/16/55304
"रात्रिबजार नलाग्नुको कारण, विरोध कि पानी ?",स्थानीय,प्रतीक दैनिक,"साउन ३०, २०८०",वीरगंज,"नयाँ वर्ष २०८० लाई लक्षित गरेर चैत महीनाको अन्त्यदेखि वैशाख २ गतेसम्म पहिलोपटक तीन दिन रात्रिकालीन बजार लागेको थियो । नगरप्रमुख राजेशमान सिंहले पत्रकार सम्मेलन गरेर रात्रिकालीन बजार सञ्चालनमा ल्याएको र यसले वीरगंजको आर्थिक गतिविधिलाई चलायमान बनाउने दाबी गरेका थिए । यसैगरी, छिमेकी भारतका मानिसहरूलाई सहजरूपमा सीमा वारिपारि गर्नका लागि राति १० बजेपछि बन्द सीमानाकालाई राति १२ बजेसम्म खुला गरिएको थियो ।. पहिलोपटकको तीन दिने रात्रिबजार सफल भएपछि महानगरले सोही महीनादेखि प्रत्येक महीनाको अन्तिम शुक्रवार र शनिवार रात्रिबजार लगाउने घोषणा ग¥यो । सोअनुरूप असार महीनासम्म गरी चारपटक रात्रिबजार लाग्यो । तर गत असारको अन्त्यमा लागेको रात्रिबजारमा कलाकार प्रीति पासवानसमेतको प्रस्तुतिलाई लिएर सामाजिक सञ्जालमा महानगर प्रमुख सिंहको आलोचना भयो ।. जनमत पार्टीले प्रजिअलाई ज्ञापनपत्र बुझाउँदै आगामी महीना यस प्रकारका अश्लीलता प्रदर्शन हुनेगरी सांस्कृतिक कार्यक्रम गरिएको खण्डमा रात्रिबजार अवरोध पार्ने चेतावनी दिएको थियो ।. घरेलु उत्पादनका वस्तुहरू, फुट मसाज, फुटपाथे चटपटे, चाट, आइसक्रिम आदिको कारोबार वृद्धि भएको थियो । आदर्शनगरका चाटपसले सुनील साहले चाट व्यापार रात्रिबजारमा निकै बढेको बताए । उनले अन्य दिनको तुलनामा रात्रिबजारमा व्यापार बढेको बताए । यस्तै चनाचटपटे, पानीपुरी (पुच्का) विक्रेताहरूले पनि व्यापार बढेको बताए ।. तर महानगरले साउनमा भने अन्तिम शुक्रवार र शनिवार अर्थात् साउन २६ र २७ गते रात्रिकालीन बजार लगाएन । महानगर प्रमुखका सल्लाहकार नवराज फुयाँलले असारको अन्तिम शुक्रवार पानी परेको र अहिले साउनमा पनि पानी परेकै कारण बजार नलागेको बताए ।. तर स्थानीय केही व्यापारीहरू भने अश्लीताविरुद्ध महानगरको आलोचना भएको र केही राजनीतिक दलहरूको चेतावनीका कारण रात्रिबजार सञ्चालनमा आउन नसकेको टिप्पणी गर्छन् ।. साउन महीनामा रात्रिबजार नलाग्नुमा दुई थरीका कुराहरू आए पनि विरोधका स्वर गुञ्जिनु र रात्रिबजार नलाग्नुले स्याल कराउनु र बाख्रा हराउनु जस्तो भएको छ ।",https://eprateekdaily.com/2023/08/15/55249
सवारी कर छुट भएपछि नवीकरण गराउनेको वीरगंजमा भीड बढ्यो,स्थानीय,प्रतीक दैनिक,"साउन ३१, २०८०",परवानीपुर,"मधेस प्रदेश सरकारले चालू आवमा नवीकरण फेल भएका सवारीसाधनमा जरिवाना छुट गर्दै मात्रै नवीकरण शुल्क तिरेपछि नवीकरण गर्न सकिने बजेट भाषणमा व्यवस्था गरेपछि सवारी करमा प्रदेशभरि जरिवाना माफ भएको हो ।. तर सेवाग्राहीले सवारीसाधनको नवीकरण शुल्कमा नियम अनुसार शुल्क तिर्नुपर्छ । नवीकरण दस्तुुरमा गत आवभन्दा केही प्रतिशत वृद्धि गरिएको सूची जारी भएको छ । गाडीको क्षमता अनुसार नवीकरण दस्तुर निर्धारण भएको बुझिएको छ । कर बुझाउने सेवाग्राहीको सङ्ख्यामा वृद्धि भएपछि चालू आवमा राजस्व सङ्कलनमा वृद्धि हुने आकलन गरिंदैछ ।. गत आवमा एक अर्ब १९ करोड राजस्व सङ्कलन कार्यालय प्रमुख उमेश रेग्मीका अनुसार अघिल्लो आव २०७८/७९ भन्दा गत आव २०७९/८० मा राजस्व सङ्कलनमा -हास आएको चर्चा गर्दै चालू आवमा राजस्व सङ्कलन बढ्ने दाबी गरे । यातायात व्यवस्था कार्यालय सवारी शाखाले गत आवमा रु २३ करोड ८५ लाख ५४ हजार राजस्व सङ्कलन गरेको कार्यालयको तथ्याङ्कले देखाएको छ । कार्यालयले गत आवमा रु एक अर्ब १९ करोड ४८ लाख १४ हजार राजस्व सङ्कलन गरेको थियो भने सोभन्दा अघिल्लो आव २०७८/७९ मा उक्त कार्यालयले रु एक अर्ब ४३ करोड ३३ लाख ६८ हजार राजस्व सङ्कलन गरेको थियो ।. कार्यालयले दिएको जानकारी अनुसार गत आवमा यातायात क्षेत्रको आम्दानी शीर्षकमा रु छ करोड ३७ लाख ३५ हजार ४३६, प्रशासनिक दण्ड जरिवाना एवं जफत शीर्षकमा रु नौ हजार ४९६, बेरुजू ११ हजार ५४५, सवारीसाधन कर रु ९७ करोड ७१ लाख ४२ हजार ४५५, चालक अनुमतिपत्र, सवारी दर्ता किताबसम्बन्धी दस्तुर रु १५ करोड ३९ लाख १५ हजार ८६८ गरी कुल रु एक अर्ब १९ करोड ४८ लाख १४ हजार आठ सय राजस्व सङ्कलन भएको थियो ।. त्यसैगरी, अघिल्लो आव २०७८/७९ मा सवारीकरमा रु एक अर्ब १७ करोड सात लाख ४३ हजार २७०, चालक अनुमतिपत्र, सवारी दर्ता किताबसम्बन्धी दस्तुर रु १८ करोड ३८ लाख ३८ हजार ५३०, यातायात क्षेत्रको आम्दानी रु सात करोड ८६ लाख ७८ हजार ९२०, प्रशासनिक दण्ड जरिवाना र जफतमा रु २६ हजार नौ सय, बेरुजू रु ८१ हजार ३१० गरी कुल रु एक अर्ब ४३ करोड ३३ लाख ६८ हजार ९३० राजस्व सङ्कलन भएको कार्यालयका लेखा शाखाका जीतेन्द्रकुमार राउतले जानकारी दिए ।. गत आवसम्म कुल २९४५९ सवारी दर्ता. यातायात व्यवस्था कार्यालय, सवारी शाखा वीरगंजमा गत आव २०७९/८० मा कुल २९ हजार ४५९ सवारीसाधन दर्ता भएका छन् । गत आवमा बस ५९५, मिनीबस, मिनीट्रक ५७, क्रेन, डोजर, एक्साभेटर, ट्रक, टिपर गरी २४२ वटा, कार, जीप, भ्यान २७३, पिकअप ६९७, माइक्रोबस ३९, टेम्पो, ईरिक्सा १९५१, मोटरसाइकल २७,४८५, ट्याक्टर, पावर टिलर ७१४, उम्बुलेन्स १४ गरी कुल २९ हजार ४५९वटा सवारीसाधान दर्ता भएका कार्यालयले जनाएको छ । मुलुकको मुख्य प्रवेशद्वार भनेर चिनिने वीरगंजमा मधेस आन्दोलन र नाकाबन्दीपछि भैरहवा नाकाबाट सवारीसाधान पैठारी गरी दर्ता गर्ने काम भएपछि वीरगंजमा नयाँ सवारीसाधन दर्ताको सङ्ख्यामा कमी आएको छ । साथै, हेटौंडा, चितवन, मधेस प्रदेशका अन्य जिल्लामा पनि सवारीसाधन दर्ताको सेवा उपलब्ध भएपछि वीरगंजमा सवारी दर्ता सङ्ख्यामा कमी आएको कर्मचारीहरू बताउँछन् ।. मर्ज भएन सवारी र लाइसेन्स. सङ्घीय भौतिक पूर्वाधार विकास तथा यातायात मन्त्रालयले चालू आवदेखि लाइसेन्स र सवारी शाखा मर्ज गरी एउटै कार्यालय सञ्चालन गर्नुपर्ने निर्देशन दिए तापनि वीरगंजका यी दुईवटा कार्यालय हालसम्म मर्ज भएर सञ्चालन हुन नसकेको बताइएको छ । सवारी शाखा प्रमुख उमेश रेग्मीका अनुसार सरकारको नीति भए तापनि हालसम्म कसरी मर्ज भएर सञ्चालन गर्नेबारेमा परिपत्र नआएकोले अन्योलको वातावारण रहेको बताए । ेउनले हालसम्म सवारी र लाइसेन्स छुटाछुटै शाखाबाट सेवा दिइरहेको चर्चा गर्दै सरकारको परिपत्र आएपछि एउटै कार्यालयको रूपमा अघि बढाउने आफूहरू पनि तयार रहेको बताए । “दुईवटा कार्यालय एउटै गाभेर सञ्चालन गर्दा कार्यालय प्रमुख तथा अन्य कर्मचारीको व्यवस्थापन कसरी मिलाउने, कार्यालय कहाँ सञ्चालन गर्नेबारेमा हजार ९३० राजस्व सङ्कलन भएको कार्यालयका लेखा शाखाका जीतेन्द्रकुमार राउतले जानकारी दिए ।. गत आव २०७९/८० मा कुल २९ हजार ४५९ सवारीसाधन दर्ता भएका छन् । गत आवमा बस ५९५, मिनीबस, मिनी ट्रक ५७, क्रेन, डोजर, एक्साभेटर, ट्रक, टिपर गरी २४२ वटा, कार, जीप, भ्यान २७३, पिकअप ६९७, माइक्रोबस ३९, टेम्पो, ईरिक्सा १९५१, मोटरसाइकल २७,४८५, ट्याक्टर, पावर टिलर ७१४, एम्बुलेन्स १४ गरी कुल २९ हजार ४५९ वटा सवारीसाधन दर्ता भएको कार्यालयले जनाएको छ । मुलुकको मुख्य प्रवेशद्वार भनेर चिनिने वीरगंजमा मधेस आन्दोलन र नाकाबन्दीपछि भैरहवा नाकाबाट सवारीसाधन पैठारी गरी दर्ता गर्ने काम भएपछि वीरगंजमा नयाँ सवारीसाधन दर्ताको सङ्ख्यामा कमी आएको छ । साथै, हेटौंडा, चितवन, मधेस प्रदेशका अन्य जिल्लामा पनि सवारीसाधन दर्ताको सेवा उपलब्ध भएपछि वीरगंजमा सवारी दर्ता सङ्ख्यामा कमी आएको कर्मचारीहरू बताउँछन् ।. निकायले स्पष्ट तवरले खुलाएर परिपत्र गरेपछि हामीहरू त्यसरी नै अघि बढ्छौं । गत साउन १ गतेदेखि नै मर्ज गरी सञ्चालन गर्ने सरकारको निर्देशन एवं तयारी भए तापनि प्राविधिक तयारी पूरा नभएकोले मर्ज हुन नसकेको बताइएको छ ।",https://eprateekdaily.com/2023/08/16/55298
आठ कोठे विद्यालय भवनको उद्घाटन,स्थानीय,प्रतीक दैनिक,"साउन ३०, २०८०",पंचगावाँ,"जिल्ला समन्वय समिति, पर्सा र बहुदरमाई नगरपालिकाको करीब आधा/आधा बजेट रु एक करोड तीन लाखको लागतमा बनेको विद्यालय भवनको जिसस, पर्साका सभापति निरञ्जन साह सोनार र बहुदरमाई नगरपालिकाका प्रमुख सिंगासन साह तेलीले सोमवार संयुक्तरूपमा उद्घाटन गरेका थिए ।. कार्यक्रमका प्रमुख अतिथि जिसस, पर्साका सभापति सोनारले शिक्षाको स्तर वृद्धि गर्न भौतिक पूर्वाधारको विकासलाई प्राथमिकतामा राखी विद्यालयमा चालू आवमा रु एक करोड सहयोग गर्ने प्रतिबद्धता जाहेर गरे । यसअघि यो भवन निर्माणका लागि जिससले रु ५८ लाख सहयोग गरेको थियो । उनले विद्यालयमा पठनपाठनको वातावरण सिर्जना गरिनुपर्ने र यसमा विद्यार्थी, शिक्षक, अभिभावक तथा स्थानीयको सहयोग आवश्यक हुने बताए । नगरप्रमुख तेलीले नपाभित्रका सामुदायिक विद्यालयहरूको अनुगमन गरेर आवश्यकता अनुसारको सहयोग उपलब्ध गराउने प्रतिबद्धता जाहेर गरे ।. कार्यक्रममा जसपाका नेता विपिन यादवले विद्यालयलाई प्रविधिमैत्री शिक्षा, प्रविधिमैत्री वातावरण, प्रारम्भिक कक्षा व्यवस्थापन गरी शिक्षण सिकाइ गराउने, विद्यालयको वातावरण अनुशासित बनाउन शिक्षक जिम्मेवार भएर लाग्नुपर्ने सुझाव ।. प्रमुख प्रशासकीय अधिकृत महमद शेरे मुस्तफाले पालिकाबाट विद्यालयका लागि सबैखाले सेवासुविधा दिन प्रतिबद्ध रहेको बताए । उनले विद्यालयलाई आवश्यक सेवासुविधा दिंदै आएको र सोलाई निरन्तरता प्रदान गरिने बताए । उनले सामुदायिक विद्यालयबाट आशाप्रद उपलब्धि हासिल हुन नसकेको भनेर चिन्ता व्यक्त गरे । उनले शैक्षिक गतिविधि सुधारमा राजनीतिक हस्तक्षेप बढेकाले आफ्नो तहबाट सुधारका प्रयासहरू सहीरूपमा हुन नसकेको बताए ।. कार्यक्रममा जिससका उपसभापति पुरण पटेल, पूर्वप्रअ नागेन्द्र ठाकुरलगायतले शुभकामना व्यक्त गरेका थिए । प्रअ अजय यादवले जग्गादाता, पूर्वप्रअहरू, शिक्षक र विद्यालय व्यवस्थापन समितिका अध्यक्षलगायतलाई विद्यालय गतिविधिमा सहयोग गर्दै आएका हुँदा कदरपत्रसहित दोसल्ला ओढाएर सम्मान गरेका थिए । कार्यक्रम नगरप्रमुख तेलीको अध्यक्षतामा भएको थियो ।",https://eprateekdaily.com/2023/08/15/55235
वृक्षारोपण र तारबारमा ७० लाख ४० हजार खर्च,स्थानीय,प्रतीक दैनिक,"साउन ३०, २०८०",निजगढ,"सो लक्ष्य अनुसार निजगढ नगरपालिका–९ भमराखोला–बकैयाखोला दोभान आसपासका ३५ हेक्टर अद्र्ध अतिक्रमित, अतिक्रमित र नदी उकास क्षेत्रमध्ये सात हेक्टरमा ११ हजार दुई सय बिरुवा रोपण गरिएको र बाँकी २८ हेक्टर वन क्षेत्रमा खनजोत गरी खयर, सिसौंलगायतका विभिन्न रूख प्रजातिका बीउ छरेको डिभिजन वन कार्यालय, बाराले जनाएको छ ।. त्यसैगरी, कोल्हवी नपा–५ बोधवनको अतिक्रमित वन क्षेत्रमध्ये १० हेक्टर क्षेत्रफलमा तारबार गरी फलफूल, वन प्रजातिका १६ हजार बिरुवा रोपण गरिएको मधुवन सबडिभिजन वन कार्यालय अन्तर्गत बोधवन पोस्टका फरेस्टर मुकेशकुमार दासले बताए । वर्षौंअघिदेखि वन क्षेत्र अतिक्रमित गरी बसेका २७ घरटहरा हटाइ त्यस वन क्षेत्रमा वृक्षारोपण गरिएको वन कार्यालयले जनाएको छ ।. त्यसैगरी, जीतपुरसिमरा उपमहानगरपालिका–१७ स्थित जैतापुरको वन क्षेत्रमा १२ हेक्टर क्षेत्रफलमा १९ हजार दुई सय आँप, जामुन, बेल, टीकलगायत अन्य वन प्रजातिका बिरुवा रोपण गरिएको वन कार्यालय, बाराले जनाएको छ ।. गत आर्थिक वर्षमा डिवका, बारा र मातहतका निकायहरूमार्फत जिल्लाका तीन स्थानमा फलफूल र विभिन्न रूख प्रजातिका गरी कुल ४६ हजार चार सय बिरुवा रोपण गरिएको, जसमा ४७ हेक्टर वन क्षेत्रलाई हराभरा बनाउने गरी आवश्यकता अनुसार तारबार, खनजोत गरी संरक्षणको पाटोलाई निरन्तरता दिने गरी कार्य अघि बढाइएको डिवका, बाराका प्रवक्ता एवं सहायक वन अधिकृत जवाहरलालप्रसाद कुर्मीले जानकारी दिए । उक्त क्षेत्रफलका अतिक्रमित, वन क्षेत्र, नदी उकास वन क्षेत्रलाई संरक्षण गर्न कुल ७० लाख ४० हजार रकम खर्च भएको डिवका, बाराले जनाएको छ ।. बाराको जीतपुरसिमरा उपमहानगरपालिका, कोल्हवी नगरपालिका, निजगढ नगरपालिका, करैयामाई गाउँपालिकालगायत अन्य केही स्थानीय तहका भूभाग वन क्षेत्रसम्म जोडिएका छन् । यस स्थानीय तहहरूका वन क्षेत्रको करीब १० हजार हेक्टर क्षेत्रफल वर्षौंदेखि अतिक्रमित भएको डिभिजन वन कार्यालयको तथ्याङ्कमा उल्लेख छ । डिभिजन वन कार्यालय, बाराको आग्रहमा जिल्ला वन सुरक्षा समितिको समन्वयमा स्थानीय तहका जनप्रतिनिधि, विभिन्न राजनीतिक दल, समाजसेवी, बुद्धिजीवी, सचेत स्थानीयहरू, प्रहरी प्रशासनको सहयोगमा हालसम्म लगभग चार सय हेक्टर वन क्षेत्र पुनः वन क्षेत्रमा फर्काउन सफल भएकोसमेत रेकर्डमा देखिन्छ । वनजङ्गल विनाशले घना वनजङ्गल घट्दो, हरियाली दिन प्रतिदिन कमी हुँदै गएकाले अत्यधिक गर्मी, कहिले अनावृष्टि, कहिले अतिवृष्टि जस्ता प्राकृतिक प्रकोप, वातावरण सन्तुलन बिग्रँदै गएकाले वन क्षेत्रको संरक्षण सबै मिलेर गर्नुपर्ने डिवका, बाराका प्रमुख एवं डिएफओ विनोद सिंहले बताए ।. वनजंगल, चुरे विनाशका कारण पानीका मूल, मुहान, जमीनमुनिको पानीको सतह घट्दै गएका कारण गाउँबस्ती, शहरमा समेत चापाकल, डीप बोरिङमा पानी आउन छाडेको डिएफओ सिंहको भनाइ छ ।. निजी वन, सडक किनारमा बिरुवा रोपण, प्रत्येक एक घरमा दुई बिरुवा, रूख रोप्दै र हुर्काउँदै जाने हो भने मात्रै अहिले देखा परेका पानी अभावलगायतका वातावरणीय असन्तुलनलाई ८–१० वर्षसम्म सन्तुलित बनाउन सकिने सम्भावना रहने जानकारहरू बताउँछन् ।",https://eprateekdaily.com/2023/08/15/55231
अदालतको सम्मान गर्दै सहाबुद्दीनद्वारा जग्गा छाड्ने घोषणा,स्थानीय,प्रतीक दैनिक,"साउन २९, २०८०",वीरगंज,"नेपाल पत्रकार महासङ्घ पर्सामा आयोजित पत्रकार सम्मेलनमा सहाबुद्दीनले आफूले २०७४/११/२९ मा वीरगंज–७ निवासी अरुण अग्रवालसँग तत्कालीन वडा नं १३ आदर्शनगस्थित एक कट्ठा जग्गा मालपोत कार्यालय, पर्साबाट रजिस्ट्रेशन पारित गरेर खरीद गरेको तर हाल सो जग्गामा अदालतले महानगरको स्वामित्व कायम गरेको भन्दै अदालतको सम्मान गर्दै केही दिनमा महानगरका लागि जग्गा खाली गरिदिने बताए ।. उनले आफूले सबै प्रक्रिया पूरा गरी जग्गाधनीसँग खरीद गरेको तर सोविरुद्ध महानगरपालिकाले पर्सा जिल्ला अदालतमा दिएको मुद्दामा अदालतले महानगरको हकमा फैसला दिएको र सोविरुद्ध आफू उच्चमा गएको तर उच्च अदालतले पनि जिल्लाको फैसला सदर गर्दै महानगरको स्वामित्व कायम गरेपछि एउटा असल राजनीतिकर्मी र नागरिकको परिचय दिंदै अदालतको सम्मान गरेर महानगरलाई जग्गा खाली गरिदिन लागेको बताए । उनले आफुले सो जग्गा खरीद गरेको केही दिनपछि अग्रवालका छोराहरूले अंश मुद्दा दायर गरेका कारण उक्त जग्गा हालको अवस्थामा मालपोतमा रोक्का रहेको बताए । उच्च अदालतले सहाबुद्दीनकी पत्नी बेगमको नाममा रहेको सो जग्गा गत वैशाखमा महानगरको स्वामित्व कायम हुनेगरी जिल्ला अदालतको निर्णयलाई सदर गरेको थियो । यसअघि २०७८ सालमा जिल्ला अदालतले महानगरका तत्कालीन प्रमुख प्रशासकीय अधिकृत भीष्म भुसालले बेगमविरुद्ध दिएको रिटमा महानगरको पक्षमा फैसला सुनाएको थियो ।",https://eprateekdaily.com/2023/08/14/55173
"पर्सा, बारा प्रहरीको आयोजनामा रक्तदान, १७० जना सहभागी",स्थानीय,प्रतीक दैनिक,"साउन २९, २०८०",वीरगंज,"जिप्रका, पर्साका प्रहरी उपरीक्षक कोमल शाहले वीरगंजका अस्पतालहरूमा बिरामीको चाप बढेको र रक्तसञ्चार केन्द्र, वीरगंजमा रगत अभाव भएको हुँदा नेपाल प्रहरी श्रीमती सङ्घको वार्षिकोत्सवमा रक्तदान कार्यक्रम आयोजना गरिएको बताए । उनले सुरक्षाकर्मीहरूको पनि सामाजिक उत्तरदायित्व हुने भएको र यो एक प्रकारको विपद्को काम पनि भएकोले रक्तदान गरेर सघाएको प्रस्ट्याए ।. कार्यक्रममा भावना घिमिरे, बबिता पासवान, बुद्धिसागर पन्त, रमेश बोहरा, राजेन्द्र महतो, भुनेस पटेल, प्रदीप पण्डित, गोपाल यादव, दुर्गा दास, पूर्णकुमारी श्रेष्ठ, नमिता थिङ, सुदिन थिङ, फिर्दोस्त आलम, श्याम चौधरी, रञ्जीत कोइराला, राहुल गुप्ता, हीरा मियाँ अन्सारीलगायतले रक्तदान गरेका प्राविधिक प्रमुख पाण्डेले बताए ।. कार्यक्रममा सप्रजिअद्वय भीमकान्त पौडेल र शिवप्रसाद लम्साल, सप्रउ सुमन थपलिया, नेपाली सेना श्रीजङ्ग गणका प्रमुख सेनानी डायमन्ड कार्की, रक्तसञ्चार केन्द्रकी अध्यक्ष मधु राणालगायतको सहभागिता रहेको पर्सा प्रहरीका प्रवक्ता दीपक गिरीले बताए ।. कलैयामा पनि रक्तदान सम्पन्नप्रस, परवानीपुर, २८ साउन/नेपाल प्रहरी श्रीमती सङ्घको ३९औं वार्षिकोत्सवको अवसरमा आज कलैयामा रक्तदान कार्यक्रम सम्पन्न भएको छ । प्रादेशिक अस्पताल, कलैयाको प्राविधिक सहयोगमा जिल्ला प्रहरी कार्यालय, बाराद्वारा आयोजित कार्यक्रमको उद्घाटन बाराका प्रमुख जिल्ला अधिकारी नवराज सापकोटाले गरेका थिए ।. जिप्रका परिसरभित्र आयोजित रक्तदान कार्यक्रममा ६८ जनाले रक्तदान गरेको जिल्ला प्रहरी कार्यालय, बाराका प्रवक्ता प्रनाउ दधीराम न्यौपानेले बताए ।. कार्यक्रममा बाराका प्रमुख प्रहरी उपरीक्षक होबिन्द्र बोगटीलगायतको सहभागिता थियो ।",https://eprateekdaily.com/2023/08/14/55183
निश्शुल्क स्वास्थ्य शिविर,स्थानीय,प्रतीक दैनिक,"साउन २९, २०८०",वीरगंज,"सामुदायिक प्रहरी सेवा केन्द्र, मुर्ली र माट्रिका आई फाउन्डेशनको सहकार्यमा सो माविमा अध्ययनरत विद्यार्थीहरूको आँखा परीक्षण गरिएको केन्द्रका सचिव कुलनारायण प्रधानले बताए । उनले अहिले बालबालिकाहरूमा आँखा पाक्ने रोगको सङ्क्रमण देखिएकाले शिविरमार्फत आँखा परीक्षण गरिएको बताए । केन्द्रका अध्यक्ष राम सर्राफको अध्यक्षतामा भएको शिविरमा प्रअ विनोद उपाध्याय, प्रहरी हवल्दार ओमप्रकाश साह, माट्रिका आई फाउन्डेशनका डा मनोरञ्जन यादव, राजेश चौधरी, राजेश महतोलगायको सहभागिता थियो ।",https://eprateekdaily.com/2023/08/14/55167
"बक्यौता झन्डै डेढ अर्ब, १८ जनाको खाता रोक्का, एउटै फर्मको रु १४ करोड बाक्यौता",स्थानीय,प्रतीक दैनिक,"साउन २९, २०८०",परवानीपुर,"किनभने यस कार्यालयको बक्यौता हरेक वर्ष बढ्दै गएको देखिन्छ । गत आव २०७९/८० को तथ्याङ्क अनुसार आन्तरिक राजस्व कार्यालय, पर्साको हालसम्मको बक्यौता झन्डै डेढ अर्ब पुग्न लागेको छ । यसैगरी, सो कार्यालयको बेरुजू रु ६० करोडभन्दा बढी पुगेको छ ।. उत्कृष्ट कार्यालयको दर्जा पाउनका लागि आयकर, मूअकर, अन्तःशुल्क राम्ररी असुलउपर हुनुका साथै कर छल्ने करदातालाई प्रभावकारी कानूनी कारबाही गरी बक्यौता असुलउपर गर्नुपर्ने हो । तर बक्यौता नउठ्दा कार्यालयले राम्रो कर असुल गर्दासमेत छायामा पर्ने गरेको छ । वीरगंज कार्यालयको मूल्याङ्कन हुँदा उत्कृष्ट पाँचभित्रको सूचीमा नपर्दा कर अधिकृतहरू नाक खुम्च्याउन बाध्य हुन्छन् ।. आन्तरिक राजस्व कार्यालय, पर्साकी निमित्त कार्यालय प्रमुख पुनिता झाले दिएको जानकारी अनुसार आयकरतर्फ एक हजार १४२ जनाबाट रु ७८ करोड २१ लाख ५० हजार ९८१ तथा मूअकरतर्फ चार हजार ३१ जनाबाट रु ६९ करोड ९१ लाख ७१ हजार ७० गरी कुल रु १ अर्ब ४८ करोड १३ लाख २२ हजार ५१ बक्यौता उठाउनुपर्नेछ ।. हरेक वर्ष आयकरतर्फ कुल बक्यौताको १५ प्रतिशत ब्याज थपिंदै जान्छ भने मूअकरमा कुल बक्यौताको १५ प्रतिशत ब्याज र १० प्रतिशत थप दस्तुर गरी २५ प्रतिशत कर थपिने नियम छ । तसर्थ हरेक वर्ष बक्यौता बढ्ने गरेको हो ।. मूअकरतर्फ १० करोडसम्म बक्यौता राख्ने १९ जना करदाता रहेका निमित्त कार्यालय प्रमुख झाले बताइन् । जबकि आयकरतर्फ २० जना करदाताको बक्यौता मात्रै रु १७ करोड ६९ लाख छ । वीरगंज कार्यालय अन्तर्गत एउटै फर्मले करीब १४ करोडसम्म कर छलेको देखिन्छ ।. करोडौं कर छल्ने फर्ममध्ये वीरगंज–१६, इनर्वा वीरगंज भन्सार क्षेत्रकै बबिता साह सञ्चालक रहेको मोहिनी इन्टरप्राइजेज हो । यो फर्मले मात्रै रु १४ करोड ६८ लाख ५८ हजार कर बक्यौता राखेको छ । सबै कानूनी कारबाही गर्दासमेत फर्मकी सञ्चालक हालसम्म सम्पर्कमा आएकी छैनन् । धनुषा जिल्लाबाट २०५४ वैशाख १४ गते नागरिकता बनाएकी बबिताको पतिको नाम कृष्णकुमार गुप्ता हो । उनको फर्म २०५६ मा आयकर र २०५८ मा मूअकरमा दर्ता भएको थियो । आव २०७०/७१ मा यो फर्मको कर निर्धारण भएको थियो ।. बक्यौता राख्ने व्यावसायिक फर्महरूले कोइला, ढुवानी, पेट्रोलियम पदार्थको आयात एवं व्यवसाय गरी घाटा बेहोरेका कारण कर तिर्न नसकेर सम्पर्कविहीन बनेका कर अधिकृतहरू बताउँछन् । “कतिपयले घाटा लागेर फर्म बन्द गरी भारत फरार भएका बुझिएको छ, हामीले सबै प्रक्रिया पूरा गरी कारबाही गर्दासमेत कर असुल गर्न सकिएको छैन,” एकजना कर अधिकृतले भने । आन्तरिक राजस्व कार्यालय, पर्साले मात्रै गत असार मसान्तमा १८ जना करदाताको फर्मको बैंक खाता, घरजग्गा, आयात–निर्यात, शेयर कारोबार रोक्का गरेको जनाएको छ । २४ जनाको नामसहित सूचना निकालेकामा छजनाले कर तिरेका र बाँकी १८ जनालाई कारबाही गरिएको जनाइएको छ । १८ जनासंग पाँच लाखदेखि पाँच करोडसम्म बक्यौता असुलउपर गर्नुपर्ने कार्यालयले जनाएको छ ।",https://eprateekdaily.com/2023/08/14/55179
बलात्कारका अभियुक्त पक्राउ,स्थानीय,प्रतीक दैनिक,"साउन २९, २०८०",परवानीपुर,,https://eprateekdaily.com/2023/08/14/55164
महानगरसमेत पाँचवटा पालिकाले रकम फिर्ता गरेनन्,स्थानीय,प्रतीक दैनिक,"साउन २९, २०८०",वीरगंज,"आव २०७९/८० मा कोलेनिका, पर्साबाट विकास कार्यका लागि निकासा लिएका रकममध्ये साउन १५ गतेभित्र सबै स्थानीय तहले आआफ्नो प्रतिवेदन बुझाउनुपर्ने नियम रहेकामा सो अवधिमा पाँचवटा पालिकाले खर्च विवरण प्रतिवेदन पेश नगरेको कोलेनिकाले जनाएको छ ।. कोलनिकाले सार्वजनिक गरेको तथ्याङ्क अनुसार बहुदरमाई नपाले रु तीन करोड ३७ लाख ५३५, ठोरी गापाले रु ८५ लाख ३३ हजार ५८, पर्सागढी नपाले रु एक करोड ५७ लाख १६ हजार ७१२, विन्ध्यवासिनी गापाले रु तीन करोड आठ लाख ४३ हजार १४२, जगरनाथपुर गापाले रु एक करोड १७ लाख २६ हजार २९, पटेर्वासुगौली गापाले रु दुई करोड ४३ लाख ३५ हजार ९१३, धोबनी गापाले रु दुई करोड ५२ लाख ६२ हजार १६, पोखरिया नपाले रु तीन करोड दुई लाख ५३ हजार ६३, कालिकामाई गापाले रु दुई करोड ९२ लाख ५२ हजार ३४६ रकम फिर्ता गरेका छन् ।. तर वीरगंज महानगर, पकहामैनपुर, छिपहरमाई, जीराभवानी र सुखवाप्रसौनी गापाले अहिलेसम्म कोलेनिकामा फिर्ता गर्नुपर्ने रकम फिर्ता गरेका छैनन् ।",https://eprateekdaily.com/2023/08/14/55187
दुग्धेश्वर महादेव मन्दिरमा भक्तजनको भीड,स्थानीय,प्रतीक दैनिक,"साउन ३०, २०८०",सेढवा,"तिथिले नसकिएको साउन मितिका हिसाबले अझै तीन दिन बाँकी छ । यो अवधिमा आज मितिले अन्तिम सोमवार पर्सा राष्ट्रिय निकुञ्जको चारकोसे जङ्गलस्थित दुग्धेश्वर महादेव मन्दिरमा बिहानैदेखि पूजाआजाका लागि भक्तजनहरूको भीड लागेका थियो । १७ किलोमिटर जङ्गलमा रहेको भगवान् शिवको मन्दिरमा भक्तजनहरूले बोलबमको नारा लगाउँदै मन्दिरमा पुगेर जल चढाएका थिए । भगवान् शिवको कृपाले मनोकामना पूरा भएका भक्तजनहरू भाखल पूरा गर्न मन्दिरमा दर्शन गर्न जाने गरेका छन् । भक्तजनहरूले रामभौरीभाठा क्षेत्रमा भगवान् शिवको विशेष पूजा आयोजना गर्नुका साथै कीर्तन, भजन, शिव पुराणका कथा सुन्नेलगायतका क्रियाकलाप गरेका मेला व्यवस्थापन समितिले जनाएको छ ।. मितिको हिसाबले साउन महीनामा पाँचौं सोमवारका दिन भक्तजनहरू ठूलो सङ्ख्यामा आएका मेला समितिका सचिव द्वारिका उपाध्यायले बताए । आज बिहानदेखि सो क्षेत्रमा भक्तजनहरूको अत्यधिक भीड देखिएको र व्यवस्थापनमा निकै समस्या आएको उनले बताए । भक्तजनका साथै आज अन्तिम सोमवारी सवारीसाधनको चाप पनि बढेको थियो । मोटरसाइकल, ट्याक्टर, जीपकार पार्किङमा समस्या देखिएको सचिव उपाध्यायले बताए । आज सोमवार आदर्श कावरियाँ सङ्घले नवलपरासीको त्रिवेणीधामबाट जल भरेर रामभौरीभाठास्थित दुग्धेश्वर महादेव मन्दिरमा जल चढाएका थिए ।",https://eprateekdaily.com/2023/08/15/55238
गढीमाई नगरपालिकाको बजेट ५३ करोड,स्थानीय,प्रतीक दैनिक,"साउन ३०, २०८०",गरुडा,"सोमवार सम्पन्न नवौं नगरपरिषद्ले नीति तथा कार्यक्रम पारित गर्दै रु ५३ करोड १५ लाख ८४ हजार चार सयको बजेट ल्याएको हो ।. नगरप्रमुख श्यामप्रसाद यादवले चालूतर्फ रु ३७ करोड ७२ लाख ४७ हजार चार सय तथा पूँजीगततर्फ रु १५ करोड ४३ लाख ३७ हजारको बजेट नगरसभामा प्रस्ताव गरे ।. गत आर्थिक वर्षको तुलनामा चालू आर्थिक वर्षको लागि रु १२ करोड ५० लाख घटी बजेट आएको छ । आन्तरिक राजस्वतर्फ रु छ करोड, सशर्त अनुदानतर्फ रु तीन करोड, समानीकरणतर्फ रु दुई करोड, राजस्व बाँडफाँडतर्फ रु ५० लाख, मालपोत राजस्वतर्फ रु ५० लाख र राजस्व बाँडफाँड प्रदेशतर्फ रु ५० लाख कम गरी बजेट आएको नगरपालिकाका लेखाप्रमुख कामेश्वर सहनीले बताए ।. नगरपालिकाको नीति तथा कार्यक्रम ल्याउन आन्तरिक विवाद थियो । सबै विवादलाई सल्ट्याएर नगरको नीति तथा कार्यक्रम र बजेट सर्वसम्मतरूपमा ल्याएको निमित्त प्रमुख प्रशासकीय अधिकृत नागेन्द्र यादवले बताए ।. नगरप्रमुख यादवको अध्यक्षतामा भएको नगरसभामा उपप्रमुख अस्मिता यादवले स्वागत मन्तव्य व्यक्त गरेकी थिइन् । कार्यक्रममा वडाध्यक्षहरू रामपुकारराय यादव, राजीवरञ्जनप्रसाद यादव, दीपेन्द्र श्रेष्ठलगायतले मन्तव्य राख्दै ढिलो भएपनि नगरका सबै समस्या समाधान हुनेगरी दुरुस्त बजेट आएको प्रतिक्रिया दिएका थिए ।",https://eprateekdaily.com/2023/08/15/55241
बकैया र लाल खोलामा प्राविधिक टोली,स्थानीय,प्रतीक दैनिक,"साउन २९, २०८०",निजगढ,"सडक डिभिजन कार्यालय, हेटौंडाका इन्जिनीयर रमेश पाण्डे, डिभिजन वन कार्यालय बाराका अधिकृत सन्दीप पटेल, निजगढ नपाका सबइन्जिनीयर नवीन खलालसहितको टोलीले निजगढस्थित बकैया र लाल खोलाको आइतवार स्थलगत निरीक्षण र अनुगमन गरेको हो । पूर्व–पश्चिम महेन्द्र राजमार्गको निजगढ नगरपालिका–८ स्थित बकैया पुलदेखि तीन सय मिटरनजीकैको पूर्वतर्फको ड्याम बाढीले उच्च कटान गरेपछि सोमवार बिहानैदेखि तीनवटा एक्साभेटरले ड्याम कटान गरेको क्षेत्रलाई रोकथाम गर्दै खोलालाई च्यानलाइज गरेको थियो ।. गएरातिको अविरल वर्षाले पुनः खोलामा बाढी आएपछि पुरानै ड्यामबाट बाढी सोझिएर पसेपछि थप रोकथामका उपाय अपनाउन र बकैया पुलको उत्तर–दक्षिणतर्फको थुप्रिएर रहेको नदीजन्य पदार्थ हटाउनुपर्ने प्राविधिक टोलीको भनाइ छ । प्राविधिक टोलीले प्रतिवेदन तयार पारी बाराका प्रमुख जिल्ला अधिकारी एवं जिल्ला विपत् व्यवस्थापन समितिका अध्यक्ष नवराज सापकोटालाई बुझाउने गरी खोलाको अनुगमन गरिएको निजगढ नगरपालिकाले जनाएको छ ।. हामीले तत्कालै बाढी बस्तीमा पस्नबाट रोक्ने उपाय खोजी गर्दै सोही मुताबिक च्यानलाइज गरिरहेका छौं । थप खोला च्यानलाइजका लागि प्राविधिकले तयार पारी जिल्ला विपत् व्यवस्थापन समितिलाई बुझाइ निर्णय भई आएपछि तोकिएको स्थानमा काम गर्ने निजगढका प्रमुख सुरथ पुरीले बताए । लाल खोलामा आएको बाढीले झोलुङ्गे पुललाई असर गर्नेगरी थप कटान गरेपछि भरपर्दो रोकथामका लागि प्राविधिक टोलीको राय माग गरेको उनले भने । मानवबस्ती, सडक, पुल, वन क्षेत्रलाई तत्कालीन र दीर्घकालीनरूपमा संरक्षण हुनेगरी कार्य अघि बढाउने नगरप्रमुख पुरीले बताए ।. बकैया पुलको दायाँबायाँ खोलामा बाढीले थुपारिएका नदीजन्य पदार्थ हटाइ बाढीले कटान गरेको ठाउँमा तारजालीको तटबन्ध तत्कालै लगाउनुपर्ने स्थानीयहरू नरेश घिमिरे, काशीनाथ पराजुलीलगायतले नगरप्रमुख पुरी र सडक डिभिजन कार्यालय, हेटौंडाका इन्जिनीयर रमेश पाण्डेलाई आग्रह गरे । तत्कालका लागि र दीर्घकालीनरूपमा बाढी रोकथाम नगर्ने हो भने सुकुमबासी बस्ती, खयरघारीबस्ती बकैयाटोल, सिनेमाहल टोल, राजमार्गलगायतका १५ सय घरधुरी प्रत्यक्ष बाढीको उच्च जोखिममा पर्ने स्थानीयहरूको भनाइ छ ।",https://eprateekdaily.com/2023/08/14/55176
लाल खोलाको बाढीले दूध बोक्ने ट्याङ्करमा क्षति,स्थानीय,प्रतीक दैनिक,"साउन २९, २०८०",निजगढ,"रतनपुरबाट दूध भरेर थप दूध भर्न लालबस्ती जाने क्रममा लाल खोलाको झोलुङ्गे पुल पार गर्ने क्रममा प्रदेश २–०३–००१ क ०३९० नम्बरको ट्याङ्कर खोलाबीचमा फसेको इलाका प्रहरी कार्यालय, निजगढले जनाएको छ । बाढी आएको थाहा पाउने बित्तिकै ट्याङ्करका चालक र अन्य मानिस आआफ्नो ज्यान बचाउन सफल भएपनि ट्याङ्कर छोपिने गरी बाढी पसेर र खोलाबीचमा ट्याङ्कर बालुवामा धसेको थियो ।. सशस्त्र प्रहरी बल नेपाल विपत् व्यवस्थापन बेस निजगढबाट सशस्त्र प्रहरी नायब निरीक्षक दिलभूषण झा नेतृत्वको ११ जना विपत् व्यवस्थापन तालीम प्राप्त उद्धार सामग्रीसहितको सशस्त्र प्रहरी टोली घटनास्थल पुगी दिउँसो करीब २ बजे दुईवटा एक्साभेटरको सहायताले ट्याङ्करलाई खोलाबाट बाहिर निकाल्न सफल भएको सशस्त्र प्रहरी बल नेपाल विपत् व्यवस्थापन बेस निजगढका प्रमुख एवं सशस्त्र प्रहरी नायब उपरीक्षक देवेन्द्र थापाले जानकारी दिए ।. सो बाढीले ट्याङ्करमा रु १० लाखभन्दा बढीको क्षति पु-याएको प्रहरीको अनुमान छ । यस विपत् व्यवस्थापन बेस निजगढले बारा, पर्सा, रौतहटका क्षेत्रमा १२ महीनै विभिन्न विपत् कार्यमा सक्रिय उद्धार, व्यवस्थापन गर्दै आएको जनाएको छ ।",https://eprateekdaily.com/2023/08/14/55169
निजी विद्यालयहरूको आन्दोलन फिर्ता,स्थानीय,प्रतीक दैनिक,"साउन २७, २०८०",वीरगंज,"प्याब्सनका अध्यक्ष डिके ढुङ्गाना, हिसानका अध्यक्ष रमेश सिलवाल र एनप्याब्सनका अध्यक्ष पाण्डव हमालले सरकारसँगको वार्तापछि विज्ञप्ति जारी गर्दै आजपछिका सबै घोषित आन्दोलनका कार्यक्रमहरू स्थगित गरिएको बताएका छन् । विज्ञप्तिमा सरकारी पक्षबाट आन्दोलनरत पक्षका मागहरू सम्बोधन गरिने आश्वासन पाएपछि आन्दोलन स्थगित गरिएको उल्लेख छ । सरकारको मन्त्रिपरिषद्ले शिक्षासम्बन्धी कानूनलाई संशोधन र एकीकरण गर्न बनेको विधेयक–२०८० पारित गरेको विरोधमा निजी विद्यालयहरूको छाता सङ्गठन प्याब्सन, हिसान र एन–प्याब्सन आन्दोलित भएका थिए ।. यो विधेयक अनुसार निजी विद्यालयहरू कम्पनीबाट निजी गुठीतर्फ पाँच वर्षभित्रमा जानुपर्ने प्रावधान थियो । सरकारले निजी विद्यालयहरूलाई कम्पनीमा दर्ता गरेपछि यो क्षेत्रमा ठूलो लगानी भएको र निजी गुठीमा जानुपर्ने सरकारी प्रावधान लागू हुँदा लगानी प्रभावित हुनका साथै निजी क्षेत्रका विद्यालयहरू तहसनहस हुने भन्दै निजी विद्यालय सञ्चालकहरू विरोधमा उत्रिएका हुन् ।",https://eprateekdaily.com/2023/08/12/55075
बहुदरमाई नपामा प्रसुति केन्द्र सञ्चालन,स्थानीय,प्रतीक दैनिक,"साउन २८, २०८०",पर्सागढी,"सो अवसरमा सांसद यादवले बहुदरमाई नपाका महिलाहरूले आगामी दिनमा प्रसूतिका लागि बाहिर जानु नपर्ने बताए । उनले नगरपालिकामा नै प्रसूति केन्द्र स्थापना भएपछि गर्भवती महिलाहरूको लागि निकै राम्रो भएको दाबी गरे । जिल्ला समन्वय समिति, पर्साका प्रमुख अजय सर्राफले सेवालाई निरन्तरता दिने र यसको संरक्षणमा सबैको चासो, निगरानी हुनुपर्ने बताए ।. नगरप्रमुख सिंगासन साहको अध्यक्षतामा भएको कार्यक्रममा उपप्रमुख सुषमा कुशवाहा, वडाध्यक्ष पुनिलाल साह, दीपेन्द्र प्रसाद, स्वास्थ्य प्रमुख वीरेन्द्र साह, नगरप्रमुखका राजनीतिक सल्लाहकार विपिन यादवलगायतको सहभागिता थियो । कार्यक्रममा स्वास्थ्य कार्यालय बहुअरीका प्रमुख अमृता झाले स्वागत र प्रमुख प्रशासकीय अधिकृत शेरे मुस्तुफाले सहजीकरण गरेका थिए ।",https://eprateekdaily.com/2023/08/13/55113
१६ किलो गाँजासहित तामाङ पक्राउ,स्थानीय,प्रतीक दैनिक,"साउन २८, २०८०","रौतहट २७ साउन/
लागूऔषध सहित एकजनालाई प्रहरीले पक्राउ गरेको छ । चन्द्रपुर नपा–१ बस्ने ५० वर्षीय पूर्णबहादुर तामाङलाई घरबाट गाँजा बिक्री गरेको कसूरमा इलाका प्रहरी कार्यालय","लागुऔषधसहित तीनजना भारतीय पक्राउप्रस, वीरगंज/प्रहरी चौकी, इनर्वाले हिजो राति तीनजना भारतीय नागरिकलाई लागूऔषधसहित पक्राउ गरेको जिल्ला प्रहरी कार्यालय, पर्साले जनाएको छ ।. हिजो राति पौने आठ बजे भारतको रक्सौलबाट पैदल वीरगंजतर्फ आइरहेका तीनजना भारतीय नागरिकलाई रजतजयन्ती चोकमा चेकजाँच गर्ने क्रममा उनीहरूले शरीरमा टेपले बाँधेर ल्याएको अवस्थामा डाइजेपाम, फेनारगन ४७९/४७९ थान र नुरफिन ४८० थान बरामद भएको थियो । पक्राउ परेकाहरूमा भारत बिहार मोतिहारी जिल्ला रामगढवा ग्राम निवासी ४० वर्षीय हेमताज आलम, २० वर्षीय अजित मलाहा र २० वर्षीय इम्तिहान आलम रहेका जिल्ला प्रहरी कार्यालय, पर्साले जनाएको छ ।",https://eprateekdaily.com/2023/08/13/55115
शिक्षा ऐनको मस्यौदाप्रति महासङ्घको आपत्ति,स्थानीय,प्रतीक दैनिक,"साउन २८, २०८०",पर्सागढी,"सरकारले ल्याउन लागेको ऐनको मस्यौदा सामुदायिक विद्यालयमा कार्यरत शिक्षक, शिक्षिका, लेखापाल र राहत तथा करारका कर्मचारीका हितविपरीत भएको महासङ्घले जनाएको छ । महासङ्घले मस्यौदाको विरोधमा आन्दोलनमा जाने निर्णय गरेको छ । महासङ्घको निर्णय कार्यान्वयन गर्न नेपाल शिक्षक महासङ्घ छिपहरमाई गापाले इसराफिल गद्दीको अध्यक्षतामा ३१ सदस्यीय आन्दोलन परिचालन समिति गठन गरेको छ । समितिले साउन २८ गते छिपहरमाई गापाको कार्यालयमा साढे १० बजे बिहान सो सम्बन्धमा छलफलका लागि गापा अन्तर्गतका शिक्षकहरूलाई सहभागिताका लागि आह्वान गरेको छ ।",https://eprateekdaily.com/2023/08/13/55122
९० वर्षीय बुबाको हत्या आरोपमा,स्थानीय,प्रतीक दैनिक,"साउन २७, २०८०",वीरगंज,बारा प्रहरीका प्रवक्ता प्रहरी नायब उपरिक्षक दधिराम न्यौपानेले शुक्रवार पौने एकबजे ९० वर्षिय घलानको हत्या भएको सुचना आएको र इलाका प्रहरी कार्यालय निजगढका प्रहरी निरिक्षक घनश्याम श्रेष्ठ नेतृत्वको टोली गएर घटनास्थलमा बुझ्दा प्रारम्भिक अनुसन्धानमा घरायसी विवादका कारण बृद्ध घलानको हत्या भएको थाहा भएपछि अनुसन्धानका लागि ६० वर्षिय छोरा दिलबहादुर घलानलाई नियन्त्रणमा लिएको बताए । उनले घटनाबारेमा थप अनुसन्धान भैरहेका र यथार्थ जानकारी प्राप्त भएपछि मिडियालाई जानकारी गराउने बताए ।,https://eprateekdaily.com/2023/08/12/55083
"१२ जना बालकको उद्धार, तीनजना पक्राउ",स्थानीय,प्रतीक दैनिक,"साउन २७, २०८०",वीरगंज,"लखनउबाट पहिला छजना बालकको उद्धार गरिएको थियो र एकजनालाई पक्राउ गरिएको इन्स्पेक्टर शर्माले बताए । राष्ट्रिय बाल संरक्षण आयोग, नयाँ दिल्लीकी सदस्य डा सुचिता चतुर्वेदी, उत्तरप्रदेश राज्य बाल संरक्षण आयोग, लखनउकी सङ्गीता शर्माको संलग्नतामा पक्राउ परेका एकजनासँग सोधपूछ गर्दा लखनउको सदरौनामा बनेको मदरसामा थप १२ जना बालक रहेको सूचना पाएपछि सो स्थानमा छापा मारी १२ जना बालबालिकाको उद्धार गरिनुका साथै सो स्थानबाट दुईजनालाई पक्राउ गरिएको थियो ।. छापामारीको क्रममा मदरसा अवैधरूपमा सञ्चालित रहेको र त्यहाँ बालकहरूलाई उर्दू पढाउने नाममा कपडा ब्याग बनाउने कार्यमा खटाएको पाइएको इन्स्पेक्टर शर्माले बताए । मदरसा कानूनीरूपमा दर्ता नरहेको, उर्दूको अध्ययन नहुने र त्यहाँका बालबालिकाहरूको बसाइ पनि राम्रो नभएको उनले बताए । उर्दू अध्ययनका लागि लगिएका बालकहरूसँग श्रम शोषणका काम भएको पाइएपछि उनीहरूको सफल उद्धार गरेर संलग्न तीन व्यक्तिलाई नियन्त्रणमा लिएको उनले जानकारी गराए ।. इन्स्पेक्टर शर्माले छजना बालकलाई शुरूमा मोतिहारीमा रोकिएको र बाल कल्याण समिति, मोतिहारीको जिम्मा नलगाएर बालकलाई उर्दू पढाउन लग्ने व्यक्तिकै जिम्मामा छाडिएको बताए । पछि आफूसहितको टोलीले उनीहरूलाई लखनउको बसबाट उद्धार गरेको इन्स्पेक्टर शर्माले बताए । यो मिसनमा मानव तस्करविरोधी एकाइ, एसएसबी बिहारका वीरेन्द्रकुमार सिंह, मुक्ति फाउन्डेशन, नयाँ दिल्लीकी सङ्गीता शर्मा, चाइल्ड लाइन लखनउका ग्याँसुद्दीन खाँ र अल्पसङ्ख्यक विभाग लखनउका श्याम त्रिपाठीलगायतको संलग्नता थियो ।",https://eprateekdaily.com/2023/08/12/55086
"पप्पु कन्स्ट्रक्सनले हिसाब दिन मानेन –उजूरीकर्ता, कसैको भुक्तानी बाँकी छैन –सञ्चालक रौनियार",स्थानीय,प्रतीक दैनिक,"साउन २७, २०८०",वीरगंज,"पप्पु कन्स्ट्रक्सनविरुद्ध आज नेपाल पत्रकार महासङ्घ पर्साको सभाहलमा पत्रकार सम्मेलन गरी १८ जनाले २०७८ असोज ६ गतेदेखि पप्पुको ठेकेदारीमा निर्माण भइरहेका पुल र सडकको काममा बालुवा, छरी २०७९ कात्तिक २४ गतेसम्म सप्लाई गरेको र सोको हिसाबकिताब गर्न २०८० जेठ १७ गते जाँदा पप्पु कन्स्ट्रक्सनका सञ्चालकसहित जिम्मेवार व्यक्तिहरूले हिसाब दिन नमानेको र उल्टो धम्क्याएर पठाएको आरोप लगाए ।. १८ जना ठेकेदारमध्ये कम्तीमा ५० हजारदेखि बढीमा साढे सात लाख रुपैयाँसम्म बक्यौता रहेको उनीहरूले बताए । पप्पु कन्स्ट्रक्सनका हरिनारायण रौनियार, सुमित रौनियार, मुन्सी राजेन्द्र महतो, लेखापाल सुशील ठाकुर र कारिन्दा शुभनारायण हजामविरुद्ध जिल्ला प्रशासन कार्यालय र जिल्ला प्रहरी कार्यालयमा उजूरी दिएका छन् । उजूरीकर्ताहरूले पप्पुले काम गराएको तर भुक्तानीका लागि जाँदा मानिसहरू लगाएर बक्यौता छैन, जहाँ खोज्छस् खोज, यहाँबाट जा भनेर कुटपिटसमेत गर्ने प्रयास भएको आरोप लगाएका छन् ।. यसबारेमा पप्पु कन्स्ट्रक्सनका सञ्चालक सुमित रौनियारसँग बुझ्दा उनले आफूहरूमाथि गलत आरोप लगाएर बदनाम गर्न खोजिएको बताए ।. सञ्चालक रौनियारले जिल्ला प्रहरी कार्यालयमा यसबारेमा छलफल हुँदा निजहरूसँग हिसाब माग गरिएको तर बक्यौताको कुनै भरपाई पेश नगरेको बताए । उनले उजूरीकर्ता १८ जनालाई राधा ठाकुर लोहार भन्ने व्यक्तिले सिर्जना गरेको र निज लोहारविरुद्ध आफूले पर्सा जिल्ला अदालतमा ठगी मुद्दा दायर गरेको बताए ।. लोहारले आफूसँग काम गरेबापत रु २५ लाख भुक्तानी बुझेर लगेको बिल भरपाई भएको र अहिले १७ जना गलत व्यक्ति खडा गरेर बदनाम मात्र गर्ने कार्य भएको बताएका छन् । बक्यौता रहेका व्यक्तिको िहसाब दिन आफू तयार रहेको तर उजूरी गरेर मात्र बदनाम गर्न खोजिएको उनले बताए ।",https://eprateekdaily.com/2023/08/12/55072
पर्सा नेकामा विशेष आन्तरिक अभियान,स्थानीय,प्रतीक दैनिक,"साउन २७, २०८०",वीरगंज,"बैठकमा उपसभापति रामनारायण कुर्मीले केही व्यक्तिका कारण नेकाका उम्मेदवारहरू धेरै ठाउँमा हारेको भन्दै त्यस्तालाई कारबाही हुनुपर्ने र पार्टीबाट निकाल्नुपर्ने बताए । उनले कारबाही प्रक्रिया पनि पार्टी सुदृढीकरणको एउटा पाटो भएको बताए ।. नेका पर्साका सचिव एवं उपप्रमुख इम्तियाज आलमले आगामी दिनमा नेका पार्टीलाई एक ढिका बनाएर लैजानुपर्ने बताए । उनले नेका गुट–उपगुटका कारण कमजोर हुँदै गएको भन्दै सबैलाई एक भएर अगाडि बढेको खण्डमा नेका पुरानो स्वरूपमा बलियो पार्टी हुने दाबी गरे । उनले आगामी चुनावमा महानगरमा बहुमतका साथ नेकाले जित्ने दाबी गरे ।. बैठक नेका पर्सा क्षेत्र नं १ का कार्यवाहक अध्यक्ष अनिलप्रसाद सिंहको अध्यक्षतामा बसेको थियो भने केन्द्रीय सदस्य किरण सरकार, नेका पर्साका नेता श्याम पोखरेल, लक्ष्मीनाथ नेपाल, प्रकाश उपाध्याय, रम्भा मिश्र, धर्मराज यादवलगायतको सहभागिता थियो ।",https://eprateekdaily.com/2023/08/12/55079
जसपा पर्साको नेतृत्व अक्षम –सचेतक यादव,स्थानीय,प्रतीक दैनिक,"साउन २८, २०८०",वीरगंज,"पार्टीको महानगर कार्यसमितिको विस्तारित बैठकमा सचेतक यादवले जिल्ला नेतृत्व अक्षम छ, उनीहरूले जसरी एनजिओ चलाएका थिए, त्यसैगरी पार्टी चलाउन खोजिरहेका छन् भनेर अध्यक्ष रामनरेश यादव र सचिव तबरेज अहमदविरुद्ध विषवमन गरे । उनले पार्टी क्लब र एनजिओ नभएको बताउँदै कागज मिलाएर एनजिओको काम फत्ते गरेझैं हुँदैन पार्टीको काम गर्नेहरूले कार्यकर्ताको चाहना, मनोभावना र उनीहरूको हकहितका लागि काम गर्नुपर्छ भनी सुझाए । उनले जिल्ला नेतृत्वको अक्षमताले आफूहरूले चलायमान जिल्ला कमिटी बनाउन तयारी गरेको बताए । सांसद यादवले जिल्ला कमिटी पुनर्गठन गर्नुपर्ने र नगरेको खण्डमा नयाँ कमिटी बनाउने चेतावनी पनि दिए ।. जसपाका केन्द्रीय सदस्य एवं वीरगंज महानगरका प्रमुख राजेशमान सिंहले पनि वर्तमान जिल्ला कमिटी विभेदकारी ढङ्गबाट सञ्चालित भएको आरोप लगाए ।. उनले पार्टीलाई चलायमान बनाउनुपर्ने, प्रत्येक महीना बैठक बसेर कार्यकर्ताहरूको मनोभावना बुझ्ने कार्य गरिनुपर्ने बताए । जसपाका स्थानीय नेता जनार्दन यादवले प्रधानमन्त्री पुष्पकमल दाहाल नेतृत्वको सरकारले जसपाका केन्द्रीय नेतृत्वलाई फसाउने प्रयासस्वरूप गौरकाण्ड उठाएको र यसको कडा प्रतिकार गरिनुपर्ने बताए ।. कार्यक्रममा केन्द्रीय सदस्य रेखा साह, नेता प्रेमबाबू पटेल, वडाअध्यक्षहरू मनोज यादव, रमेश यादव, परशुराम चौरसिया, सुशील साह, आशुतोष चतुर्वेदी, उमाशङ्कर तिवारी, महबुब एलाही अन्सारी, कार्यपालिका सदस्य खैरुद्दीन मियाँलगायतको सहभागिता थियो ।. नगर कार्यसमिति अध्यक्ष ईश्वरचन्द्र यादवको सभापतित्वमा सम्पन्न कार्यक्रमको सहजीकरण उमेशलाल सहनीले गरेका थिए ।",https://eprateekdaily.com/2023/08/13/55119
"सालको चिरान काठ, जीपसहित चालक पक्राउ",स्थानीय,प्रतीक दैनिक,"साउन २७, २०८०",निजगढ,"पक्राउ पर्नेमा रौतहट वृन्दावन नगरपालिका–८ का २४ वर्षीय अशोक राय यादव रहेको इलाका प्रहरी कार्यालय, कोल्हवीले जनाएको छ ।. ना.२च ९५७४ नम्बरको टाटा जीपमा अवैध काठ राखी बारा निजगढ नगरपालिका–१ सिगौल बजार क्षेत्रबाट करीब ५ सय मिटर दक्षिण कल्भर्टबाट पूर्वतर्फ धन्सार खोला किनारमा थुपारी राखेको सो सालको चिरान काठ फेन्टा लोड गरेको चालक यादवले बताए ।. आफूलाई कटहरिया नगरपालिका, रौतहटका रामकिशोर यादवले सिंगौलबाट माछाको भुरा लिएर आउन भन्दै जीप ल्याउन भनेको र उनले योजनाबद्धरूपमा जबरजस्ती काठ लोड गरी रामकिशोर पनि आफूसँगै जीपमा बसेर आइरहेका बेला सो सालको चिरान काठ लोड जीप शुक्रवार राति करीब १२ः३० बजे प्रहरीले कोल्हवीको झुरझुर नाकामा चेकजाँच गर्ने क्रममा उनी बाहिर निस्की जीपलाई स्कटिङ गर्दै अगाडि बढाएका दुईवटा मोटरसाइकलमा तीनजना सवारमध्ये एउटामा चढेर फरार भएको चालक यादवले बताए ।. रौतहट जाने छोटो नाका रौतहटको धन्सार–जङ्गलसैया नाकालाई सशस्त्र वन रक्षकको रात्रि गस्ती टोलीले कडाइका साथ निगरानी बढाएसँगै कोल्हवीको नाका हुँदै चोर तस्करले सो काठ रौतहटको डुमरिया पु-याउने प्रयासलाई प्रहरीले असफल बनाउन सफल भएको इलाका प्रहरी कार्यालय, कोल्हवीका प्रमुख एंव प्रहरी निरीक्षक भोलामान सिंह अधिकारीले बताए ।. पक्राउ परेका अभियुक्त चालक यादवलाई सोधपूछ गरी अन्य फरार व्यक्तिहरूको पहिचान गरी पक्राउ गरिने डिभिजन वन कार्यालय, बाराका प्रवक्ता जवाहरलालप्रसाद कुर्मीले बताए । सो काठ लगभग ५५ क्युफिट रहेको र हालको बजार मूल्य अनुसार तीन लाखभन्दा बढी रहेको वन कार्यालयले जनाएको छ ।. सिगौल–निजगढ कालोपत्रे सडक भई राजमार्गमा रहेको निजगढ सबडिभिजन वन कार्यालय भमरा, इलाका प्रहरी कार्यालय निजगढ, सशस्त्र प्रहरी सुरक्षा बेस निजगढ, जिल्ला ट्राफिक प्रहरी कार्यालय निजगढ, तामागढी सबडिभिजन वन कार्यालय निजगढ नाका सहजै पार गरी तामागढी हुँदै कोल्हवी नाका भएर रौतहट लैजाने योजनाका साथ काठ चोर तस्कर बेलाबखत सक्रिय हुँदै आइरहेको घटनाहरूले पुष्टि गर्दै आएका छन् ।",https://eprateekdaily.com/2023/08/12/55069
मन्त्री यादवले रौतहटका बाढीपिडित बारे चासो देखाए,स्थानीय,प्रतीक दैनिक,"साउन २८, २०८०",रौतहट,"रौतहटका प्रमुख जिल्ला अधिकारी धर्मेन्द्रकुमार मिश्रले गत मङ्गलवार बाग्मती, झाँझ र लालबकैया नदीमा आएको बाढीबाट प्रत्यक्षरूपमा १७५ घरपरिवार प्रभावित भएका मन्त्री यादवलाई जानकारी गराए । उनले बाढीपीडितहरूलाई तत्काल जिल्ला विपद् व्यवस्थापन समितिबाट राहत उपलब्ध गराइएको बताए ।. यसैगरी, राजपुरको बैरियामा लालबकैया नदीको बाँध भत्किंदा बैरिया गाउँका ५० घरधुरी प्रभावित भएका र तीमध्ये अधिकांश घर फर्किएका तथा अहिले १५ घरपरिवार अझै राहत शिविरमा बसिरहेका बताए । शिविरमा बसेकाहरूलाई भोजन गराउन सामूहिक रूपमा मेस सञ्चालन गराइएको प्रजिअ मिश्रले मन्त्री यादवलाई जानकारी दिए ।. सो अवसरमा मन्त्री यादवले अहिलेसम्म जिल्ला प्रशासन कार्यालय, रौतहटले बाढीपीडितको उद्धार एवं राहत कार्यको सराहना गर्दै प्रदेश सरकारबाट प्रत्येक परिवारलाई तत्कालीन राहतको बन्दोबस्त मिलाइएको हुँदा जिल्ला विपद् व्यवस्थापन समितिको माध्यमबाट पीडित परिवारसमक्ष पु¥याउन प्रजिअ मिश्रलाई निर्देशन दिए । मन्त्री यादवसहितको टोलीले बाढी प्रभावित बस्ती राजपुरको बैरिया, दुर्गा भगवतीको बडहर्वा, राजदेवीको चण्डिहा, ब्रह्मपुरी र लक्ष्मीपुर बेलबिछवामा बस्तीमा गएर उनीहरूको समस्या बुझेको नेका मधेस प्रदेश सूचना सञ्चार तथा प्रचारप्रसार विभागका प्रमुख नितेश गुप्ताले बताए ।. कार्यक्रममा नेकाका उपसभापति एवं राजदेवी नपाका पूर्वप्रमुख धीरेन्द्रकुमार सिंह, गौर नपाका अध्यक्ष मोहन यादव, श्रीराम यादव, प्रहरी उपरीक्षक वीरबहादुर बुढामगर, सशस्त्र प्रहरी उपरीक्षक माधव रेग्मी, राष्ट्रिय अनुसन्धानका उपनिर्देशक चन्दन झालगायतको सहभागिता थियो ।",https://eprateekdaily.com/2023/08/13/55126
४५ जनाद्वारा रक्तदान,स्थानीय,प्रतीक दैनिक,"साउन २८, २०८०",वीरगंज,"इम्प्रुभ एक्सन वीरगंज–६ ले वीरगंजमा आयोजना गरेको रक्तदान कार्यक्रममा एकजना महिलासहित २७ जनाले रक्तदान गरेका केन्द्रका प्राविधिक जीतेन्द्र कुशवाहाले बताए । राजकुमार सर्राफ, कृष्णा साह, अभिजित ठाकुर, इस्तफाक आलम, राजन रजक, अनमोल गुप्ता र पकञ्ज पटेललगायतले रक्तदान गरेका थिए ।. यसैगरी, नेत्रहिन युवा सङ्घ बाराले सिमरामा आयोजना गरेको रक्तदान कार्यक्रममा तीनजना महिलासहित १८ जनाले रक्तदान गरेको केन्द्रका प्राविधिक प्रमुख पाण्डेले बताए ।",https://eprateekdaily.com/2023/08/13/55130
निश्शुल्क आँखा शिविर,स्थानीय,प्रतीक दैनिक,"साउन २६, २०८०",वीरगंज,"वीरगंज महानगरपालिका–२ स्थित आधारभूत स्वास्थ्य केन्द्रमा आयोजित शिविरमा १६० जनाको आँखा चेकजाँच गर्दा ३० जनामा मोतीबिन्दु फेला परेको सामुदायिक सेवा केन्द्र, छपकैयाका अध्यक्ष ग्याँसुद्दीन ठकुराईले बताए । शिविरको उद्घाटन आँखा परीक्षण गराएर उपप्रमुख इम्तियाज आलमले गरेका थिए । कार्यक्रममा वडाध्यक्ष रेयाज मियाँ, वीरगंज सामुदायिक अस्पतालका महेशसिंह धामी, वडासदस्यहरू वसिरमियाँ हजाम, रम्भा देवी, प्रवीण शाह, अजितकुमार भुजेल, साहेब हुसैन, अञ्जली मेहता, प्रसनि मोतीलाल महतोलगायतको सहभागिता थियो ।",https://eprateekdaily.com/2023/08/11/55000
मोसासहित युवक पक्राउ,स्थानीय,प्रतीक दैनिक,"साउन २६, २०८०",सिम्रौनगढ,घोडासहन प्रहरीले सूचनाको आधारमा घोडासहन छठवाघाटनजीक चेकजाँचको क्रममा नम्बर प्लेट नभएको मोटरसाइकलमा सवार युवकलाई पक्राउ गरेको हो । भारतीय प्रहरीले सो मोटरसाइकल नेपालबाट चोरी गरी भारतमा बिक्रीका लागि ल्याएको आशङ्का गरेको छ । भारतीय प्रहरीले नेपालबाट मोटरसाइकल चोरेर घोडासहनमा बिक्रीका लागि ल्याउने गरेको आशङ्का व्यक्त गरेको छ ।. नम्बर प्लेट नभएको सो मोटरसाइकलको कागजपत्र पनि नभएको प्रहरीले जनाएको छ । युवकसँग सो मोटरसाइकलको कागजपत्र माग गरिएको तर नदिएपछि मोटरसाइकलसहित युवकलाई नियन्त्रणमा लिनुपरेको भारतीय प्रहरीले बतायो । पक्राउ परेका युवक रौतहट जिल्ला बङ्कुल निवासी ओकिल यादव भएको भारतीय प्रहरीले खुलाएको छ ।,https://eprateekdaily.com/2023/08/11/55013
शिक्षामा सुधार आवश्यक तर विधेयक एकतर्फी,स्थानीय,प्रतीक दैनिक,"साउन २६, २०८०",वीरगंज,"उनले विज्ञप्तिमार्फत २०५८ सालमा सरकारले कम्पनी/गुठी/सहकारीमध्ये कुनै एक रोज्ने प्रावधान ल्याएको र सोही बमोजिम विद्यालयहरू कम्पनीमा रूपान्तरित भएकामा अहिले विद्यालय शिक्षासम्बन्धी कानूनलाई संशोधन र एकीकरण गर्न बनेको विधेयक–२०८० मन्त्रिपरिषद्बाट पारित गरेकोमा सो विधेयकले विद्यालयहरूलाई पाँच वर्षभित्र गुठीमा रूपान्तरित गर्दै दायित्व फरफारक गर्ने विषयले निजी लगानीको शिक्षा क्षेत्रलाई मास्ने कार्य गर्ने उल्लेख छ ।. देशको शिक्षा क्षेत्रमा निजी विद्यालयहरूको ३५ प्रतिशत योगदान रहेको र चार लाख मानिसले रोजगार पाएको र तीस लाख विद्यार्थी निजी विद्यालयसँग आबद्ध रहेकामा जारी विधेयकले सबै ध्वस्त पार्ने विज्ञप्तिमा उल्लेख छ । सरकारले सरोकारवालालाई समावेश गराएर शिक्षा क्षेत्रको सुधारका लागि कानून ल्याउनुपर्नेमा एकतर्फीरूपमा ल्याउन लागिएको विधेयक मान्य नहुने र यसका लागि अन्तिमसम्म सङ्घर्ष गर्ने चेतावनी दिइएको छ ।. निजी विद्यालयसँग आबद्ध प्याब्सन, एनप्याब्सन र हिसानले यही साउन २८ गतेदेखि अनिश्चिकालीन विद्यालय बन्दको घोषणा गरेका छन् । यसअघि चरणबद्ध आन्दोलन गर्दै आएका निजी विद्यालयहरूले माग सम्बोधन नहुन्जेल निजी विद्यालय बन्द गर्ने चेतावनी दिएका छन् ।",https://eprateekdaily.com/2023/08/11/55009
ब्रह्मकुमारी राजयोग जाने बाटोमा वृक्षारोपण,स्थानीय,प्रतीक दैनिक,"साउन २६, २०८०",वीरगंज,,https://eprateekdaily.com/2023/08/11/55003
परल मोलमा मल बिक्री गर्न निर्देशन,स्थानीय,प्रतीक दैनिक,"साउन २६, २०८०",वीरगंज,"बैठकमा उपप्रमुख आलमले निर्धारित मूल्यभन्दा बढीमा मल बिक्री गर्ने कृषि सहकारीलाई कडा कारबाही गर्ने चेतावनी दिए । उनले बढी मूल्यमा मल बिक्री भएमा सूचना दिन सुझाए । उनले कृषकहरूलाई सहजरूपमा मल वितरण गर्न आवश्यक पहल गरिने बताए ।. बैठकमा आर्थिक विकास शाखा प्रमुख प्रतिज्ञा वैध, कृषि तथा पशुपक्षी व्यवसाय प्रवद्र्धन शाखा प्रमुख रोशनी यादवलगायत कृषि सहकारीका अध्यक्षहरूको सहभागिता थियो ।",https://eprateekdaily.com/2023/08/11/55006
ज्ञानदाले हजुरबा र आमालाई सम्झयो,स्थानीय,प्रतीक दैनिक,"साउन २७, २०८०",वीरगंज,"सो अवसरमा विद्यालयका कार्यकारी अधिकृत राजेन्द्रप्रसाद कोइरालाले हाम्रो जीवनमा हजुरबा र आमाले खेल्ने महŒवपूर्ण भूमिकालाई चिन्न र त्यसलाई कदर गर्दै मनाउने अवसर भएको बताए । प्रत्येक दिन हजुरबा हजुरआमालाई सम्मान गर्दा, उनीहरूले ल्याएका सबै आनन्द र बुद्धिको कदर गर्न, उनीहरूसँग बिताएका क्षणहरूको कदर गर्न र जीवनभरका सम्झनाहरू सिर्जना गर्न यसले महŒवपूर्ण भूमिका खेल्ने बताए ।. उनले हजुरबा, हजुरआमा र नातिनातिनाबीचको गहिरो सम्बन्ध देखाउनको लागि आज पर्वका रूपमा मनाइएको प्रस्ट्याए । यो सामाजिक संस्कार हो र मानिस संस्कारी भएपछि मात्र प्रगतिपथमा अगाडि बढ्न सकिन्छ भन्ने मान्यतालाई जीवन्तता दिन कार्यक्रम आयोजना गरिएको बताए ।. कार्यक्रममा हजुरबा, आमाहरूलाई नातिनातिनाले नृत्य, विभिन्न मनोरञ्जनात्मक खेलहरू, कवितावाचन, नाटकहरू प्रस्तुत गरेर मनोरञ्जन प्रदान गरेका थिए । कार्यक्रमको सहजीकरण शिक्षिकाद्वय अस्मिता नेपाल र मधुलिका झाले गरेका थिए ।",https://eprateekdaily.com/2023/08/12/55062
मुख्य नालाको संरचना हटाएको महानगरविरुद्ध अन्तरिम आदेश जारी भएन,स्थानीय,प्रतीक दैनिक,"साउन २६, २०८०",वीरगंज,"वीरगंज महानगरपालिकाले असार मसान्तमा कर्पाेरेट बैंक रहेको गुप्ताद्वयले तत्कालीन पशुपति आदर्शनगर निर्माण समितिबाट २०२६ सालमा मुख्य नालामाथिको संरचना खरीद गरेर तत्कालीन नगरपञ्चायत कार्यालयबाट नक्शासमेत पास गरेर बनाएको संरचनामा डोजर चलाएर भत्काएको थियो ।. . सोविरुद्ध सर्वाेच्च अदालतमा रिट दायर गरेका गुप्ताद्वयको हकमा साउन ११ गते सर्वाेच्चले अल्पकालीन अन्तरिम आदेश जारी गरेको थियो । तर आज बिहीवार सो सम्बन्धमा अन्तरिम आदेश भने जारी गरेन । अब यो मुद्दाको सुनवाइ साधारण मुद्दा सरह हुनेछ । सर्वाेच्चले अन्तरिम आदेश जारी गर्दै महानगरलाई अन्तरिम आदेश किन जारी नगर्ने भन्दै लिखित जवाफ माग गरेको थियो । सर्वाेच्चका न्यायाधीशद्वय प्रकाशकुमार ढुङ्गाना र डा कुमार चूडालको इजलासले अल्पकालीन आदेशमा अन्तरिम आदेश जारी गर्न अस्वीकार गरेको महानगरपालिका कार्यालयले जानकारी गराएको छ । महानगरपालिका कार्यालयले मुख्य नालामाथि बनेको संरचना हटाउने कार्यमा मुख्य नालामाथि बनेका क्लासिक होटल र कर्पाेरेट बैंक रहेको भवनमा एक्साभेटर लगाएर भत्काएको थियो । दुवै संरचना पशुपति आदर्शनगर विकास समितिबाट २०२६ सालमा नालामाथिको क्षेत्र बोलकबोलबाट खरीद गरेर मालपोत कार्यालयबाट २०३१ सालमा रजिस्ट्रेसन पारित गरी तत्कालीन नगरपञ्चायत कार्यालयबाट नक्शापास गरेर बनेका थिए । यी दुई संरचनाबाहेक महानगरको मुख्य नालामा रहेका अन्य संरचनाहरू भने अवैध तरीकाबाट कागज प्रमाण र इजाजतबेगर बनेका थिए, जसलाई महानगरपालिकाले एक्साभेटर लगाएर भत्काएको थियो । गुप्ताद्वय महानगरको यो कदमविरुद्ध अदालतमा गएपनि क्लासिक होटलका सञ्चालक भने अहिलेसम्म अदालतमा गएका छैनन् ।",https://eprateekdaily.com/2023/08/11/55018
‘मिटरब्याजीको नाममा दुःख पायौं’,स्थानीय,प्रतीक दैनिक,"साउन २६, २०८०",वीरगंज,"समितिका अध्यक्ष वीरगंज महानगरपालिका–११ निवासी सुनील पाण्डेले अधिकृतरूपमा नियम कानून बमोजिम कारोबार गर्नेहरूलाई पनि मिटरब्याजी भनी स्थानीय प्रहरी, प्रशासनले बदनाम गरेको आरोप लगाए । उनले दिएको साँवाभन्दा बढी ब्याज लिएकाहरूलाई मिटरब्याजीको रूपमा कारबाही प्रक्रिया अगाडि बढाउनु जायज भएपनि अधिकृतरूपमा बैंकबाट ब्याज लिएर चेक र नगद दिएको तर ब्याज त के साँवा पनि नपाएकाहरूलाई पनि प्रहरी, प्रशासनले उजूरी मात्रको आधारमा मिटरब्याजी भनी कारबाही प्रक्रियामा राख्नु गलत भएको बताए ।. उनले आफूले बैंकबाट तीन करोड ऋण लिएको, तीनवटा सहकारीमा लगानी गरेको र आफूसँग चेक अनि नगद लिनेहरूले प्रहरी, प्रशासनमा मिटरब्याजी भनी आरोप लगाएर उजूरी मात्र दिएको आधारमा छानबीन नगरेर सोही प्रक्रियामा कारबाही अगाडि बढाएकामा आपत्ति व्यक्त गरे । उनले उजूरीको छानबीन गर्ने, अनुसन्धानबाट दोषी देखिनेलाई सो प्रक्रियामा राखेर कानूनी कारबाही गरिनु उचित भएपनि आफूसरह कैंयनलाई उजूरी मात्रको आधारमा डर, धाक, धम्की दिने र मिटरब्याजी भनेकामा सो कार्य गलत भएको तर्क गरे । उजूरीकर्ताले नगद बुझेको भनेर आरोप लगाउँदा मान्य हुने तर रकम दिनेले दिएको नगदलाई कारोबारमा नराख्ने कार्य पनि प्रहरी, प्रशासनको कार्य दोषपूर्ण रहेको उनले जिकिर गरे । उनले अदालतमा विचाराधीन रहेको, अदालतबाट यसअघि फैसला भएका मुद्दाहरूमा पनि मिटरब्याजी भनेर पर्साका प्रहरी, प्रशासनले कारबाही प्रक्रिया अगाडि बढाएको भन्दै आपत्ति जनाए ।. समितिका उपाध्यक्ष वीरगंज–१४ निवासी राजेश पटेलले मिटरब्याजी भन्ने अनि केहीलाई अहिले कानून बनिसक्दा पनि अभद्र व्यवहार र सार्वजनिक अपराधका मुद्दा लगाएकामा विरोध गरे । उनले कसूर अनुसारको सजाय हुनुपर्नेमा प्रहरी, प्रशासनले मिटरब्याजीमा कारबाही नगरेको आरोप लगाए । प्रशासनले साहु बनाएकाहरू कतै ऋणी छन्, उनीहरूले बैंकबाट ऋण निकालेर कारोबार गर्दै आएका तर प्रहरी, प्रशासनले सोसम्बन्धी कुनै प्रमाण नबुझेर एकतर्फी निर्णय गरिरहेको दोषारोपण गरे ।",https://eprateekdaily.com/2023/08/11/55029
रेल चालकले महिलाको ज्यान जोगाए,स्थानीय,प्रतीक दैनिक,"साउन २६, २०८०",सिम्रौनगढ,,https://eprateekdaily.com/2023/08/11/55015
"सामुदायिक वनमा इमानदारिता, पारदर्शिता अनिवार्य – नगरप्रमुख पुरी, नेपालको सामुदायिक वन अन्य देशका लागि नमूना बन्दै –डिएफओ सिंह",स्थानीय,प्रतीक दैनिक,"साउन २६, २०८०",निजगढ,"कार्यक्रमका प्रमुख अतिथि निजगढ नगरपालिकाका प्रमुख सुरथ पुरीले अढाई दशकअघि सरकारले ल्याएको अवधारणा अनुसार नै सामुदायिक वन समूह हस्तान्तरणले अहिले वन क्षेत्रको अवस्थामा व्यापकरूपमा सुधार आएको दाबी गरे । उनले आफू पनि सामुदायिक वन उपभोक्ता समूहको जिम्मेवार पदमा रहेर लामो समय वन क्षेत्रको संरक्षणमा लागेको बताए । वन क्षेत्रको संरक्षणमा इमानदारिता, लगनशीलता, पारदर्शिता महŒवपूर्ण पाटो रहेको उनले बताए । दुई/चार वटा वन समूहले सरकारको नीतिअनुरूप काम गर्न नसके पनि सबै सामुदायिक वन समूहलाई एउटै नजरले हेर्न नहुने उनको तर्क थियो । सबैको हातेमालोले नै वन क्षेत्रको संरक्षण, विकास, संवद्र्धन, प्रवद्र्धनमा टेवा पुग्ने भएकाले एकअर्कालाई सहयोग गर्दै अघि बढ्न उनले सुझाए ।. कार्यक्रममा डिभिजन वन कार्यालय, बाराका प्रमुख विनोद सिंहले नेपालको सामुदायिक वन अन्य कैयौं देशका लागि नमूनाका रूपमा रहेको बताए । उनले यसको संरक्षण, विकास, संवद्र्धन, प्रवद्र्धन विधि, पद्धति, जनसहभागितालाई हेरेर संसारका कैयौं मुलुकबाट अहिले अध्ययन गर्न नेपाल आइरहेको बताए । सामुदायिक वन संरक्षणको लामो अनुभुवलाई लिएर अन्य कैयौं मुलुकबाट विद्वान्, विज्ञहरूले पुस्तक तयार गरी वार्षिक करोडौं रकम आर्जन गर्ने गरेको उनले बताए । वन संरक्षणका फाइदा हाम्रो देशका नागरिकले मात्र नभई संसारका धेरै मानिसले प्रत्यक्ष वा अप्रत्यक्षरूपमा अक्सिजन प्राप्त गरी फाइदा लिइरहेको उनले बताए । मानवजगत्, जीवजन्तु, चराचुरुङ्गीलगायत प्राणीहरूका लागि वनजङ्गलको संरक्षण, विकास अनिवार्य शर्त रहेको उनले बताए । वनजङ्गलविना पृथ्वीको कल्पना गर्न पनि गा¥हो हुने भन्दै जलवायु परिवर्तनलाई रोक्न वा सन्तुलित बनाइरहन वनको संरक्षणको अर्को कुनै विकल्प नरहेको उनको तर्क थियो । नेपालमा सङ्गठितरूपमा लागि परिरहेका सामुदायिक वन संरक्षणले विश्व वातावरण, जैविक विविधतालाई टेवा पु-याइरहेको भन्दै सामुदायिक वन समूहहरू आफैंले पनि वन प्राविधिक राखेर समूहको कार्य गर्नुपर्ने अति आवश्यक देखिएको उनले बताए ।. उपप्रमुख सोममाया थिङले सामुदायिक वन अवसर र चुनौती दुवै रहेकाले आम उपभोक्ताहरूलाई आफ्नै वन हो भन्ने अनुभूति दिलाउन सरोकारवाला सम्बन्धित निकायले सुरक्षा, संरक्षण, विकास, संवद्र्धन, प्रवद्र्धनका लागि सकारात्मकरूपमा सहजीकरण गर्दै जानुपर्ने बताइन् ।. सामुदायिक वन उपभोक्ता महासङ्घ, बाराका अध्यक्ष रामजी बजगाईंले सामुदायिक वन संरक्षणमा भए गरेका झन्झटिला प्रणाली, कार्यशैलीलाई सुधार गर्दै जानुपर्ने औंल्याए । सामुदायिक वन समूहबाट जबसम्म आम उपभोक्ताले आवश्यकता पर्दा सहजरूपमा काठ, दाउरा, स्याउला, घाँस जस्ता वन पैदावर पाउँदैनन्, तबसम्म आफ्नो वन हो भन्ने कुराको अनुभूति गर्न नसक्ने अध्यक्ष बजगाईंको भनाइ थियो ।. सिर्जनशील वन उपभोक्ता समूह, निजगढ–६, सामुदायिक वन उपभोक्ता महासङ्घ नेपाल जिल्ला महासङ्घ बारा, नगर महासङ्घ निजगढ र डिभिजन वन कार्यालय बाराको संयुक्त आयोजनामा निजगढमा वृक्षारोपण गरिएको थियो । जनसिर्जनशील सामुदायिक वन उपभोक्ता समूहको पार्क परिसरमा पाप, चाइनिज पाम, वरपीपललगायतका बिरुवा रोपिएका थिए । वन समूहका अध्यक्ष कुशबहादुर थापाको सभापतित्वमा सम्पन्न कार्यक्रमको सञ्चालन रामकुमार सिग्देलले गरेका थिए ।",https://eprateekdaily.com/2023/08/11/55025
बाढीपीडितलाई राहत वितरण,स्थानीय,प्रतीक दैनिक,"साउन २६, २०८०",रौतहट,"दुर्गाभगवती गाउँपालिका–५ बडहर्वा र वडा नं ३ मत्सरी गरेर सय घरपरिवार तथा राजपुर नगरपालिकाको बैरियाका ११० घरपरिवार बाढीबाट प्रभावित भएका छन् ।. प्रभावित घरपरिवारमध्ये करीब १५ घरपरिवारबाहेक अन्य सबै घर फर्किसकेका छन् । जिल्ला विपद् व्यवस्थापन समितिबाट दुर्गाभगवती गापा–५ बडहर्वाका ६५ घरपरिवारलाई तत्काल राहत सामग्री उपलब्ध गराइएको जिल्ला प्रशासन कार्यालय, रौतहटले जनाएको छ ।. चामल २५ किलो, दाल पाँच किलो, चिउरा पाँच किलो, आलु पाँच किलो, खानेतेल दुई लिटर, नून दुई पाकेट, चिनी एक किलो, मैट एक थान, मेडिकेटेड झुल एक थानसहितका राहत सामग्री वितरण गरिएको जिल्ला प्रशासन कार्यालयका लेखापाल सञ्जय झाले बताए ।. अन्य स्थानका बाढी प्रभावित बस्तीमा राहत वितरण कार्यलाई तीव्र बनाइएको उनले बताए । बाढीमा परेर मृत्यु भएका गढीमाई नगरपालिका–२ समनपुरका शहीद रायभाटका आश्रित परिवारलाई नगद रकम जिल्ला विपद् व्यवस्थापन समितिबाट उपलब्ध गराइने लेखापाल झाले बताए ।",https://eprateekdaily.com/2023/08/11/55022
नेपाल काङ्ग्रेसद्वारा मुख्यमन्त्रीको ध्यानाकर्षण,स्थानीय,प्रतीक दैनिक,"साउन २७, २०८०",वीरगंज,"विश्व स्वास्थ्य सङ्गठनद्वारा प्रकाशित दक्षिण–पूर्व एशिया क्षेत्रमा स्वास्थ्यमा पहुँच र स्वास्थ्यसम्बन्धी दिगो विकास लक्ष्यको प्रगतिसम्बन्धी प्रतिवेदन–२०२१ ले नेपालमा स्वास्थ्य खर्चका कारण प्रत्येक वर्ष ३० लाख मानिसले आर्थिक कठिनाइ भोग्नुपरेको तथ्य सार्वजनिक गरेको छ ।. अहिले मधेस प्रदेशमा स्वास्थ्योपचार गराउन विपन्न तथा मध्यम वर्गका परिवारलाई धेरै कठिनाइ देखिएको छ । सर्वेक्षण २०७५ ले श्रमिकको मासिक औसत आम्दानी रु १७ हजार आठ सय उल्लेख गरेको छ । यति रकम कमाउने वर्गलाई क्यान्सर, मिर्गौला, मुटु, फोक्सो, मस्तिष्क जस्ता अङ्गमा रोग लाग्यो भने उपचार गराउने कुरा कल्पनाबाहिर हुन्छ, ध्यानाकर्षणपत्रमा भनिएको छ । मधेस प्रदेशमा मजदूरी गरेर जीविकोपार्जन गरिरहेको आम मानिसको लागि कडा प्रकृतिको रोगको उपचार असम्भव भएको अवस्थामा मधेस प्रदेशले यस्ता प्रकारका रोगको उपचारको लागि सङ्घ र अन्य प्रदेश सरकारले व्यवस्था गरेभन्दा थप आर्थिक सुविधा उपलब्ध गराइ सहज उपचार गराउन कानूनी व्यवस्था मिलाउनका लागि नेका मधेस प्रदेशले मुख्यमन्त्रीसँग माग गरेको छ ।. त्यस्तै, सरकारले मिर्गौलासहित क्यान्सर, अल्जाइमरलगायत आठवटा कडा रोग भएका नागरिक, जनआन्दोलनका घाइते, शहीद परिवारलाई उपचारमा सहुलियत दिने गरे तापनि प्रशासनिक झन्झटका कारण सबै बिरामीले सरकारी सहुलियत सहजरूपमा पाएका छैनन् । नागरिकहरूले भोग्दै आएका कठिनाइलाई मध्यनजर गरी उपचारसम्बन्धी विशेष सहुलियतको कानूनी व्यवस्था कायम गरी सोको यथाशीघ्र कार्यान्वयन गराउन मुख्यमन्त्रीसँग माग गरिएको छ ।. अहिले मधेस प्रदेशमा डेंगु तथा आँखा पाक्ने रोगको प्रकोप बढेको अवस्था छ । यस्ता प्रकारका अल्पकालीनरूपमा देखा पर्ने विभिन्न प्रकारका सरुवा रोगहरू नियन्त्रणका लागि समेत सरकारले ठोस कदम चाल्नुपर्ने ध्यानाकर्षणपत्रमार्फत माग गरिएको छ ।. यसैगरी, मधेस प्रदेशका जिल्लाहरूलाई लक्षित गरी सुविधासम्पन्न स्त्री तथा प्रसूति अस्पतालको स्थापना गरिनुपर्ने, सडक दुर्घटनाका घाइतेलाई प्राथमिकतामा राख्दै सुविधासम्पन्न ट्रमा सेन्टरको स्थापना हुनुपर्ने तथा सर्पदंशबाट पीडित नागरिकका लागि भेन्टिलेटरसहितको सर्पदंश अस्पतालको स्थापना गरे मधेस प्रदेशले परिकल्पना गरेको स्वास्थ्य सेवा विस्तारका योजनालाई उचित न्याय हुने ध्यानाकर्षणपत्रमा विश्वास गरिएको छ ।. स्वास्थ्य विभागकी प्रमुख शर्मिला थापाले मधेस प्रदेशका मुख्य सचिव सन्तुप्रसाद यादवको रोहबरमा मुख्यमन्त्री यादवलाई ध्यानाकर्षणपत्र बुझाएको नेपाली काङ्ग्रेस मधेस प्रदेश सूचना, सञ्चार तथा प्रचारप्रसार विभागका प्रमुख नितेश गुप्ताले बताए ।",https://eprateekdaily.com/2023/08/12/55066
महानगरमा पिउने पानीको हाहाकार यथावत्,स्थानीय,प्रतीक दैनिक,"साउन २५, २०८०",वीरगंज,अहिले जमीनमुनिको पानीको सतह करीब ३० फिट मुनि गएको छ । अझै तीन फिट सतह बढेको खण्डमा चापाकलमा पानी आउन सक्छ । महानगरमा पछिल्लो समय गर्मी बढेसँगै जमीनमुनिको पानीको सतह घटेर ३४ देखि ३६ फिट मुनिसम्म पुगेको चापागाईंले बताए । जमीनमुनिको पानीको सतह नबढेपछि अहिले पनि महानगरका थुप्रै वडामा पिउने पानीको हाहाकार कायम छ । महानगरपालिकाले पिउने पानीको समस्या नहोस् भनेर वडाहरूमा १०/१० वटा खानेपानी संस्थानको धारा जडान गरेको छ भने केही वडामा पाँच र १० हजार लिटरका पानी टङ्की जडान गरेर पिउने पानीको व्यवस्था गरेको छ । यसको अलावा संस्थानको धारा जडानका लागि सबै खाले सडक भत्काउन स्वीकृति प्रदान गर्दै आएको छ । जसले गर्दा अहिले महानगरका मुख्य सडकदेखि सहायक सडकहरूसमेत काटिएका छन् ।,https://eprateekdaily.com/2023/08/10/54960
मधेस लोकसेवा तयारी केन्द्रको उद्घाटन,स्थानीय,प्रतीक दैनिक,"साउन २५, २०८०",वीरगंज,"सो अवसरमा उनले मधेस लोकसेवा तयारी केन्द्रले विद्यार्थीको भविष्य बनाउने महŒवपूर्ण जिम्मेवारी पूरा गर्ने कुरामा आफू आशावादी रहेको बताए । लोकसेवा आयोगलगायत सरकारी सेवाका रोजगारप्रति विद्यार्थीको चासो बढ्दै गएकाले सुलभ शुल्कमा शिक्षा प्रदान गर्न उनले सुझाए ।. मधेस लोकसेवा तयारी केन्द्रले लोकसेवा आयोग, शिक्षक सेवा आयोग, बैंकिङ तयारी कक्षा, सुरक्षा निकाय, कम्प्युटर कक्षा, प्राविधिक सेवालगायत अन्य कोर्सहरू अध्ययन गराउने निर्देशक शेखकुमार हजराले बताए ।",https://eprateekdaily.com/2023/08/10/54950
गौर–चन्द्रपुर सडकखण्ड अवरुद्ध,स्थानीय,प्रतीक दैनिक,"साउन २५, २०८०",रौतहट,"दुई दिनदेखिको अविरल वर्षाका कारण लालबकैया, झाझ, बाग्मती नदीमा आएको बाढीले बुधवार गौर–चन्द्रपुर सडकखण्डको सबगढा लचकामा पानी तीव्र भएपछि आवागमन अवरुद्ध भएको हो । बाढीको पानी तीव्र गतिको भएकोले दुवैतर्फ सवारीसाधन पार्किङ गरेर यात्रुहरू गौर जाने गरेका छन् । हिजो आएको बाढी कम हुँदै गए पनि गौरमा भने बाढी बढिरहेको स्थानीयले बताए ।. उत्तरी भेगमा आएको बाढी दक्षिणतर्फ सर्न लागेको कारण पनि दक्षिण भेगका बाटोमा पानी अहिले आउन थालेको हो । यसैबीच बाढीबाट दुर्गा भगवती गापाका बडहर्वा, मत्सरी र पचरुखीका दर्जनभन्दा बढी घरका मानिस विस्थापित भएका छन् । उनीहरू बाढीको प्रकोपबाट जोगिन घर छाडेर सडकमा बस्न बाध्य भएका छन् ।. नदीहरूमा अलपत्र परेका मानिसहरूको सुरक्षाकर्मीद्वारा उद्धार. अविरल वर्षाका कारण बाग्मती, लालबकैया र झाँझ नदीमा आएको बाढीले विभिन्न ठाउँमा अलपत्र परेका मानिसहरूलाई स्थानीयवासीको सहयोगमा खटिएको संयुक्त सुरक्षाकर्मीले सुरक्षित उद्धार गरेर घर पु-याएका छन् ।. परोहा नपा–४ पोखरियाटोलका तीनजना, दुर्गाभगवती गापा–५ का ७० जना, राजपुर नपा फतुवाटोलका पाँचजना गरी ७८ जनालाई सुरक्षित उद्धार गरिएको जिप्रका, रौतहटका सूचना अधिकारी उमाशङ्करप्रसाद यादवले बताए ।. खेतमा काम गर्न गएका बेलामा पानीको बहाव बढ्न गई फसेका तीनजना मानिसलाई स्थानीयको सहयोगमा अस्थायी प्रहरी चौकी लौकाहाको टोलीले उद्धार गरेको थियो ।. दुर्गाभगवती गापा–५ बडहर्वाटोलमा बाग्मती खोलाको बहाव बढ्न गई २५ घरधुरीमा करीब तीन फिट पानी पसेको अवस्थामा ७० जना स्थानीयलाई प्रहरी चौकी बडहर्वाको टोलीले उद्धार गरी बाग्मती बाँधमा स्थानान्तरण गरिराखेको जनाएको छ ।. राजपुर नपा फतुवाको खेतमा भैंसी चराउन गएका स्थानीय पाँचजना लालबकैया खोलाको पानी ओभरफ्लो भई फसेका कारण रूखमा चढी बसेकाहरूलाई इलाका प्रहरी कार्यालय, राजपुको टोलीले डुङ्गाबाट सकुशल उद्धार गरेको प्रवक्ता यादवले बताए । सो क्रममा एउटा भैंसी बाढीमा डुबेर मरेको उनले जानकारी गराए ।",https://eprateekdaily.com/2023/08/10/54973
"अख्तियारद्वारा मालपोत, पर्साका मिश्रसहित छजनाविरुद्ध मुद्दा दायर",स्थानीय,प्रतीक दैनिक,"साउन २५, २०८०",वीरगंज,"राजस्व हिनाहिना तथा व्यक्तिगत लाभ लिएको भन्दै अख्तियारले मिश्रसमेत अधिकृत सन्दकुमार द्विवेदी ब्राह्मणसहित चन्द्रबहादुर भण्डारी, कम्प्युटर अधिकृत कमोद तिवारी, नायब सुब्बा रामेश्वरप्रसाद साह र लेखनाथ भट्टराईमाथि जरिवानासहित हदैसम्म सजायको माग गर्दै विशेष अदालत काठमाडौंमा मुद्दा दायर गरेको अख्तियारका प्रवक्ता भोला दाहालले बताए ।. भूमिसुधार तथा मालपोत कार्यालय, वीरगंजको रजिस्ट्रेशन फाँट (क) र (ग) बाट २०७३/०४/०२ गतेका दिन रजिस्ट्रेशन पास गर्दा लिखतहरूमा घरबाटो सिफारिश भएपनि सो सिफारिश लुकाइ सिफारिशविना न्यूनतम मूल्याङ्कनभन्दा कम मूल्य राखी राजस्व हिनामिना गरेको र बाँकी रकम उनीहरूले बाँडफाँड गरी व्यक्तिगत फाइदाको लागि लिखत पारित गरेपछि उनीहरूविरुद्ध अख्तियारमा उजूरी परेको थियो ।. भूमिसुधार तथा मालपोत अधिकृत मिश्रले उमेर हदले सेवाबाट अवकाश पाइसकेका छन् । फाँट (क)बाट १७ वटा र फाँट (ग)बाट दुईवटा लिखत पारित गर्दा लाग्ने राजस्व रु ४,२५,५३१.२० पैसा चुहावट भएको अख्तियारको दाबी छ । अख्तियारले रामेश्वरप्रसाद साहलाई बिगो रु ३,८७,००२.४५ को दोब्बर रु ७,७४,००४.९०, कमोद तिवारीलाई बिगोको दोब्बर रु २३,४९५.५०, चन्द्रबहादुर भण्डारीलाई बिगोको दोब्बर रु ४,७८,८०८ र लेखनाथ भट्टराईलाई पनि बिगोको दोब्बरी रु ७७,०५७.५० हानि पु¥याएको अख्तियारको दाबी छ । भट्टराईले राजस्व हिनामिना गरेबापत रु ३८,००० दाखिला गरिसकेका छन् ।",https://eprateekdaily.com/2023/08/10/54970
जनमतले आफ्नो जनप्रतिनिधिहरूको मूल्याङ्कन गर्ने,स्थानीय,प्रतीक दैनिक,"साउन २५, २०८०",पर्सागढी,यही साउन २७ गते शनिवार हुने एप्रुवल रेटिड्ढो मतदानका लागि केन्द्रबाट २६ जना निर्वाचन अधिकृत खटाइएको केस चौरसियाले बताए । यो मतदानमा गत वैशाखसम्म जनमत पार्टीका सदस्य बनेकाहरू मात्र भाग लिन पाउने प्रावधान राखिएको छ । मतदानअघि जनप्रतिनिधिहरूलाई मतदाताले राखेका प्रश्नको उत्तर दिने समय दिइनेछ र पछि मतदान हुने केस चौरसियाले बताए । उनले पार्टी सदस्यहरूबाट निर्वाचित जनप्रतिनिधिहरूको कार्य मूल्याङ्कनको यो नयाँ प्रयास भएको दाबी गरे । स्थानीय तहमा जनमतबाट १०५ जना निर्वाचित छन् ।,https://eprateekdaily.com/2023/08/10/54945
घाइते जुमाद्दीन अन्सारीको मृत्यु,स्थानीय,प्रतीक दैनिक,"साउन २५, २०८०",वीरगंज,"जिल्ला प्रहरी कार्यालय, पर्साका प्रवक्ता एवं प्रहरी नायब उपरीक्षक दीपक गिरीले बर्वाटोलमा अलि महमदको घरअगाडि स्थानीय अतुल्लाह अन्सारीको बहिनीलाई फोन गरेर भगाउन खोजेको विषयमा झगडा हुँदा जुमाद्दीन अन्सारी घाइते भएका थिए ।. टाउकोमा गम्भीर चोट लागेको अन्सारीको आज न्युरो अस्पतालमा बिहान सवा पाँच बजे मृत्यु भएको प्रवक्ता गिरीले बताए । यो झगडामा संलग्न रहेका स्थानीय अतुल्लाह अन्सारी र वकील अन्सारीलाई प्रहरीले नियन्त्रणमा राखेको छ भने उनीहरूविरुद्ध कर्तव्य ज्यान मुद्दा दायर गरिएको प्रवक्ता गिरीले बताए ।",https://eprateekdaily.com/2023/08/10/54948
सिम्रौनगढ नपाका पूर्वप्रप्रअ साहसमेत दशजनाविरुद्ध विशेष अदालतमा मुद्दा दायर,स्थानीय,प्रतीक दैनिक,"साउन २५, २०८०",वीरगंज,"अख्तियार दुरुपयोग अनुसन्धान आयोगले बुधवार तत्कालीन निमित्त प्रमुख प्रशासकीय अधिकृत साह, लेखा अधिकृत सर्मेन्द्रप्रसाद चौधरी, इन्जिनीयर सुरेशकुमार यादव र सबइन्जिनीयर उपेन्द्र कुशवाहाविरुद्ध भ्रष्टाचार मुद्दा दायर गरेको अख्तियारका प्रवक्ता भोला दाहालले बताए । उनले रु ३७ लाख ९३ हजार ३९२ बिगो कायम गरी भ्रष्टाचार मुद्दा दायर गरिएको बताए ।. प्रवक्ता दाहालले सिम्रौनगढ नगरपालिका–३ मा सामुदायिक भवन निर्माण कार्य र सोही वडाको नयकाटोलमा बर्थिङ सेन्टर निर्माण कार्यमा सम्झौताविपरीत नकली बील भरपाई बनाइ भ्रष्टाचार गरेको पाइएको अनुसन्धानबाट खुलेको बताएका छन् ।. इन्जिनीयर र सबइन्जिनीयरले गलत नापी किताब र कार्यसम्पन्न प्रतिवेदन तयार गरी गलत प्रतिवेदन दिने कार्य गरी भ्रष्टाचार निवारण ऐनबमोजिम कैद र जरिवाना गर्नसमेत मागदाबी गरिएको छ ।. यसैगरी, सामुदायिक भवन निर्माण उपभोक्ता समितिका अध्यक्ष सिकेन्द्रप्रसाद यादव, सचिव विजयकुमार यादव र कोषाध्यक्ष कविता देवी तथा बर्थिङ सेन्टर निर्माण उपभोक्ता समितिका अध्यक्ष रामलोचन साह कानू, सचिव छठु गिरी र कोषाध्यक्ष अनीता देवीविरुद्ध भ्रष्टाचार मुद्दा दर्ता भएको प्रवक्ता दाहालले बताए । उनले सिम्रौनगढ नगरपालिकासँग भएको सम्झौताबमोजिमको शर्त पालना नगरी, लागत अनुमानबमोजिम गर्नुपर्ने कुनै काम नगरी कार्यसम्पन्न भएको भनी परिमाणको नकली बील भरपाई बनाएको पाइएको बताए ।. सिम्रौनगढ नगरपालिका–३ मा सामुदायिक भवन निर्माण कार्यका लागि १९ लाख सात हजार ५३२ र नयकाटोलमा बर्थिङ सेन्टर निर्माण कार्यका लागि १८ लाख ८५ हजार ८६० रुपियाँको बील नगरपालिकाको कार्यालयमा पेश गरी भुक्तानीसमेत लिई भ्रष्टाचार गरेको देखिएको प्रवक्ता दाहालको भनाइ छ ।. समितिका अध्यक्ष यादव, सचिव यादव, कोषाध्यक्ष कवितालाई १९ लाख सात हजार ५३२ रुपियाँ र बर्थिङ सेन्टर निर्माण उपभोक्ता समितिका अध्यक्ष साह, सचिव गिरी र कोषाध्यक्ष अनीतालाई १८ लाख ८५ हजार ८६० रुपियाँ बिगो कायम गरी भ्रष्टाचार मुद्दा दायर गरिएको उनले बताए ।",https://eprateekdaily.com/2023/08/10/54967
हत्या गरिएको अवस्थामा टाउको मात्र फेला,स्थानीय,प्रतीक दैनिक,"साउन २६, २०८०",वीरगंज,"अन्दाजी २५–२६ वर्षका युवकको हत्या भएको र हाल टाउको मात्र फेला परेको उनले बताए । पुलमुनिको खोलामा टाउको मात्र देखेपछि स्थानीयले प्रहरीलाई खबर गरेका थिए । खोलामा फेला परेको टाउकोलाई शल्यपरीक्षणको लागि प्रादेशिक अस्पताल, मलङ्गवा पठाइएको प्रवक्ता थारूले बताए । घटनाबारेमा अनुसन्धान भइरहेको उनले जानकारी गराएका छन् ।",https://eprateekdaily.com/2023/08/11/54997
पर्सागढीमा पनि आँखा पाक्ने समस्या,स्थानीय,प्रतीक दैनिक,"साउन २५, २०८०",बिरुवागुठी,"आँखा पाक्ने रोग आइफ्लूको सङ्क्रमण बढिजसो तीनदेखि १२ वर्षसम्मका बालबालिकाहरूमा देखा परेका छन् । अहिले दिनहँुजसो स्थानीय क्लिनिकमा दर्जनौं यो रोगबाट पीडित मानिसहरू जचाउन आउने गरेको पाइएको छ । पर्साका केही सामुदायिक विद्यालयहरू वर्षे बिदाका कारण बन्द छन् । तर निजी विद्यालयहरू भएकाले विद्यार्थीहरूमा यो रोगको प्रकोप देखिएको छ । सामुदायिक विद्यालयहरू खुलेपछि झन् बढी सङ्ख्यामा आँखाका रोगीहरू देखा पर्नेछन् । आँखा पाक्ने आइफ्लू भीडभाडमा बढी सर्ने हुँदा यस्ता रोगीहरूदेखि टाढै बस्न चिकित्सकहरूले सुझाएका छन् ।. आँखा तथा दन्त अस्पताल, पर्सागढीका सञ्चालक जीतेन्द्रकुमार गिरीले अहिले दैनिक दर्जन बढी बालबालिकाहरू आँखाको समस्या लिएर आउने गरेका बताए । उनले आँखा चिलाउने, आँसु आउने, सुनिन्ने, चिप्रा आउने जस्ता लक्षणहरू देखा परेका र यस्ता बिरामीहरू बढीमा एक सातामा निको हुने गरेको अनुभव सुनाए ।",https://eprateekdaily.com/2023/08/10/54953
ठाकुर रामलाई व्यवस्थित बनाउने नगरप्रमुखको आश्वासन,स्थानीय,प्रतीक दैनिक,"साउन २५, २०८०",वीरगंज,"क्याम्पसले बुधवार आयोजना गरेको छलफल कार्यक्रममा नगरप्रमुख सिंहले क्याम्पसको गौरवलाई यथावत् राख्न पठनपाठनलाई स्तरीय बनाउन जरुरी भएको बताए ।. क्याम्पसका भौतिक संरचना मर्मत र पुनर्निर्माणका लागि महानगर लगानी गर्न तयार रहेको उनले आश्वासन दिए । उनले निर्माण गरिएका संरचना तोडफोड हुने, अराजनीतिक गतिविधि हुँदैन भनेर क्याम्पस प्रशासनले ठोस योजना अघि ल्याएको खण्डमा महानगर लगानी गर्न तयार रहेको उनले बताए ।. क्याम्पस प्रमुख रञ्जीतप्रसाद यादवले क्याम्पसको शैक्षिक वातावरण चुस्त बनाउन लागिपरेको भन्दै त्यसका लागि महानगरको साथ अपरिहार्य रहेको बताए ।. उनले क्याम्पसका प्राध्यापकहरू एकजुट भएर शैक्षिक वातावरण सुधार्न प्रतिबद्ध रहेको दाबी गरे । साथै उनले यसका लागि विद्यार्थी, राजनीतिक दल र सरोकारवालाहरूको साथ र सहयोग आवश्यक हुने बताए ।. पूर्व क्याम्पस प्रमुख ललन द्विवेदीले ६० वर्षभन्दा पुरानो भवनमा अहिले क्याम्पस चलिरहेको भन्दै संरचना निर्माणमा केन्द्रबाट सहयोग हुने नदेखिएकोले महानगरको साथ खोज्नुपरेको प्रस्ट्याए ।. उनले वीरगंज र आसपासका जिल्लाका विद्यार्थीहरूको बाहुल्यता रहेको ठाकुर रामलाई विशेष ध्यान दिन नगरप्रमुख सिंहलाई सुझाए । कार्यक्रममा सहायक क्याम्पस प्रमुख अनिल रमण, विनोदप्रसाद साह, गीता श्रेष्ठ, प्राध्यापक सङ्घका डा प्रमोदकुमार कुशवाहा, कर्मचारी सङ्घका किशोरी चौधरीलगायतको सहभागिता थियो ।",https://eprateekdaily.com/2023/08/10/54964
"सर्लाहीमा बाढीमा दुईजनाको मृत्यु, ९० जनाको उद्धार",स्थानीय,प्रतीक दैनिक,"साउन २५, २०८०",वीरगंज,"बाढीले महिनाथपुरस्थित एकादशी खोलाको पुल भासिएकोले उनीहरूलाई सर्लाही ल्याउन नसकेपछि रौतहट प्रहरीसँग समन्वय गरेर रौतहट पठाइएको जिल्ला प्रहरी कार्यालय, सर्लाहीका प्रहरी उपरीक्षक नरेशराज सुवेदीले बताए । उनले सेनाको गाडीबाट सर्लाही ल्याइएको बताए ।. हिजो बिहान खाना खाएर खेतमा काम गर्न निस्केका स्थानीय र रौतहटबाट सर्लाही आउँदै गरेका केही यात्रु महिनाथपुरस्थित एकादशी खोलामा ह्युमपाइप राखेर माटोले पुरिएको पुल बाढीले बगाएपछि सर्लाहीको महिनाथपुर र रौतहटको धर्मपुरलाई जोड्ने बाग्मती पुलको पूर्वपट्टि माटोले पुरेर ग्राभेल गरेको सडकमा अलपत्र परेका थिए ।. मानिस अलपत्र परेकोबारे जानकारी हुनासाथ जनपद र सशस्त्र प्रहरी तथा सेनाको टोली पुगेर ९० जनाको उद्घार गरी सकुशल सर्लाही पु¥याइएको थियो ।. सर्लाही र महोत्तरी जिल्लाको सीमा भएर बग्ने बाँके खोलामा आएको बाढीले बगाउँदा एकजनाको मृत्यु भएको छ । सर्लाही हरिपुर्वा नगरपालिका–७, वसन्तपुरका ६० वर्षीय भोला चौधरीको मृत्यु भएको प्रहरीले जनाएको छ । सोमवार रातिदेखि सम्पर्कविहीन भएका चौधरीको शव खोलामा फेला परेको गौरीशङ्कर प्रहरी चौकीका इन्चार्ज नन्दलाल बैठाले बताए । चौधरीले मादक पदार्थ सेवन गरेको प्रहरीले पुष्टि गरेको छ ।. यसैगरी, बरहथवा नगरपालिकामा पर्ने हजरियामा बाग्मती नदीमा आएको बाढीले बगाउँदा खेतमा काम गर्न गएका रौतहट गढीमाई नगरपालिका–२ समनपुरका ६५ वर्षीय शहीद राइन भाटको मृत्यु भएको जिल्ला प्रहरी कार्यालय, सर्लाहीका प्रहरी उपरीक्षक नरेशराज सुवेदीले बताए ।",https://eprateekdaily.com/2023/08/10/54977
पुरानो कुरा बिर्सेर बलियो बनौं –नेता केसी,स्थानीय,प्रतीक दैनिक,"साउन २५, २०८०",वीरगंज,"कलैयास्थित नेका बाराको विपी भवनमा आयोजित विशेष आन्तरिक अभियानमा भेला भएका नेका, बारासँग आबद्ध वडा, नगर, क्षेत्र र जिल्ला कमिटीका सदस्यहरूको भेलामा नेता केसीले बारा काङ्ग्रेसलाई पुरानै लयमा फर्कन सुझाए ।. उनले आपसी तिक्तताका कारण गुट–उपगुटमा लागेर नेका, बारालाई नै बेफाइदा भएको र त्यसको लाभ अन्य पार्टीले उठाउने गरेको भन्दै आगामी दिनमा त्यस प्रकारका कुनै तुष नराखी एकताबद्ध भएर अगाडि बढ्न केन्द्रले आफूलाई जिम्मेवारी दिएर पठाएको र यसमा बारा काङ्ग्रेसका सदस्यहरूको साथ र सहयोग रहने विश्वास व्यक्त गरे ।. नेका, बाराका सभापति राजेशराय यादवको अध्यक्षतामा भएको कार्यक्रममा केन्द्रीय सदस्य नारायणी रायमाझी, प्रदेशसभा सदस्य मीना लामा, उपसभापति मनोज भट्ट, अमिरीलाल पाल, क्षेत्रीय सभापति लुकेश सिंह, सुनील गुप्ता, निजगढ नपाका पूर्वप्रमुख सुरेश खनाल, नेमसङ्घ बाराकी अध्यक्ष कलावतीदेवी पासवान, तरुण दल बाराका अध्यक्ष दीपेन्द्र पटेल, नाजिर अन्सारी, जिल्ला सदस्य राजकुमार साह कानूले आपसी मनमुटाव रहेकाले यसलाई मेटाउन जरुरी भएको सुझाव पेश गरेका थिए ।. उनीहरूले वडा, नगर, क्षेत्र, प्रदेशस्तरको बैठकलाई निरन्तरता दिनुका साथै नेका बारालाई कसरी एकताबद्ध गरी बलियोरूपमा प्रस्तुत हुने भन्नेबारेमा नेतृत्व तहले गम्भीरतापूर्वक विचार पु¥याउनुपर्ने आग्रह गरेका थिए ।",https://eprateekdaily.com/2023/08/10/54956
भेडाहा खोला डुबानको सांसद र नगरप्रमुखद्वारा अवलोकन,स्थानीय,प्रतीक दैनिक,"साउन २४, २०८०",वीरगंज,निरीक्षणको क्रममा सांसद यादवले भेडाहा खोलामा ड्याम बनाएर डुबानको समस्या समाधान हुने र त्यसका लागि स्थानीयले सहयोग गर्नुपर्ने बताए ।. नगरप्रमुख सिंहले डुबान समस्याको दीर्घकालीन समाधानका लागि ड्याम लगाउने काम अघि बढेको तर केही व्यक्तिका कारण अवरोध हुँदा ढिलाइ हुन पुगेको भन्दै चाँडै सम्पन्न गराउने आश्वासन दिए । उनले डुबान क्षेत्रबाट तत्काललाई पानी निकास हुनेगरी व्यवस्था मिलाउने र डुबानमा परेकाहरूका लागि उचित राहतको व्यवस्था मिलाउने बताए । भेडाहा खोलाको बाढीका कारण श्रीसिया नदीमा पनि असर परेको छ । त्यहाँको बाढीको पानी छरिएर श्रीसिया नदीलाई पनि डुबान पारेको छ ।,https://eprateekdaily.com/2023/08/09/54913
बाग्मती नदीको जलसतह उच्च बिन्दुमा,स्थानीय,प्रतीक दैनिक,"साउन २४, २०८०",वीरगंज,"देशभरका केही स्थानमा भारी वर्षा भएका कारण नदीहरूको जलस्तर बढेको छ । वर्षाका कारण जलसतह बढेकाले बाढीको जोखिम पनि बढेको छ ।. जल तथा मौसम विज्ञान विभाग बाढी पूर्वानुमान महाशाखाले बाग्मती नदीको जलसतह बढ्दो रहेको र सतर्कता तह नजीक पुगेकाले नदी किनारको सडकबाट यात्रा गर्नेहरूलाई उच्च सतर्कता अपनाउन आग्रह गरेको छ ।. त्यस्तै, वाग्मतीको पधेरा दोभान कर्मैया (सर्लाही) जलमापन केन्द्रमा जलसतह खतराको तह पार गरेकाले रौतहट र सर्लाहीका बाग्मती नदी तटीय क्षेत्रका मानिसहरूलाई आज बेलुकासम्म उच्च सतर्कता साथ सुरक्षित स्थानमा रहन महाशाखाले जनाएको छ । पछिल्लो छ घण्टामा बाग्मती जलाधारको हरिहरपुगढी सिन्धुली, मरिन कुसुनटार र आसपास अति भारी वर्षा भएको छ र थप हुने देखिएको छ । कोखाजोर खोला, मरिन खोला र आसपासका ससाना खोलामा आकस्मिक बाढी आउनुका साथै कमजोर भिरालो जमीनमा पहिरोको जोखिम हुन सक्ने महाशाखाले जनाएको छ ।",https://eprateekdaily.com/2023/08/09/54922
"धान लोड डेढ सय गाडी रक्सौलमा अलपत्र, सरकारले भारतसँग माग्यो १० लाख टन धान",स्थानीय,प्रतीक दैनिक,"साउन २३, २०८०",वीरगंज,"धानलोड गाडीहरू बिहार एवं उत्तर प्रदेश राज्यका विभिन्न शहरबाट वीरगंज भित्रिने तयारी अवस्थामा रक्सौलमा अड्किएका हुन् । करीब डेढ सय गाडी आइसिपी रक्सौलदेखि लक्ष्मीपुर गाउँसम्म राजमार्गमा लामबद्ध रोकिएका छन् । भारत सरकारले तत्कालै धानको कोटा बढाए धानका गाडी वीरगंज भित्रिने भएकाले ती गाडीहरू होल्ड भएका हुन् ।. वीरगंजका खाद्यान्न व्यवसायी सुरेश रूँगटाले तीन दिनदेखि ती गाडीहरू पर्ख र हेरको अवस्थामा सीमापारि अलपत्र अवस्थामा होल्ड भएको बताए । यदि चाँडै धानको कोटाबारे दुवै देशबीच सहमति नभए धानका गाडीहरू साहूको गोदाममा फिर्ता जाने उनले बताए ।. एउटा गाडीमा २० देखि ३० टन धान लोड छन् । एक गाडीमा लोड धानको औसत मूल्य साढे पाँच लाख रुपैयाँ पर्छ । उनले भने– हिसाब निकाल्ने हो भने अहिले भारतीय सीमामा करोडौं मूल्यको धान अलपत्र परेको छ ।. भारतले धान निकासीमा लगाएको प्रतिबन्धले नेपाली राइस मिलहरू प्रभावित हुने नेपाल चामल तेल दाल उद्योग सङ्घका पूर्वअध्यक्ष सुबोधकुमार गुप्ताले बताए । उनले अहिले तत्कालै अभाव सिर्जना हँुदैन, तर दुई/अढाई महीनापछि धानको अभावमा चामलको उत्पादन प्रभावित हुन सक्ने बताए । सरकारलाई यसबारेमा आफूहरूले जानकारी गराइ चालू आवमा कम्तीमा १५ लाख टन धानको कोटा माग गरेकामा सरकारले १० लाख टन धानको कोटाको लागि सम्बन्धित निकायसँग पहल गरिरहेको जानकारी पाएको उनले बताए ।. यसै विषयमा उद्योग, वाणिज्य तथा आपूर्तिमन्त्री रमेश रिजालसँग कुरा गर्दा उनले गत शुक्रवार धान १० लाख टन, चामल एक लाख टन र चिनी ५० हजार टनको कोटा निर्धारण गरी भारत सरकारसँग माग गर्ने निर्णय गरी पहल भइरहेको बताए ।. मन्त्री रिजालले आफ्नो मन्त्रालयबाट परराष्ट्र मन्त्रालय, त्यसपछि भारतीय दूतावास हुँदै नेपाल सरकारको माग प्रस्ताव भारत सरकारसमक्ष पुग्ने र भारतले यसमा उचित निर्णय गर्ने बताए । भारतको निर्णय आउन केही साता लाग्ने उनले बताउँदै देशमा चामल, धानको अभाव सिर्जना हुन नदिन आफू तत्पर रहेको बताए ।. धानको कोटा छ लाखबाट १० लाख टन बढाउन माग गरी नेपाली राइसमिल उद्योगलाई संरक्षण गर्ने नीति लिइएको बताउँदै मन्त्री रिजालले स्वदेशी उद्योग चल्यो भने यहाँ रोजगार सिर्जना हुनेमा सरकार गम्भीर रहेको बताए । सोही कारण चामलको कोटा एक लाखमा झारेर धानको कोटा बढाएर माग गरिएको उनको भनाइ छ ।. अहिले धान आयात फुकुवा नहँुदा अढाई महीनासम्म कुनै असर नपर्ने व्यवसायीहरूले बताएका छन् । सबै उद्योगले थोरबहुत धान स्टक राखेर उद्योग चलाइरहेका वीरगंज उद्योग वाणिज्य सङ्घका अध्यक्ष अनिलकुमार अग्रवालले बताए । आगामी मङ्सिरमा स्वदेशी नयाँ धान पनि आइसक्ने भएकोले तनावको अवस्था नरहेको बताउँदै तर तीन महीनापछिको खाद्यान्न सङ्कटलाई मध्यनजर गर्दै भारतसँग चाँडै पहल गरी धान आयातको कोटा निर्धारण गराइसक्नुपर्ने उनको सुझाव छ ।. एक साताअघि भारतबाट भारु २१ देखि २५ प्रतिकिलोको दाममा धान खरीद गरी पाँच प्रतिशत भन्सार महसूल तिरेर धान आयात भइरहेको थियो । सय किलो धान कुट्दा ६० किलो चामल निस्किन्छ । व्यवसायीले कुल लागतमा १५ देखि २० प्रतिशतसम्म मुनाफा जोडेर प्रतिकिलो नेरु ६० देखि ८० मा चामल बेच्ने गरेका छन् । पर्सा र बारा जिल्ला चामल उत्पादनको हबको रूपमा रहेका छन् । यहाँ साना/ठूला गरी १५० भन्दा बढी राइसमिलहरू सञ्चालनमा छन् भने वीरगंज–पथलैया औद्योगिक कोरिडोरमा मात्रै करीब रु २० अर्बभन्दा बढीको लगानी चामल उद्योगमा रहेको व्यवसायीहरूको अनुमान छ ।",https://eprateekdaily.com/2023/08/08/54877
नेकाको विशेष आन्तरिक अभियान,स्थानीय,प्रतीक दैनिक,"साउन २३, २०८०",वीरगंज,"नेकाको साङ्गठनिक सुदृढीकरणका लागि साउन २० देखि ३० गतेसम्म विशेष आन्तरिक अभियान चलाउने केन्द्रीय परिपत्र अनुसार पर्सा जिल्लामा पनि अभियान सञ्चालन भएको हो । अभियान सफल बनाउनका लागि नेकाका सहमहामन्त्री महेन्द्र यादव वीरगंज आएका छन् । उनको प्रमुख आतिथ्यमा सोमवार कार्यक्रम भएको थियो ।. सहमहामन्त्री यादवले आगामी दिनमा नेकालाई एक ढिक्का बनाएर लैजान कार्यकर्ताहरूलाई निर्देशन दिए । सबै कार्यकर्तालाई पुनः समावेश गराएर पार्टी बलियो बनाउन जरुरी भएको र त्यसका लागि पार्टीबाट निकालिएका र पार्टी परित्याग गरेकाहरूलाई पार्टीभित्र ल्याउने वातावरण निर्माण गर्न पनि सुझाए । उनले आगामी निर्वाचनमा पार्टीको पूर्ण बहुमत ल्याउने उद्देश्य रहेको र सोहीअनुरूप सबै नेता, कार्यकर्तालाई लागिपर्न आग्रह गरे । उनले पार्टी मजबूतीका लागि नै देशभर विशेष आन्तरिक अभियान चलाएको प्रस्ट्याए ।. नेका, पर्साका सभापति जनार्दन सिंह क्षत्रीको अध्यक्षतामा भएको कार्यक्रममा केन्द्रीय सदस्य अजय चौरसिया, प्रदेश प्रतिनिधि उपेन्द्र जयसवाल, प्रदेशसभा सदस्यद्वय श्याम पटेल र शङ्कर चौधरी, नेका पर्साका उपसभापति रामनारायण कुर्मी, पूर्व प्रदेशसभा सदस्य ओमप्रकाश शर्मालगायतको सहभागिता थियो । कार्यक्रमको सहजीकरण सचिव इम्तियाज आलमले गरेका थिए ।",https://eprateekdaily.com/2023/08/08/54880
"बाराका दुई स्थानमा रक्तदान, १८६ जना सहभागी",स्थानीय,प्रतीक दैनिक,"साउन २४, २०८०",वीरगंज,"जीतपुरसिमरा उपमहानगरपालिकाको सिमरामा रहेको नेपाल बहुराष्ट्रिय कम्पनी मजदूर युनियन सूर्य नेपालद्वारा आयोजित रक्तदान कार्यक्रममा १० जना महिलासहित ११६ जनाले रक्तदान गरेका प्राविधिक प्रमुख पाण्डेले बताए । सूर्य नेपाल प्रालि, सिमरामा आयोजित रक्तदान कार्यक्रममा बलिराम साह कानू, अमृत महर्जन श्रेष्ठ, मीनप्रसाद आपागाईं, देवेन्द्र सिटौला, रेहना खातुन, मुस्तफा अन्सारी, नवराज न्यौपाने, श्यामकृष्ण सुवेदी, यादव केसी, जीवन नेपाल, प्रशान्त खतिवडा, जुना घिमिरे, रोशन अधिकारी, सुरज तामाङ, राधिका थापा, सन्तोष लामा, सुशीला गौरो, अजय दासलगायतले रक्तदान गरेका थिए ।. . यसैगरी, बाराको कोल्हवी नगरपालिकामा ग्लोबल बहुउद्देशीय सहकारी संस्थाले आयोजना गरेको रक्तदान कार्यक्रममा १२ जना महिलासहित ७० जनाले रक्तदान गरेको केन्द्रका प्राविधिक जीतेन्द्र कुशवाहाले बताए । कार्यक्रममा रविता चौधरी, सोनम चौधरी, पवित्रा तिमिल्सिना, रीताकुमारी चौधरी, उदीतनारायण चौधरी, नसीम अख्तर अन्सारी, टङ्कप्रसाद तिमिल्सिना, सिद्धान्त विक, भोला मगर, अनिल ठाकुर, अमृतकुमार साह, विशाल रायलगायतले रक्तदान गरेका प्राविधिक कुशवाहाले बताए ।",https://eprateekdaily.com/2023/08/09/54908
क्षति न्यून गर्न बाँध काटियो,स्थानीय,प्रतीक दैनिक,"साउन २४, २०८०",सिम्रौनगढ,"बाँधले च्युटाहा, बतरा, खजुरिया, भङ्गाहा, इनर्वा, बोहालगायतका गाउँहरूका सयौं बिघामा लगाइएका धानबाली डुबानमा परी क्षति पार्न शुरू गरेपछि बाँध काटिएको हो । बाँधको पानी सिम्रौनगढ इलाकामा आजदेखि प्रवेश गर्न थालेको स्थानीयहरू बताउँछन् ।",https://eprateekdaily.com/2023/08/09/54916
सामाजिक कार्य गरी वार्षिकोत्सव सम्पन्न,स्थानीय,प्रतीक दैनिक,"साउन २४, २०८०",वीरगंज,वार्षिकोत्सवको अवसरमा आज बाराको कलैया उपमहानगरपालिका–१६ मझौलिया निवासी १४ वर्षीय मन्दीपकुमार रामलाई ह्वील चेयर प्रदान ग-यो । राम जन्मेदेखि अपाङ्ग हुन् । उनका हातखुट्टाले पूर्णरूपमा काम गर्दैनन् ।. आर्थिक अवस्था राम्रो नभएकोले परिवारले उनको लागि ह्वील चेयरको व्यवस्था गर्न नसकेपछि भोजपुरी टाइम्स दैनिकको समूह निजको घरमा पुगी ह्वील चेयर सहयोग गरेको प्रकाशक अजय चौरसियाले बताए ।,https://eprateekdaily.com/2023/08/09/54905
पुल नबन्दा वर्षामा स्थानीयलाई सास्ती,स्थानीय,प्रतीक दैनिक,"साउन २४, २०८०",पर्सागढी,जनता सडकका ठाउँ–ठाउँमा फन्टी खोलाहरू छन् र यी खोलाहरूमा पुल नहुँदा पानी परेको समस्यामा सडक अवरुद्ध हुने क्रम यो वर्ष पनि भएको छ ।. पर्सागढी नपाको फन्टी खोला र सखुवाप्रसौनी गाउँपालिकाको रङ्गपुरनजीकको गादी खोलामा पुल नहुँदा यो क्षेत्रबाट आवतजावत गर्ने मानिस र सवारीसाधनहरूलाई घण्टौंघण्टा खोलानजीक आएर रोकिनुपर्ने हुन्छ । पानी घट्यो भने आवतजावत शुरू हुन्छ र बढेको अवस्थामा रोकिनुपर्छ ।चुनावको बखत यो क्षेत्रबाट उम्मेदवार हुनेहरूले पुल निर्माण गर्ने वचन दिने तर जितेपछि सो कार्य नगर्दा यहाँका जनताले यस्तो सास्ती बर्सेनि झेल्दै आएका छन् । गत चुनावमा पनि यी खोलाहरूमा पुल निर्माण गर्ने वचन गरिएको थियो । तर जितेका तीन तहका नेताहरू पुल निर्माण गर्ने कुरामा पछि परेका छन् र जनताले सास्ती भोग्दैछ ।,https://eprateekdaily.com/2023/08/09/54919
ज्ञानदाद्वारा अभिमुखीकरण कार्यक्रम,स्थानीय,प्रतीक दैनिक,"साउन २४, २०८०",वीरगंज,"ज्ञानदा एकेडेमीका प्रमुख कार्यकारी अधिकृत राजेन्द्रप्रसाद कोइरालाको सभापतित्वमा भएको अभिमुखीकरण कार्यक्रमको प्राडा तुलसीप्रसाद पाठकले उद्घाटन गरेका थिए । प्रमुख अतिथि प्राडा पाठकले ज्ञानदा एकेडेमीमा उपयुक्त पूर्वाधारहरू भएकाले भविष्यमा माथिल्लो कक्षा सञ्चालन गर्न सकिने बताए । उनले आफू विज्ञान विषयको विद्यार्थी भएकोले रसायनसम्बन्धी ज्ञान प्रदान गर्दै उनले आधुनिक विज्ञान विषयका क्षेत्रमा क्रमबद्धरूपमा ज्ञान प्राप्त गर्ने र अहिलेको युगमा विज्ञान र प्रविधिले फड्को मारेको हुँदा विश्व नै खल्तीमा अटाएको र रसायनशास्त्रको जीवनमा घनिष्ट सम्बन्ध भएको तथा अनुशासनमा रही ज्ञान लिनुपर्ने बताए ।. सो क्रममा विद्यालयका प्रमुख कार्यकारी अधिकृत कोइरालाले सम्पूर्ण छात्रछात्राले आचारसंहिता पालना गरी विद्यार्थीहरूले के गर्न हुने, के गर्न नहुने कुरा छुट्याएर अगाडि बढ्न सुझाए । उनले ३० वर्ष उमेर नहुन्जेलसम्म नब्बे प्रतिशत समय अध्ययनमा लगाउँदै सो क्रममा सीप पनि सिक्दै जीवनलाई सार्थकतामा पु¥याउनुपर्ने बताए ।. डा प्रमोद यादवले ज्ञानदा एकेडेमी अहिलेका विद्यार्थीहरूका लागि उपयुक्त स्थान भएकोले भविष्यमा आफूले सोचेको लक्ष्य प्राप्त गर्न सहयोगी हुने बताए ।. वीरगंजका पूर्वनगरप्रमुख विजय सरावगीले सङ्ख्यात्मकभन्दा पनि गुणस्तरीयतामा विश्वास गरेर अगाडि बढेको खण्डमा सफलता मिल्ने बताए । उनले व्यावहारिक ज्ञानविना अगाडि बढ्न नसक्ने भएकोले इमानदारी, अनुशासित र शैक्षिक प्रणाली अनुसार अहिलेको सुविधासम्पन्न युगको उपयोग गर्न विद्यार्थीहरूलाई सुझाए ।. कार्यक्रममा सन्दीप अग्रवाल, अनुप अग्रवाल, वसीम हुसैन, विद्यालय व्यवस्थापन समितिका अध्यक्ष सन्दीपकुमार तुलस्यानलगायतले मन्तव्य व्यक्त गरेका थिए ।",https://eprateekdaily.com/2023/08/09/54902
वैदेशिक रोजगार विभागको सर्भर डाउन,स्थानीय,प्रतीक दैनिक,"साउन २५, २०८०",काठमाडौं,"विगतमा जस्तो लाइनमा बसेर पूर्व अन्तिम श्रम स्वीकृति, इजाजतप्राप्त संस्थाहरूको नवीकरणदेखि मुद्दा फरफारकलगायतका कार्यहरू अनलाइनबाट हुने गरेका छन् । यो डिजिटल प्रविधि सन् २०१७ देखि लागू भएको हो । दैनिक एक हजारदेखि दुई हजारको हाराहारीमा व्यक्तिगत र अन्तिम श्रम स्वीकृति लिई वैदेशिक रोजगारमा जाने गरेका छन् । सर्भर नचल्दा तत्काल वैदेशिक रोजगारमा जाने व्यक्तिगत र संस्थागत गरी करीब पाँच हजार आवेदनहरू विभागको ताहाचलस्थित अन्तिम र व्यक्तिगत शाखामा पेन्डिङ छन् । यो चाप हटाउन करीब एक साता लाग्ने विभागकी निर्देशिका एवं सूचना अधिकारी शारदा भण्डारी बताउँछिन् । उनका अनुसार सर्भर नचल्दा व्यक्तिगत र संस्थागतरूपमा श्रम स्वीकृति लिएर वैदेशिक रोजगारमा जाने सर्वसाधारणको चाप अहिले ह्वातै बढेको छ । विभागको व्यक्तिगत र अन्तिम स्वीकृति टिकट हेरी पालो मिचेरै भएपनि स्वीकृति प्रदान गरिएको उनले बताइन् । अरू समयमा लट ओपन क्रमिकरूपमा गरिएको जानकारी दिंदै तत्कालको लागि टिकट काटेकाहरूलाई प्राथमिकतामा राखेर श्रम स्वीकृति दिइएको सूचना अधिकारी भण्डारीले बताइन् ।. गत साता बिहीवारदेखि सोमवारसम्म श्रम स्वीकृति लिएर रोजगारमा जानेहरूको लाइन थामी नसक्नु थियो । सोमवार बेलुका ५ बजेबाट सर्भरले काम गर्न थालेको विभागको सूचना प्रविधि शाखाका प्रतीक कडरियाले जानकारी दिए । म्यानपावर व्यवसायी र सर्वसाधारणहरूले भने विभागले पटकपटक सर्भर नचलेको भन्दै पन्छिने गरेको आरोप लगाउँदै आएका छन् ।. वैदेशिक रोजगारमा रहेका करीब ४० लाखभन्दा बढी सर्वसाधारण नागरिकको डेटा रेकर्ड रहेको विभागमा २१ वटा सर्भर छन् । तर ती कुनै सर्भरमा पनि ब्याकअप स्टोरेज नभएको सूचना प्रविधि शाखाका प्रतीक कडरियाले जानकारी दिए । सर्भरको ब्याकअप नहुँदा ४० लाखभन्दा बढी नागरिकको व्यक्तिगत विवरण समाप्त हुने र धेरै ठूलो समस्या आउन सक्ने उनले बताए । विभागका २१ वटा सर्भर राष्ट्रिय सूचना प्रविधि केन्द्रमा जोडिएका छन् । डेटा रिकभर ब्याकअप नभएका कारण पटकपटक यस्तो समस्या आएको र कुनै पनि दिन वैदेशिक रोजगारमा गएका ४० लाखभन्दा बढी सर्वसाधारणको विवरण समाप्त हुने खतरा रहेको बताइन्छ । यदि ब्याकअप नहुँदा सर्भर नै गयो भने कुनै रेकर्ड वैदेशिक रोजगार विभागमा फेला पार्न सकिनेछैन ।. २१ वटा सर्भरको नेटवर्किङ मर्मत र स्थायीरूपमा प्रणाली परिवर्तनका लागि पाँचदेखि १० करोडको खर्च अनुमान गरिएको सूचना अधिकारी भण्डारीले बताइन् ।",https://eprateekdaily.com/2023/08/10/54942
सुक्खा क्षेत्र घोषणा र विशेष राहत माग गर्दै प्रजिअमार्फत प्रधानमन्त्रीलाई ज्ञापन,स्थानीय,प्रतीक दैनिक,"साउन २४, २०८०",वीरगंज,"एमालेको देशव्यापी ज्ञापन बुझाउने कार्यक्रम अन्तर्गत एमाले पर्साका संयोजक डा विश्वम्भर शर्माले पर्साका सहायक प्रमुख जिल्ला अधिकारी विष्णु भुसाललाई ज्ञापनपत्र बुझाएका थिए । एमाले पर्साले बुझाएको ज्ञापनमा मधेस प्रदेशलाई सुक्खा क्षेत्र घोषणासहित यहाँका किसानलाई विशेष राहत दिन माग गरिएको छ । मधेस प्रदेशका आठ जिल्लामा अहिले ४१.१९ प्रतिशत जग्गा रोपाइँ हुन नसकेर बाँझो रहेको र रोपाइँ भएका बाँकी क्षेत्रमा पनि पानी नपर्दा बाली सुकेर नष्ट हुने क्रममा रहेको तर सरकारले वैकल्पिक सिंचाइको व्यवस्था नगरेको आरोप लगाइएको छ । मनसुनमा ढिलाइ भएको र सरकारले समयमा सिंचाइको उचित व्यवस्था नगर्दा किसानहरूलाई समस्या भएको ज्ञापनमा उल्लेख छ ।. यसैगरी, चापाकल, इनार सुकेर पिउने पानीको समस्या विकराल बन्दै गएको र पिउने पानीको हाहाकार मच्चिएको कारण सोको उचित व्यवस्थापनका लागि माग गरिएको छ । यसैगरी, अघोषित लोडसेडिङबाट जनता दुःख पाइरहेका र सरकार भने बिजुली निर्यात गरेको फुर्ती लगाएर बसेको हुँदा यसको अविलम्ब समाधान गर्न माग गरिएको छ । पर्सा जिल्लाका सयौं पशुचौपाया लम्पी स्कीन रोगका कारण मरेका हुँदा यसका लागि जिल्लामा आवश्यक खोपको व्यवस्था गर्नुका साथै मरेका पशुचौपायाको उचित क्षतिपूर्ति किसानलाई दिनुपर्ने माग गरिएको छ ।. ज्ञापन बुझ्दै सप्रजिअ लम्सालले आजै ज्ञापनपत्र सम्बन्धित ठाउँमा पठाउने बताए ।",https://eprateekdaily.com/2023/08/09/54926
भाइको कुटाइबाट दाइ घाइते,स्थानीय,प्रतीक दैनिक,"साउन २३, २०८०",वीरगंज,"साउन १० गते धर्मेन्द्र भन्ने कृष्ण कुशवाहा र विक्रम भन्ने दीपेन्द्र कुशवाहा मिली धुरेन्द्रलाई बिहान कुटपिट गरेका थिए । सो कुटपिटबाट घाइते धुरेन्द्रको अहिले पनि नारायणी अस्पतालमा उपचार भइरहेको छ । पीडितले घटनाका आरोपीहरूलाई प्रहरीले उन्मुक्ति दिएको आरोप लगाए । आरोपीहरू अहिले पनि घरमा बस्दै आएका तर प्रहरी चौकी बहुअर्वाभाटाले जिल्ला प्रहरी कार्यालय, पर्सामा अभियुक्तहरू फेला नपरेको भनेर जानकारी गराइरहेको बताए । सामान्य विषयमा विवाद हँुदा आफूलाई काठको चिर्पटले टाउकोमा प्रहार गरेको र छवटा स्टिच लगाउनुपरेको पीडित धुरेन्द्रले बताए । उनले प्रहरीले यो विषयमा कारबाही प्रक्रिया अगाडि नबढाएको भनेर दुःखेसो पोखे । घटनाबारेमा पर्सा प्रहरीका प्रवक्ता दीपक गिरीले पारिवारिक झगडा भएकोले भरसक समझदारीको प्रयासमा लागेको बताए ।",https://eprateekdaily.com/2023/08/08/54884
युवक मृत अवस्थामा फेला,स्थानीय,प्रतीक दैनिक,"साउन २२, २०८०",वीरगंज,,https://eprateekdaily.com/2023/08/07/54827
श्रीसिया नदीमा डुबेर एकजना बेपत्ता,स्थानीय,प्रतीक दैनिक,"साउन २३, २०८०",वीरगंज,सीमावर्ती भन्सार क्षेत्रमा रहेको केडिया डेन्टल हस्पिटलछेउबाट तीनजना भारतीय नागरिक नदी तरेर पार्न गर्ने क्रममा एकजना डुबेर बेपत्ता भएका हुन् । बिहार पूर्वी चम्पारण हरैया निवासी किशोर कुर्मी डुबेर बेपत्ता भएका र उनको खोजी कार्य भइरहेको पर्सा प्रहरीका प्रवक्ता दीपक गिरीले बताए । हिजोदेखि निरन्तर पानी परिरहेको र सशस्त्र प्रहरीसहितको टोली खोजी कार्यमा जुटेको प्रवक्ता गिरीले बताए ।,https://eprateekdaily.com/2023/08/08/54857
मन्त्री कुर्मीद्वारा भौतिक संरचना निर्माणमा सहयोगको आश्वासन,स्थानीय,प्रतीक दैनिक,"साउन २२, २०८०",पोखरिया,"मधेस प्रदेशका वन तथा वातावरणमन्त्री रमेश कुर्मीले राउन्ड टेबलका पदाधिकारी, सदस्यहरूसँग सो विद्यालयको निरीक्षण गर्ने क्रममा विद्यालयको भौतिक संरचना निर्माणमा पहल गर्ने आश्वासन दिएका हुन् । विद्यालयका कक्षा कोठाहरू टिनको छानोबाट बनेका, गर्मीमा अध्ययनका लागि समस्या हुने गरेको र पर्खाल नभएकोले थप समस्या भएको भनी लोसपाका नेता नेजामुद्दीन समानीको पहलमा विद्यालयको निरीक्षण गरिएको थियो । निरीक्षणका क्रममा राउन्ड टेबलले पक्की भवन, पर्खाल निर्माणको लागि पहल गर्ने आश्वासन दिएको थियो भने मन्त्री कुर्मीले वृक्षारोपण तथा भौतिक संरचना निर्माणमा सहयोग गर्ने आश्वासन दिएका थिए । निरीक्षणमा नगरप्रमुख प्रद्युम्न चौहान, राउन्ड टेबलका सौरभ केडिया, मनोज दास, आकाश सर्राफलगायतको सहभागिता थियो ।",https://eprateekdaily.com/2023/08/07/54832
तस्करीका दुई ट्याक्टर गहुँ बरामद,स्थानीय,प्रतीक दैनिक,"साउन २३, २०८०",पोखरिया,"भारतबाट पर्साको ग्रामीण भेगका नाकाबाट गहँुको तस्करी भइरहेको सूचनाका आधारमा इलाका प्रहरी कार्यालय, पोखरियाको टोलीले लखनपुरमा मे.१त ४८४८ र ना.२त ४५६८ नम्बरका ट्याक्टर रोकेर चेकजाँच गरेको र दुवै ट्याक्टरबाट भन्सार छलेर ल्याइएका १८० क्वीन्टल गहँु बरामद भएको प्रहरी नायब उपरीक्षक दीपक गिरीले बताए ।. पुलनजीक प्रहरी टोली पुग्दा दुवै ट्याक्टरका चालकहरू गहुँलोड ट्याक्टर छाडेर फरार भएका प्रनाउ गिरीले बताए ।. बरामद गहँु र ट्याक्टर आवश्यक कारबाहीको लागि आज वीरगंज भन्सार कार्यालयमा बुझाइएको उनले बताए ।",https://eprateekdaily.com/2023/08/08/54859
सुबोध स्मृति पुरस्कार–२०८० पत्रकार चन्द्रकिशोरलाई दिने निर्णय,स्थानीय,प्रतीक दैनिक,"साउन २२, २०८०",वीरगंज,"यसअघि यो पुरस्कार फोटो विधाका पत्रकारहरूलाई प्रदान गरिंदै आएकामा गत वर्षदेखि अन्य विधाका पत्रकारलाई पनि प्रदान गरिएको थियो ।. पर्सा र बाराका करीब एक दर्जन फोटो पत्रकारलाई सुबोध स्मृति पुरस्कार प्रदान गरिसकेको सम्पादक नेपालले बताए । गत वर्ष यो पुरस्कार पत्रकार गोविन्द देवकोटालाई प्रदान गरिएको थियो ।. पुरस्कार प्रतीक दैनिकको वार्षिकोत्सवको अवसरमा भदौ १ गते कार्यक्रमको आयोजना गरी प्रदान गरिने सम्पादक नेपालले जानकारी गराए । यसैगरी, बैठकले वार्षिकोत्सवमा स्तम्भकारतर्फ बैधनाथ ठाकुर, संवाददातातर्फ जीतलाल श्रेष्ठ र कर्मचारीतर्फ मुकेश बस्नेतलाई पुरस्कृत गर्ने निर्णय गरेको सम्पादक नेपालले बताए । बैठकमा समूहका निर्देशक जगदीशप्रसाद शर्मा, मधुप शर्मा, व्यवस्थापक/सम्पादक विकाश शर्मा, सहसम्पादक आरके पटेल, राधेश्याम पटेललगायतको सहभागिता थियो ।",https://eprateekdaily.com/2023/08/07/54840
भारुसहित भारतीय नागरिक पक्राउ,स्थानीय,प्रतीक दैनिक,"साउन २३, २०८०",पर्सागढी,"प्रहरीले भारत बिहार पश्चिमी चम्पारण पोस्ट भङ्गाहा जसौली निवासी ३५ वर्षीय लालु मियाँबाट भारु एक लाख २४ हजार ७६० बरामद भएको जिप्रका, पर्साले जनाएको छ । भारतीय नम्बरको मोटरसाइकलमा सवार निजलाई नतलाशी गर्दा पाइन्टको गोजीबाट भारु पाँच सय नोटका २४९ थान, सय नोटका दुई थान र २० नोटका तीन थान बरामद भएको थियो ।. पक्राउ परेका मियाँलाई आवश्यक कारबाहीको लागि राजस्व अनुसन्धान कार्यालय, पथलैया चलान गरिएको पर्सा प्रहरीले जनाएको छ ।",https://eprateekdaily.com/2023/08/08/54854
कूटनीतिक क्षेत्रको जानकारी अभिवृद्धि हुने,स्थानीय,प्रतीक दैनिक,"साउन २३, २०८०",वीरगंज,"सोमवारदेखि शुरू भएको तीन दिने कार्यक्रमको उपप्रमुख इम्तियाज आलमले उद्घाटन गर्दै विद्यार्थीहरूको नेतृत्व विकास, पारस्परिक सद्भाव र विश्व भाइचारा सम्बन्ध विकासमा मोडेल युनाइटेड नेशनको विशेष महŒव हुने बताए । उनले अन्तर्राष्ट्रियस्तरको कार्यक्रमले विद्यार्थीहरूको नेतृत्व विकास र क्षमता अभिवृद्धि गराउने विश्वास व्यक्त गरे ।. विद्यालयका प्राचार्य राजेन्द्र आचार्यले अतिरिक्त क्रियाकलापबाट विद्यार्थीहरूलाई पाठ्यपुस्तक र पाठ्यक्रमहरूभन्दा माथि उठेर विश्वव्यापीरूपमा संयुक्त राष्ट्रसङ्घको सभा सञ्चालनबारे तीन दिनसम्म अन्तत्र्रिmयामार्फत जानकारी दिई कूटनीतिक क्षेत्रको जानकारी अभिवृद्धि हुने विश्वास व्यक्त गरे ।",https://eprateekdaily.com/2023/08/08/54862
राउन्ड टेबल नेपालद्वारा ४० हजार बिरुवा हस्तान्तरण,स्थानीय,प्रतीक दैनिक,"साउन २२, २०८०",पोखरिया,"मधेस प्रदेशका वन तथा वातावरणमन्त्री रमेश कुर्मीले पोखरिया नगरपालिकाका प्रमुख प्रद्युम्न चौहानलाई ४० हजार बिरुवा हस्तान्तरण गरेका थिए । पोखरिया नपाले सो बिरुवा रोप्ने र त्यसको संरक्षण गर्नेछ ।. कार्यक्रममा मन्त्री कुर्मीले अहिले मधेस प्रदेशका जिल्लाहरूमा पानी अभावको ठूलो समस्या देखा परेको बताए । उनले पिउने पानीको समस्या देखिनुमा चुरेको चरम दोहन प्रमुख कारण भएको बताए । संरक्षणको अभावमा चुरेका वनजङ्गल विनास हुँदै गएका र त्यसको प्रत्यक्ष असर मधेस प्रदेशका जिल्लाहरूमा परेको उनले बताए । उनले राउन्ड टेबलले दश दिनमा एक लाख बिरुवा रोप्ने अभियान अन्तर्गत यो अवधिमा लगभग दोब्बरी एक लाख नब्बे हजार बिरुवा रोपेकामा सराहना गरे ।. पोखरियामा हाल मधेस प्रदेशका वन तथा वातावरणमन्त्री कुर्मीको अगुवाइमा जिल्ला वन कार्यालय, पर्सामार्फत १२ हजार बिरुवा रोप्ने कार्य भइरहेको छ । यसैगरी, आजै पाँच हजार टिगार्ड हस्तान्तरण गरिएको लोसपाका केन्द्रीय सदस्य नेजामुद्दीन समानीले बताए ।. पोनपाका प्रमुख प्रशासकीय अधिकृत देवेन्द्र सापकोटाले हालको अवस्थामा पर्यावरण जोगाउनु चुनौतीपूर्ण रहेको बताए । उनले वनविनास रोक्नु सबैको जिम्मेवारी भएको बताए । उनले यो कार्यमा तीन तहको सरकारबीच सहकार्य आवश्यक हुने बताए ।. कार्यक्रममा राउन्ड टेबल नेपालका सौरभ केडिया, मनोज दास, आकाश सर्राफ, संविधानसभा सदस्य रामेश्वर रौनियार, उपप्रमुख रूवी ठाकुर, लोसपाका नेजामुद्दीन समानी, एमालेका विन्ध्याञ्चल ठाकुर, वडाध्यक्षहरू लछुमन साह कानू, महिन्द्र महतो चाई, प्रमोद गिरी, परमानन्द कुर्मीलगायतको सहभागिता थियो ।",https://eprateekdaily.com/2023/08/07/54836
फूटबलर हरिबहादुर श्रेष्ठ रहेनन्,स्थानीय,प्रतीक दैनिक,"साउन २३, २०८०",वीरगंज,"विसं २००५ मा जन्मेका श्रेष्ठ १२ वर्षको उमेरदेखि फूटबल खेल्दै आएका थिए । नेपालको राष्ट्रिय खेलाडीको रूपमा विभिन्न प्रतियोगितामा समावेश भएर उतिबेला विभिन्न पदकबाट सम्मानित भएका श्रेष्ठ पछि प्रशिक्षकको भूमिकामा थिए । उनको प्रशिक्षणबाट नेपालका दर्जन बढी फूटबल खेलाडीहरू तयार भएका थिए । गणेश थापा, अनिलबन्धु रूपाखेती, राजु थापा, विनय श्रेष्ठ, विजय थापा, लखन चौधरी, सन्तलाल चौधरी, जीवन लामा, ऋतृ शाक्य, शिव पौडेललगायत श्रेष्ठबाट प्रशिक्षित खेलाडीहरू हुन् । श्रेष्ठले सीमावर्ती भारतका विभिन्न शहरमा पनि प्रशिक्षण दिएको परियार बताउँछन् । पर्सा जिल्लाको फूटबलको विकासमा श्रेष्ठको योगदान अविस्मरणीय छ । स्व श्रेष्ठका पत्नी, तीन छोरा र एक छोरी छन् । सोमवार नै श्रेष्ठको अन्तिम संस्कार अशोक वाटिकास्थित श्मशानघाटमा गरिएको छ । उनको पार्थिव शरीरमा पर्सा जिल्ला फूटबल सङ्घले एन्फाको झन्डा ओढाएर सम्मान गरेको थियो ।",https://eprateekdaily.com/2023/08/08/54874
१५७ किलो गाँजासहित सातजना पक्राउ,स्थानीय,प्रतीक दैनिक,"साउन २३, २०८०",वीरगंज,"कलैयामा आयोजित पत्रकार सम्मेलनमा उनले सूचनाको आधारमा इप्रका, सिमराका प्रनाउ प्रदीपबहादुर क्षत्री नेतृत्वको टोलीले बा.११च ४९९२ नम्बरको स्कोरपिया चेकजाँच गर्दा सोबाट छ पोकामा रहेको १५७ किलो गाँजा बरामद गरेको थियो । प्रवक्ता न्यौपानेले गाँजा बरामद भएपछि स्कोरपियोका चालक हेटौंडा उपमहानगर–१ निवासी ३९ वर्षीय रोशन नेगीलाई नियन्त्रणमा लिएको र निजविरुद्ध लागूऔषध मुद्दामा कारबाही अघि बढाएको बताए । यो घटनामा अनुसन्धानको क्रममा चारजना भारतीय र दुईजना नेपाली नागरिकलाई पक्राउ गरिएको प्रवक्ता न्यौपानेले बताए । पक्राउ पर्नेमा भारतीय नागरिकहरू अलि अहमद भाट, जमालुदिन खान, देव कुमार, जागीरद्दीन मियाँ तथा नेपाली नागरिकहरू मकवानपुरका मुकेश लामा र जीतपुरसिमरा उपमनपाका वृद्ध पाख्रिन छन् । उनीहरूबाट भारतीय नम्बरको पिकअप र मोटरसाइकलसमेत बरामद भएको प्रवक्ता न्यौपानेले बताए ।",https://eprateekdaily.com/2023/08/08/54870
केन्द्रीय कारबाहीप्रति जिल्ला महिला सङ्घको आपत्ति,स्थानीय,प्रतीक दैनिक,"साउन २३, २०८०",वीरगंज,"आफूसहित दश जिल्लाका सभापतिलाई सामान्य स्पष्टीकरण सोध्नेसम्मको विधानसम्मत कार्य नगरी पदच्युत गरी विधानविपरीत सो जिम्मेवारी अन्यलाई दिएकोमा आपत्ति प्रकट गर्दै अध्यक्ष मिश्रको राजीनामा माग गरेकी छन् । उनले देशभर पार्टी सुदृढीकरण अभियान चलिरहेको बेला पार्टी एकता मजबूत गर्ने कार्य गर्नुपर्नेमा उल्टो विधानविपरीत १० जिल्लाका अध्यक्षलाई बर्खास्त गर्नु सङ्गठनलाई कमजोर पार्ने अभिप्राय रहेको आरोप लगाएकी छन् । उनले पर्सा, बारा, रौतहट, सिराहा, ताप्लेजुङ्ग, महोत्तरी, कास्की, झापा, हुम्ला जिल्लाका सभापतिहरूलाई गरिएको बर्खास्त अविलम्ब फिर्ता लिन माग गरेकी छन् ।",https://eprateekdaily.com/2023/08/08/54852
मगर सङ्घ र तामाङ घेदुङद्वारा ज्ञापन,स्थानीय,प्रतीक दैनिक,"साउन २३, २०८०",वीरगंज,"आज देशभरिका जिल्ला प्रशासन कार्यालयमा ज्ञापनपत्र बुझाउने कार्यक्रम अन्तर्गत नेपाल मगर सङ्घ र नेपाल तामाङ घेदुङ जिल्ला समन्वय समिति, पर्साले संयुक्तरूपमा निमित्त प्रमुख जिल्ला अधिकारी भीमकान्त पौडेललाई ज्ञापनपत्र बुझाएका थिए ।. नेपाल मगर सङ्घका सल्लाहकार कमलबहादुर पिठाकोटे मगर, जिल्ला अध्यक्ष रमेश थापामगर र घेदुड्ढा जिल्ला सचिव छेडुप लामा नेतृत्वको टोलीले दिएको ज्ञापनपत्रमा अपराधीकरण गर्ने गरी विवादास्पद अभिव्यक्ति दिने अभिवक्ता भगवती पाण्डेलाई कानूनबमोजिमको कारबाही गर्नुपर्ने, शान्तिपूर्ण आन्दोलनमा आफ्नो माग राख्ने क्रममा अभियन्ताहरूलाई नियन्त्रणमा लिएर अनावश्यक बल प्रयोग गरी चरम यातना दिने प्रहरीलाई कारबाही गर्नुपर्ने र गत साउन ४ गते आन्दोलनमा प्रहरीको चरम यातना तथा निर्घात कुटपिटबाट घाइते भएकाहरूलाई उपचारसहित उचित क्षतिपूर्ति दिनुपर्नेलगायतका माग उल्लेख छन् ।. टोलीमा नेपाल तामाङ घेदुङ, पर्साका उपाध्यक्ष बुद्धलाल लोप्चन, महानगर अध्यक्ष मनोज लामा, ठोरी गापाध्यक्ष जीतु तामाङ, सागर लामा, नेपाल आदिवासी जनजाति महासङ्घ, पर्साका अध्यक्ष सोमबहादुर लामालगायतको सहभागिता थियो ।",https://eprateekdaily.com/2023/08/08/54866
"धार्मिक, पर्यटकीय तथा ऐतिहासिक स्थलको भ्रमण गर्नेको सङ्ख्यामा वृद्धि",स्थानीय,प्रतीक दैनिक,"साउन २०, २०८०",सेढवा,"पर्साको ग्रामीण क्षेत्रका बासिन्दाहरूको साउन महीनामा विभिन्न धार्मिक एवं पर्यटकीय स्थलमा भ्रमण गर्न जाने क्रम बढेको छ ।. अधिकांश किसानले वर्षेबाली धानको रोपाइँ सकाएकाले उनीहरू खेतीपातीपछि नेपाल र भारतका धार्मिक तथा पर्यटकीय स्थलको भ्रमणमा निस्किन थालेका छन् । साउनमा विभिन्न स्थानका भगवान् शिवको धर्मस्थल तथा शक्तिपीठहरूको दर्शन गर्न किसानहरू खेतीपातीको झन्झटबाट मुक्त भएपछि धार्मिक यात्रामा निस्किएका हुन् । अहिले सामुदायिक विद्यालयहरूमा पनि वर्षे बिदा भएकाले शिक्षकहरू पनि भ्रमणमा छन् ।. आर्थिकरूपमा सम्पन्न शिक्षक, विद्यार्थीहरू पनि राजधानी काठमाडौं, पर्यटकीय गन्तव्य पोखरा, तानसेन, बुटवल, भैरहवा, लुम्बिनी, धरान, इलाम, झापालगायतका ठाउँहरूको भ्रमणमा गएका छन् । यसै महीनामा भारतका प्रसिद्ध बाबाधाम, वासुकीनाथ, अयोध्या, बनारस, कोलकाता, जगरनाथपुरी, गङ्गासागर, प्रयागराज, वैष्णोदेवीलगायतका धार्मिकस्थलहरूमा जाने गर्छन् । यस वर्ष नेपाल र भारतका धार्मिक तथा पर्यटकीय क्षेत्रमा पर्सा जिल्लाबाट जानेहरूको सङ्ख्या बढेको अनुमान गरिएको छ ।. जीराभवानी गाउँपालिका–२ का विजय यादवले करीब ४० जना धार्मिकयात्रीहरूलाई लिएर भारतका विभिन्न स्थानको भ्रमणका लागि प्रस्थान गरेको बताए । उनले बिहार, उत्तर प्रदेश, उत्तराखण्ड, दिल्ली, पञ्जाब राज्यका विभिन्न धार्मिक तथा पर्यटकीय स्थलको भ्रमण गराउने बताए । भ्रमणका लागि भारतीय नम्बरको गाडी लिई यात्रीहरूलाई भारत लगेको यादवले बताए ।. धोबिनी गाउँपालिका वडा नं १ भिखमपुर निवासी महेशप्रसाद कुर्मीले सामाजिक सञ्जालमार्फत १० दिनका लागि भारत भ्रमणमा आएको बताए । वर्षभरि कामकाजमैं व्यस्त रहेकोले कमसेकम एकपटक देवीदेवताको दर्शन गर्ने तथा रमाइलो गर्नु आवश्यक रहेको कुर्मीले बताए ।. भ्रमणका क्रममा गोरखपुर, अयोध्या, कानपुर, गाजियाबाद, आगरा, लखनउ, हरिद्वार, ऋषिकेशलगायतका स्थानहरूका भ्रमण गर्ने योजना रहेको उनले बताए । यसका साथै भारतको दार्जिलिङ, सिक्किम र वैष्णोदेवीको दर्शनका लागि पनि मानिसहरू गइरहेका छन् ।. ग्रामीण क्षेत्रका मानिसहरू आर्थिक अवस्था अनुसार धार्मिक तथा पर्यटकीय क्षेत्रहरूको वार्षिकरूपमा अवलोकन भ्रमण गर्दै आएका छन् । वर्षभरिको तनाव भ्रमणबाट मेटिने अभिप्रायले सामथ्र्य अनुसारको यात्रा गर्ने क्रम पहिलेदेखि नै चल्दै आएको छ । यही साउन महीनामा जीराभवानी गापा अन्तर्गतको बाबा बटेश्वरनाथ काँवरिया सङ्घको आयोजनामा सयौंको सङ्ख्यामा कावरियाहरू त्रिवेणीमा जल भर्न जाने कार्यक्रम रहेको छ ।. यसका साथै पर्सा राष्ट्रिय निकुञ्ज अन्तर्गत दुग्धेश्वर महादेव मन्दिर, रामभौरीभाथा र ठोरीको भ्रमण गर्ने पनि बढेका छन् । हुलाकी सडक निर्माण भएकोले पछिल्लो समय ठोरीको भ्रमण गर्नेहरूको सङ्ख्यामा उल्लेख्य वृद्धि भएको छ ।",https://eprateekdaily.com/2023/08/05/54768
"निश्शुल्क आँखा शिविर, ६१ जनामा मोतीबिन्दु",स्थानीय,प्रतीक दैनिक,"साउन २२, २०८०",पर्सागढी,"वडाध्यक्ष नितेश मिश्रले शिविरमा २६० जनाको आँखा चेकजाँच गरिएकामा ६१ जनामा मोतीबिन्दुको समस्या देखिएको बताए ।. वीरगंज सामुदायिक आँखा अस्पतालकी डा अञ्जली महतो नेतृत्वको टोलीले चेकजाँच गरेको थियो । शिविरको उद्घाटन नगरप्रमुख गोकर्ण पाठकले गरेका थिए भने स्वास्थ्य शाखा प्रमुख नारायण पौडेल, वडासचिव सुरेश रायलगायतको सहभागिता थियो ।",https://eprateekdaily.com/2023/08/07/54819
कर्मचारी इमानदार भए राजस्व बढ्छ –अर्थमन्त्री डा महत,स्थानीय,प्रतीक दैनिक,"साउन १९, २०८०",परवानीपुर,"अर्थमन्त्री डा प्रकाशशरण महतले इमानदार भएर काम गरे राजस्वले लक्ष्य भेट्ने बताएका छन् ।. बिहीवार वीरगंज तथा सिमराका राजस्व सङ्कलन गर्ने चारवटा कार्यालयको निरीक्षण गरी अधिकारीहरूसँग छलफल गर्दै सो कुरा बताएका हुन् । बुधवार साँझ अर्थ मन्त्रालयका उच्च अधिकारीहरूसँग वीरगंज आएका मन्त्री डा महतले वीरगंज भन्सार, श्रीसिया सुक्खा बन्दरगाह भन्सार, आन्तरिक राजस्व कार्यालय, पर्सा, आन्तरिक राजस्व कार्यालय, सिमरा, बाराको निरीक्षण गरेका थिए ।. चारवटा राजस्व केन्द्रित कार्यालयको निरीक्षण अनुगमनपछि हरेक कार्यालयका कर्मचारीसँग छुट्टाछुट्टै राजस्व सङ्कलनमा उत्पन्न समस्या एवं चुनौतीका विषयमा उनले जानकारी लिंदै कर्मचारीलाई पृष्ठपोेषणसमेत दिएको एक अधिकारीले बताए । उनले भन्सारमा हुने दुरुपयोगलाई कर्मचारीले गम्भीरतापूर्वक लिनसके र सबै इमानदार भइदिए सजिलै लक्ष्यमा पुग्न सकिने ठोकुवा गरे । मन्त्री महतले आयात नहुँदा भन्सार शुल्क नउठ्नु स्वाभाविक भएको र यो कर्मचारीको नियन्त्रणबाहिरको कुरा भएको बताए । तर बजारमा प्रशस्त मालवस्तु भित्रिंदा पनि राजस्व घटिरहेको छ भने त्यो अवस्थामा प्रश्न गर्न सकिने उनको भनाइ थियो ।. “हामीले यथेष्ट काम गरेनौं, हामी जिम्मेवार भएनौं, हामीले आँखा चिम्लियौं अथवा हामीले सार्वजनिकभन्दा निजी फाइदालाई महत्व दियौं भने राजस्व कम उठ्छ,” उनले भने । जायज कुरालाई नजायज बनाउँदा र सार्वजनिकभन्दा निजी फाइदालाई माथि राख्न थालियो भने निश्चितरूपमा व्यवसायीले अर्को बाटो रोज्ने उनको भनाइ थियो ।. राजस्व सङ्कलनमा भन्सार र सुरक्षा निकायको महत्वपूर्ण भूमिका हुने भएकाले सबैले सहकार्य गरी राजस्व सङ्कलनबारेमा गम्भीर बन्नसमेत उनले निर्देशन दिए । “भन्सार नाकाभन्दा बाहिरबाट मालवस्तु आयात भयो भने त्यसलाई सुरक्षा निकायले हेर्नुपर्छ,” मन्त्री महतले भने, “सुक्खा बन्दरगाहमा ठूलो मेशिन आए पनि उपयोगमा आउन नसकेको छैन ।” उपयोगमा किन आएन कसैलाई थाहा छैन, अरूले सहयोग नै गर्न चाहेनन्, यो प्रयोगमा आयो भने निजीलाई फाइदा पुग्दैन भन्ने सुनियो । राजस्व सङ्कलनमा वीरगंजका सरकारी कार्यालयको अहम् भूमिका रहने भएकाले सोहीअनुरूप आचरणमा बसी काम गर्न सबै कर्मचारीलाई उनले अपीलसमेत गरे ।",https://eprateekdaily.com/2023/08/04/54733
उच्च अदालतसँग छलफल कार्यक्रम,स्थानीय,प्रतीक दैनिक,"साउन २०, २०८०",वीरगंज,"उच्च अदालत अस्थायी इजलास वीरगंजको आयोजनामा सञ्चारकर्मीसँग छलफल कार्यक्रम सम्पन्न भएको छ ।. अस्थायी इजलास वीरगंजका मुख्य न्यायाधीश अच्युतप्रसाद भण्डारीको अध्यक्षतामा सम्पन्न कार्यक्रममा गत आवको न्यायसम्पादनसम्बन्धी विवरणसहितको कार्यपत्र उच्च अदालतका न्यायाधीश लेखनाथ पौडेलले प्रस्तुत गरेका थिए । उनले प्रस्तुत गरेको कार्यपत्रमा अघिल्लो आव २०७८/७९ बाट जिम्मेवारी सरेर आएका दुई हजार ६८३, नयाँ दर्ता तीन हजार ४१६ मुद्दा गरी कुल छ हजार ९९ मुद्दामध्ये तीन हजार २२२ मुद्दा गत आव २०७९/८० मा फछ्र्योट भएका र बाँकी दुई हजार ८७७ मुद्दा चालू आवमा जिम्मेवारी सरेर आएको जानकारी गराइएको थियो ।. कार्यक्रममा सञ्चारकर्मीका प्रश्नको जवाफ दिंदै मुख्य न्यायाधीश भण्डारीले सत्य डगमगाउन नहुने बताउँदै न्यायपालिका र खबरपालिका (सञ्चारमाध्यम)को भूमिका उस्तैउस्तै भएकाले तटस्थ भएर कलम चलाउन उनले आग्रह गरेका थिए । उनको यस जवाफमा सञ्चारकर्मीहरूले न्यायाधीशहरूलाई तटस्थ भएर न्यायको सिद्धान्त परिपालना गर्न सचेत गराएका थिए ।. उच्च अदालत अस्थायी इजलास वीरगंजमा १५ जना न्यायाधीशको दरबन्दी भएपनि सातजना न्यायाधीशले काम गर्नुपर्ने अवस्था भएकोले मुद्दा फछ्र्योट दर कम भए तापनि पछिल्लो दुई वर्षको तुलनामा उक्त दर बढी भएको बताइएको थियो ।. गत आवमा कुल लगत मुद्दाको तुलनामा ५२ दशमलव ८३ प्रतिशत मुद्दा फछ्र्योट भएको जनाइएको थियो ।. अहिले आएर मिटरब्याजीसम्बन्धी विधेयकले न्याय निरूपणमा जटिलता थपेकोले पहिले किनारा लागेका देवानी मुद्दामा जिल्ला प्रशासन कार्यालयमा भइरहेको मिटरब्याजीसम्बन्धी मिलापत्र कानूनसम्मत नभएको मुख्य न्यायाधीश भण्डारीले प्रस्ट पारेका थिए । उनले यस्तो मुद्दामा परमादेश माग्न आउने उपभोक्तालाई अदालतले कानूनसम्मत आदेश दिइरहेकोसमेत जनाए । उनले उच्च अदालत जनकपुर अस्थायी इजलासमा कुनै पनि विकृति विसङ्गतिबारे अदालतलाई प्रमाणसहित जानकारी गराए त्यसबारे छानबीन गर्ने बताए ।",https://eprateekdaily.com/2023/08/05/54774
हत्कडीसहित भगाइएका लामाद्वारा सरेन्डर,स्थानीय,प्रतीक दैनिक,"साउन २०, २०८०",निजगढ,"तीन दिनअघि हत्कडीसहित प्रहरीको कब्जाबाट गाउँलेले खोसेर फरार गराइएका टाँगियाबस्तीका ३५ वर्षीय सागर लामाले अन्ततः प्रहरीसमक्ष आत्मसर्मपण गरेका छन् । उनलाई शुक्रवार दिउँसो प्रहरीले म्याद थपका लागि बारा जिल्ला अदालत लगेको र हिजोको मितिले पाँच दिनको म्याद थप गरिदिएको इप्रका, निजगढले जनाएको छ ।. बाराको जीतपुरसिमरा उपमहानगरपालिका–१६ टाँगियाबस्तीस्थित सागरको घरमा स्वचालित बन्दुक, हातहतियारसहित संरक्षित वन्यजन्तुहरूका हाडखोर (ओखटोपहार) रहेको विशेष सूचना पाएपछि इप्रका, निजगढका प्रहरी निरीक्षक घनश्याम श्रेष्ठको नेतृत्वमा १५ जनाको प्रहरी टोली मङ्गलवार बिहान छापा मारी गर्न पुगेको थियो ।. उनको घरलाई प्रहरीले घेरा हाली छापामारी गर्दा उनीसहित एक थान बारुद भरिएको भरुवा बन्दुक, एक पाउ बारुद, छर्रा दुईवटा, जङ्गली जनावरका दाँत जस्तो देखिने दुईवटा, जनावरका रौं १३ वटा, जनावरका नङ्ग्रा तीनवटा बरामद गरिएपछि सर्जमिन मुचुल्का गरी प्रहरी टोली इप्रका, फर्कने क्रममा करीब दुई÷तीन सय स्थानीय महिलालगायतले बाटो अवरुद्ध गर्दै प्रहरीसँग घम्साघम्सी, हातपात गरी प्रहरीको नियन्त्रणबाट सागरलाई हत्कडीसहित खोसेर तत्कालै भगाउन सफल भएका थिए ।. टाँगियाबस्तीमा एकाबिहानै नेपाल प्रहरीको असफलताले थप सुरक्षा चुनौती थपिएको भन्दै स्थानीय सर्वसाधारणसहित जनप्रतिनिधिहरू चिन्तित बन्न पुगेका थिए । हत्कडीसहित प्रहरी नियन्त्रणबाट अभियुक्तलाई गाउँलेहरूले खोसेर भगाएका घटनालाई गम्भीरताका साथ जिल्लास्थित सुरक्षा निकायले लिई फरार अभियुक्त सागर अन्यत्र भाग्न सक्ने भन्दै नाकाहरूमा कडा निगरानी गर्न निर्देशनसमेत दिइएको जिल्लास्थित सुरक्षा स्रोतले जनाएको थियो ।. प्रहरीले फरार अभियुक्त सागरका परिवार, आफन्तलाई दबाब दिई उनलाई प्रहरीको सम्पर्कमा आउन भनेपछि त्यस दिन भागेर जङ्गलमा लुकेका सागरले अन्यत्र जान सक्ने अवस्था तत्कालै नदेखेपछि उनी इप्रका, निजगढको सम्पर्कमा आएको बुझिएको छ । हत्कडीसहित भगाइएका सागरको हातमा हत्कडी नभए पनि दुई टुक्रा पारिएको अवस्थामा प्रहरीलाई उक्त हत्कडीसमेत बुझाएको निजगढ प्रहरीले जनाएको छ । टाँगियाबस्तीबाट आउँदै गरेको अवस्थामा राजमार्गको निजगढ बुद्धचोक आसपासको क्षेत्रबाट नियन्त्रणमा लिएको निमित्त प्रमुख एवं वरिष्ठ प्रहरी नायब निरीक्षक कलमबहादुर शाहीले बताए ।. “टाँगियाबस्तीका सागर लामालाई हत्कडीसहित भगाएका र भागेकालाई सहजसँग नियन्त्रणमा लिन सक्ने अवस्था नभए गोली हानेर नियन्त्रणमा लिन आदेश थियो,” प्रहरी स्रोतले भन्यो । त्यस बेला घटनास्थलमा खटिएका प्रहरीले निकै संयमता, धैर्यता अपनाउँदै कुनै जनधनको क्षति नहोस् भन्दै भीडलाई तितरबितर गर्न आत्मरक्षाका लागि पाँच राउन्ड हवाई फायर गरी रित्तो हात फर्केको थियो ।. उनीमाथि अवैध हतियार, खरखजाना, हत्कडीसहित फरार, वन्यजन्तु (ओखटोपहार)लगायत अनुसन्धानबाट अन्य थप तथ्य प्रमाण खुलेको र सोको आधारमा मुद्दा दर्ता गरिने जिल्ला प्रहरी कार्यालय, बाराका प्रमुख एवं प्रहरी उपरीक्षक होबिन्द्र बोगटीले बताए ।. बन्दुक, वन्यजन्तु बाघको हाडखोर (ओखटोपहार) जस्तो देखिने वस्तुसहित नियन्त्रणमा लिन सफल भएकोले उनीसँग वन्यजन्तु चोरी शिकारीका ठूलो गिरोहको कनेक्सन हुन सक्ने भन्दै यस घटनालाई सूक्ष्म तरीकाले सम्बन्धित सरोकारवाला निकायहरूले अनुसन्धान गर्नुपर्ने बताइन्छ ।",https://eprateekdaily.com/2023/08/05/54771
"आँखा पाक्ने रोग ‘कन्जक्टिभाइटिस’को प्रकोप बढ्दो, बालबालिका बढी पीडित",स्थानीय,प्रतीक दैनिक,"साउन १९, २०८०",परवानीपुर,"अत्यधिक गर्मीका कारण पानीको हाहाकार मचेको मध्य तराईका जिल्लामा अर्को समस्या सिर्जना भएको छ ।. सर्वसाधारणमा आँखा पाक्ने रोग (कन्जक्टिभाइटिस)को प्रकोप यस भेगमा बढेको छ । मध्य तराईका जिल्ला पर्सा, बारा, रौतहटसँगै भारतको बिहारमा पनि यो समस्या देखिएको नेत्र विशेषज्ञहरूले बताएका छन् । मध्य तराईको सबैभन्दा पुरानो आँखा अस्पताल केडिया आँखा अस्पताल, परवानीपुरका नेत्र विशेषज्ञ डा नितिन तुल्स्यानले अहिले दैनिक सयजना बिरामीमध्ये ४० जनामा यस्तो समस्या भेटिएको बताए । उनले गर्मीको कारण प्रदूषित पानी तथा हावाका कारण यो रोग फैलिरहेको बताए । उनले पछिल्लो समय पर्सा, बारा, रौतहट, मकवानपुर, भारतको बिहारलगायतका ठाउँबाट बालबालिका, युवा, वृद्धवृद्धालगायतहरूमा यस्तो प्रकोप देखिएको उनले बताए ।. आँखा पाक्ने रोग भन्नाले पूरै आँखा रातो हुने, आँसु झर्ने, आँखा पोल्ने, दुख्ने जस्ता यो रोगका लक्षणहरू हुन् । यो रोगबाट बच्न सङ्क्रमितभन्दा टाढा बस्ने, चश्मा लगाउने, सरसफाइमा ध्यान दिने, धूवाँ, धूलो र प्रदूषित पानी प्रयोगबाट बच्ने, स्वीमिङपुलमा ननुहाउने, सङ्क्रमित बालबालिकालाई विद्यालय वा सार्वजनिक स्थानमा नपठाउने जस्ता सावधानी अपनाउन नेत्र विशेषज्ञहरूले सुझाव दिएका छन् ।. केडिया आँखा अस्पतालका व्यवस्थापक प्रकाशकुमार बर्माले प्रकोपको सर्ने दरलाई घटाउन स्थानीय पालिकाले विद्यालय बन्द गरी सहयोग गर्न अपील गरेका छन् । उनले विद्यालयमा एक बच्चाबाट अर्को बच्चा र त्यसपछि घरपरिवार हँुदै सबै समाजमा यो रोगको सङ्क्रमण फैलिरहेकाले सही समयमा तयारी गरी रोगको प्रकोपलाई नियन्त्रण गर्न उनले आग्रह गरे ।. अहिले वीरगंजका विभिन्न सरकारी र निजी विद्यालयका बालबालिकामा सङ्क्रमण देखिएका छन् । विद्यार्थीमा सङ्क्रमण देखिएपछि विद्यालयले ती बच्चालाई उपचार गरी मात्रै विद्यालय आउन आग्रह गरेको छ ।. ग्रामीण भेगमा पनि आँखा पाक्ने रोगको प्रकोपधमेन्द्र चौरसिया, पोखरिया/पर्सामा आ“खा पाक्ने रोग दिन प्रतिदिन बढ्दै गएपछि अहिले आँखा अस्पतालहरूमा भीड लागेको छ । अत्यधिक गर्मी तथा प्रदूषित हावाका कारण आ“खा पाक्ने बिरामीको सङ्ख्या दिन प्रतिदिन बढ्दै गइरहेको पोखरिया अस्पतालले जनाएको छ ।. सो रोगबाट सबैभन्दा बढी स्कूले विद्यार्थीहरू पीडित भएका छन् । रोगको कारण अधिकांश विद्यालयमा पठनपाठन पनि प्रभावित हुने गरेको शिक्षकहरू बताउ“छन् । रोग निदानको लागि चिकित्सकको रायसुझाव लिई औषधि खाने तथा सफा पानीले आँखा सफाइ गर्ने, कालो चश्मा लगाउने चिकित्सकले सुझाव दिएका छन् ।",https://eprateekdaily.com/2023/08/04/54727
"नेका, पर्साको क्षेत्रीय सम्मेलन सम्पन्न",स्थानीय,प्रतीक दैनिक,"साउन २२, २०८०",वीरगंज,"प्रथम क्षेत्रीय सम्मेलन नेका, पर्सा क्षेत्र नं १ (१) का सभापति अनिल श्रीवास्तवको अध्यक्षतामा भएको थियो भने संविधानसभा सदस्य अनिल रूँगटाले उद्घाटन गरेका थिए । सो अवसरमा संविधानसभा सदस्य रुँगटाले पार्टी सभापति शेरबहादुर देउवाले गठबन्धन गरेर नेकालाई सरकारमा सहभागी गराएर जनताको समस्या समाधान गर्ने कुरामा महŒवपुर्ण भूमिका निर्वाह गरेको दाबी गरे । नेका, पर्साका सचिव एवं उपप्रमुख इम्तियाज आलमले नेका एकजुट भएर अगाडि बढ्ने बताए । उनले नेकाभित्र रहेका असन्तुष्टिहरूलाई आपसी छलफल गरेर मेटाउने प्रयास हुने बताए । उनले महानगरमा नेका मजबूत हुँदै गएको र आगामी चुनाव वीना गठबन्धनको जित्न सकिने दाबी गरे ।. नेका, पर्साका उपसभापति रामनारायण कुर्मीले महानगरमा पिउने पानीको समस्या दिनानुदिन विकराल बन्दै गएको र यसबाट पिडित जनतालाई नेकाका जनप्रतिनिधि, कार्यकर्ताले सक्दो सहयोग गरेर पानीको समस्या समाधान गर्नुपर्ने बताए ।",https://eprateekdaily.com/2023/08/07/54823
सवारी व्यवस्थित गर्न तीन पाङ्ग्रेमाथि कडाइ,स्थानीय,प्रतीक दैनिक,"साउन २१, २०८०",वीरगंज,"वीरगंज महानगरपालिकाले दर्ता नभई सञ्चालनमा रहेका तीन पाङ्ग्रे सवारीसाधन रिक्शा, ई–रिक्शा, अटोरिक्शालाई कारबाही शुरू गरेको छ ।. महानगरमा दर्ता नगरेर सञ्चालनमा रहेका तीन पाङ्ग्रे सवारीका कारण ट्राफिक व्यवस्थापनमा कठिनाइ भएकोले सोको नियमपूर्वक सञ्चालनमा नगरपालिका कार्यालयले चासो देखाएको हो ।. जिल्ला ट्राफिक प्रहरी कार्यालयसँगको समन्वयमा महानगरको सडक तथा यातायात व्यवस्था महाशाखाको संयुक्त टोलीले दुई दिनमा ४५ वटा तीन पाङ्ग्रे सवारीलाई कारबाही गरेको जनाएको छ ।. गत मङ्गलवार र बिहीवार टोलीले महानगरमा दर्ता नरहेको, रूट परमिट नलिएको, लाइसेन्स, ब्लुबूकविना सञ्चालित तीन पाङ्ग्रे सवारीसाधनलाई कारबाही गरेको महानगरको सडक तथा यातायात व्यवस्था शाखाका प्रमुख इन्जिनीयर विजय गुप्ताले बताए । उनीहरूलाई पहिलोपटकका लागि रू पाँच सय जरिवानामा छाडिएको उनले बताए ।. नगरक्षेत्रभित्र अहिले दुई हजारभन्दा बढी ई–रिक्शा, अटोरिक्शा, सवारी साधन अव्यवस्थित रूपमा सञ्चालनमा रहेको अनुमान गरिएको र महानगरमा भने केवल ६७० वटा मात्रै दर्ता रहेर इजाजत लिएका छन् ।. महानगरपालिकामा सवारी दर्ता नगरी सञ्चालन गरेको खण्डमा सवारी चालकलाई प्रथमपटक एक हजार जरिवाना तिराएर दर्ता गरेपछि मात्रै सवारी सञ्चालन गर्न पाउने व्यवस्था छ । जरिवाना नतिरेसम्म नगरभित्र सवारी सञ्चालनमा रोक लगाउन सकिने कार्यविधिमा उल्लेख छ । तर पनि व्यावहारिकरूपमा तीन पाङ्ग्रे सवारीलाई कम जरिवाना गरिएको महानगरले जनाएको छ । अटो चलाएरै घरपरिवार पाल्नुपर्ने कतिपयको समस्या देखेर जरिवाना कम गरेको इन्जिनीयर गुप्ताले बताए ।",https://eprateekdaily.com/2023/08/06/54796
रास्वपार्टीको बारामा सङ्गठन विस्तार,स्थानीय,प्रतीक दैनिक,"साउन २२, २०८०",वीरगंज,"विश्रामपुर गाउँपालिका–३ मा आयोजित प्रथम गाउँभेला राकेश यादवको अध्यक्षतामा भएको थियो । गाउँभेलामा साहिल सर्राफ, तबरेज आलम, कमलेश यादव, समसुल होदा मियाँ, श्यामबहादुर तेली, छटियादेवी तेलीलगायतको सहभागिता थियो ।",https://eprateekdaily.com/2023/08/07/54816
"प्रदीप रूँगटालाई पुर्पक्षका लागि थुनामा राख्न  आदेश, अदालतमैं बेहोश भएपछि अस्पताल भर्ना",स्थानीय,प्रतीक दैनिक,"साउन १९, २०८०",वीरगंज,व्यवसायी शङ्कर कँडेल आत्महत्या दुरुत्साहन मुद्दाका फरार प्रतिवादी प्रदीपकुमार रूँगटालाई जिल्ला अदालत चितवनले पुर्पक्षका लागि थुनामा राख्न आदेश दिएको छ ।. आदेशसँगै रूँगटा अदालत परिसरमैं बेहोश भएपछि अस्पताल लगिएको छ । उनलाई उपचारको लागि भरतपुर अस्पताल लगिएको छ ।. घटनाको तीन महीनापछि बिहीवार रूँगटा चितवन जिल्ला अदालतमा आफैं हाजिर भएका थिए ।. अदालतका श्रेस्तेदार ईश्वर आचार्यले सो मुद्दामा रूँगटालाई पुर्पक्षका लागि थुनामा पठाइएको जानकारी दिए । जिल्ला न्यायाधीश डिल्लीराम शर्मा अर्यालको इजलासले उक्त आदेश गरेको हो ।. व्यवसायी कँडेलले वैशाख १९ गते अनमोल फिड्सको कार्यालय बेलचोकमा झुन्डिएर आत्महत्या गरेका थिए । उनको मृत्युपछि परिवारले रूँगटा र जीवन रावलविरुद्ध किटानी जाहेरी दिएको थियो ।. रावललाई प्रहरीले वैशाख २२ गते पक्राउ गरी चितवन पुर्याइएको थियो । उनी उच्च अदालतको आदेशबाट धरौटीमा रिहा भएका छन् । कँडेलको मृत्युपछि रूँगटा फरार रहँदै आएका थिए । कँडेलले आफूले नेतृत्व गर्दै आएको अनमोल फिड्सको ८५ प्रतिशत शेयर रूँगटालाई बिक्री गरेपछि सो समूहले मानसिक तनाव दिएकै कारण आत्महत्या गर्नुपरेको ‘सुसाइड नोट’मा उल्लेख गरेका थिए ।,https://eprateekdaily.com/2023/08/04/54731
ब्राह्मण समाज नेपालको पोखरिया नगरस्तरीय पहिलो अधिवेशन सम्पन्न,स्थानीय,प्रतीक दैनिक,"साउन २१, २०८०",वीरगंज,"पोखरिया नगरपालिकाका ब्राह्मण समुदायको बृहत् भेलाले नगर कार्यसमितिको अध्यक्षमा अमलेश्वर मिश्र, उपाध्यक्ष वीरेन्द्र पाण्डेय, सचिव दिनेश मिश्र, सहसचिव ममता द्विवेदी तथा कोषाध्यक्षमा बृजेश द्विवेदीलगायत दुईजना महिलासहित १७ सदस्यीय कार्यसमिति चयन गरेकोे ब्राह्मण समाज नेपालका निवर्तमान जिल्ला सचिव बृजमोहन तिवारीले बताए ।. कार्यक्रममा केन्द्रीय उपाध्यक्ष देवनाथ उपाध्याय, संरक्षक नरेन्द्रनाथ तिवारी, निवर्तमान पर्सा जिल्ला अध्यक्ष हरिनारायण मिश्र, प्राध्यापक ललन द्विवेदी, राजेशकुमार मिश्र, योगेन्द्र मिश्र, अरविन्द द्विवेदी, पत्रकारद्वय राजेश मिश्र र सञ्जीव मिश्रलगायतको सहभागिता थियो ।. कार्यक्रमको सञ्चालन दिनेश मिश्रले गरेका थिए । आगामी साउन २७ गते जिल्ला अधिवेशन पोखरियामा हुने जनाइएको छ ।",https://eprateekdaily.com/2023/08/06/54793
"छपकैयाका भोला दुई दशकपछि घर फर्के, पत्नीले मृत्यु दर्ता बनाइ सम्पत्ति हत्याएको आरोप",स्थानीय,प्रतीक दैनिक,"साउन १९, २०८०",परवानीपुर,वीरगंजका एक व्यक्ति दुई दशकपछि आफ्नो घर फर्केका छन् ।. दुई दशकभन्दा बढी अवधिदेखि हराइरहेका वीरगंज–२ छपकैयाका भोला महतो पासी बिहीवार बिहान ९ बजे घर फर्केका हुन् ।. भारतको कोलकातामा एकजनाको घरमा पशु चौपायाको स्याहारसुसार गर्दै आएका भोला हावडा एक्सप्रेसको रेलबाट कोलकाताबाट रक्सौल हुँदै वीरगंज छपकैया आएका हुन् । पहिले उनको मानसिक अवस्था ठीक नहँुदँ घर फर्केका थिएनन् । तर केही महीनायता मानसिक अवस्थामा सुधार आएपछि आफू वीरगंज आएको उनले बताए ।. दुई दशकअघि उनकी पत्नी सीमा पासी पाँच वर्षीय छोरा र तीन वर्षीया छोरीलाई लिएर पोइलो गएकी थिइन् । सोही टोलका समसाद अलिसँग पोइलो गएकी सीमालाई अहिले समसादले पनि छोडेका छन् । शुरूमा सीमा र समसाद भारतको दिल्ली भागेका थिए । त्यही घरको छतबाट खसेर छोरोको मृत्यु भएको सीमाले बताउँदै आएकी छन् । उनी हाल १८ वर्षीय छोरीसँग वीरगंजमा बस्दै आएकी छन् । आफनी पत्नीलाई खोज्दै भारत गएका भोलापछि मानसिक अवस्था गुमेपछि हराएका थिए । पत्नीले २०७८ सालमा पति भोला महतो पासीको वडा नं २ बाट मृत्युदर्ता प्रमाणपत्र बनाइ अंशमा उनको एक कट्ठा जग्गा पनि हत्याएको परिवारजनले आरोप लगएका छन् । भोलाकी आमाले जिउँदो मानिसको मृत्युदर्ता प्रमाणपत्र बनाइ छोराको सम्पत्ति हिनामिना गरेका सबैलाई छानबीनको दायरामा ल्याइ आवश्यक कारबाही गर्न प्रहरी प्रशासनसँग अपील गरेकी छन् ।,https://eprateekdaily.com/2023/08/04/54724
सूर्य नेपालद्वारा खानेपानी टयाङ्की हस्तान्तरण,स्थानीय,प्रतीक दैनिक,"साउन १५, २०८०",वीरगंज,"सूर्य नेपाल प्रालि सिमरा बाराले निजगढ नगरपालिका–१२ रतनपुरीस्थित रामथली टोलवासीका लागि खानेपानी टयाङ्की निर्माण गरेर हस्तान्तरण गरेको छ ।. ६० हजारको रिजभ्र्वायर र २४ हजार लिटरको ओभरहेड खानेपानीको टयाड्ढी निर्माण गरेर आइतवार कार्यक्रमबीच सूर्य नेपालका कारखाना व्यवस्थापक सुरेशकाजी श्रेष्ठले मञ्जुश्री आधारभूत विद्यालय व्यवस्थापन समितिका अध्यक्ष सोनमसिंह गोलेलाई हस्तान्तर गरेका थिए ।. यस अघि कारखाना व्यवस्थापक श्रेष्ठले रामथली टोल घुमेका थिए र सो स्थानमा खानेपानीको अभाव रहेको बताइएपछि सूर्य नेपालको तर्फबाट सामाजिक उत्तरदायित्व अनुरूप पानी ट्याङ्की निर्माण गरिदिएको कारखानाका सुरक्षा प्रमुख यज्ञबहादुर आलेले बताए ।. रामथली टोलवासी र स्थानीय मञ्जुश्री आधारभूत विद्यालयका विद्यार्थीहरूका लागि अबका दिनमा पिउने पानीको समस्या टरेको कार्यक्रमका प्रमुख अतिथि वडाध्यक्ष ज्ञानबहादुर गोलेले बताए । उनले सूर्य नेपाललाई यो कार्य गरेकोमा प्रशंसा पनि गरे । विद्यालय व्यवस्थापन समितिका अध्यक्ष गोलेले पिउने पानीको चरम अभाव झेल्नुपरेको र सूर्य नेपालले त्यसको व्यवस्था गरिदिंदा धेरै राहत महसूस भएको बताए । कार्यक्रममा सूर्य नेपालका सर्विन श्रेष्ठ, दिपेन आङदेङ, रोशन अधिकारी, नीरज मिश्र, आशिष अधिकारी, आधिकारिक ट्रेड युनियनका अध्यक्ष रामकुमार पासवान, यमनाथ ओझा, मजदूर नेता स्वागत कुँवरलगायतको सहभागिता थियो ।",https://eprateekdaily.com/2023/07/31/54601
"परिवारजन भन्छन्–हत्या, प्रहरी भन्छ–आत्महत्या",स्थानीय,प्रतीक दैनिक,"साउन १६, २०८०",परवानीपुर,"वीरगंज–१६ नगवाका ३० वर्षीय युवक रौनक वर्णवालको साउन ९ गते मङ्गलवार भएको शङ्कास्पद मृत्यु सम्बन्धमा परिवारजनले सोमवार पत्रकार सम्मेलन गरेर प्रहरीले हत्याको जाहेरी दर्ता गर्न नमानेको आरोप लगाएका छन् ।. नेपाल पत्रकार महासङ्घ, पर्सामा आयोजित पत्रकार सम्मेलनमा मृतक वर्णवालको परिवारले पर्सा प्रहरीले हत्याको जोहरी दर्ता गर्न नमानेको आरोप लगाए । मृतक रौनकका दाइ रवि वर्णवालले धेरै प्रयास गरिरहेको तर दुई दिनदेखि पर्सा प्रहरीले भाइको हत्याको किटानी जोहरी दर्ता गर्न नमानेको बताए । उनले प्रहरीले हत्याको कुरा स्वीकार नगरेको र आत्महत्या भएको प्रयासमा लागेको बताए । उनले हिजो मात्र पर्सा प्रहरीका प्रवक्ता एवं प्रहरी नायब उपरीक्षक दिपक गिरीसँग जाहेरी दर्ता गर्नेबारे बहस गरेको तर उनले दर्ता गर्ने कुरामा चासो नदेखाएपछि पत्रकार सम्मेलन गरेको बताए ।. उनले घटनालाई ढाकछोप गर्न राजनीतिक दबाब बढेकोले पनि भाइको हत्या गरिएको आशङ्का बढेको र यसमा प्रहरीको साथ सहयोग नपाएको गुनासो गरे । रौनक वर्णवालको घटना आत्महत्या नभई हत्या भएको भन्दै परिवारजनका अन्यले पनि पत्रकार सम्मेलनमा दाबी गरेका थिए ।. परिवारजनले पत्नी प्रङ्किता र सालो प्रयुक्त मिलेर रौनकको हत्या गरेको आरोप पनि लगाए । रौनकलाई घाइते अवस्थामा पत्नी र सालोले बोकेर घरबाट निस्केको पिता भूषण वर्णवालले देखेको पत्रकार सम्मेलनमा वर्णवाल परिवारले बताए । पतिले झुन्डिएर आत्महत्याको प्रयास गरेको कुरा प्रहरी र घरपरिवार तथा छिमेकीलाई खबर नगरी दाइ प्रयुक्तलाई बोलाएर अस्पताल पु¥याउनु शङ्कास्पद देखिएकाले हत्याको आशङ्का गरिएको पत्रकार सम्मेलनमा वर्णवाल परिवारले बताए । रौनककी पत्नीले भने प्रहरीलाई दिएको प्रारम्भिक बयानमा पति झुन्डिएपछि उनको पासो खोलेको र दाइ प्रयुक्तलाई बोलाएर अस्पताल लगेको बताएकी छन् । उनले सोही क्रममा ससुराले देखेको र आशङ्का व्यक्त गरेको प्रहरीलाई बयान दिएको बुझिन आएको छ । रौनकलाई झुन्डिएको अवस्थामा पासो खोलेर अस्पताल भर्ना गरेकोमा दुई दिन अस्पतालमा उपचारपछि मृत्यु भएको थियो । प्रहरीले यसकारण पनि पत्नीले हत्या गरेको कुरा स्वीकार नगरेको र रौनकले आत्महत्या गरेको दाबी गर्दै आएको छ ।. तर रौनकका दाइ रविले भने भाइ र बुहारीबीच केही महीनादेखि खटपट चल्दै आएको र माइत पक्षसँग बुहारीको हेलमेल बढ्दै गएको कारण आत्महत्या भनिएपनि हत्या भएको दाबी गरे । रौनक हिमालय जनरल इन्स्योरेन्स वीरगंज शाखामा अपरेशन प्रमुख र पत्नी प्रङ्किता एनआइसी एशिया श्रीपुर, वीरगंज शाखामा कार्यरत थिए । गत शनिवार साउन ६ गते रौनक काठमाडौंबाट र प्रङ्किता माईस्थानस्थित माइतघरबाट घर पुगेका थिए भने सोको भोलिपल्ट आइतवार बिहान ८ बजे घटना भएको थियो ।",https://eprateekdaily.com/2023/08/01/54630
विद्युतीकरण योजनामा अनियमितता भएको किसानको आरोप,स्थानीय,प्रतीक दैनिक,"साउन १८, २०८०",परवानीपुर,"बारा, विश्रामपुर गापा–१ छतवा गाउँका किसानको लागि गरिएको विद्युतीयकरण योजनामा अनियमितता भएको आरोप लागेको छ । नेपाल विद्युत् प्राधिकरण वितरण केन्द्र कलैया र ठेकेदारमाथि यस्तो आरोप लागेको हो । मधेस प्रदेशको रु ६० लाखको योजना अन्तर्गत उक्त योजना बाराको विश्रामपुर गापा–१ मा आएको थियो । योजना नयाँ तर ट्रान्सफर्मर पुरानो जडान भएपछि उक्त योजनामा अनियमितता भएको किसानहरूले आरोप लगाए । विद्युतीकरण योजनामा छतवा गाउँको सरेहमा १८० थान पोल गाडेर दुईवटा सय केभिएका ट्रान्सफर्मरमध्ये एउटा नयाँ र अर्को पुरानो जडान भएको छ ।. किसानको लागि उक्त विद्युतीकरण योजनामा ट्रान्सफर्मरनजीकै एउटा कृषि मिटर जडान गरिएको छ । सो मिटरबाट उठने महसूल गाउँपालिकाले तिर्ने सम्झौता भएको छ । तर जडान भएका दुईवटा ट्रान्सफर्मरमध्ये एउटा बिग्रिएपछि अर्को पुरानो ट्रान्सफर्मर जडान गरिएको हो । त्यसले पनि किसानको विद्युत् आपूर्तिलाई धान्न सकेको छैन । छतवाका किसान सोनालाल कुशवाहाका अनुसार आफैं ‘अटो कट’ भएर विद्युत् आपूर्ति भइरहेको छैन ।. नयाँ ट्रान्सफर्मर जडान गर्नुपर्ने ठाउँमा विद्युत्का कर्मचारीको मिलेमतोमा पुरानो जडान गरेर अनियमितता गरेको आरोप लगाइएको छ । यसबारेमा छानबीनको लागि अख्तियार दुरुपयोग अनुसन्धान आयोग हेटौंडामा उजूरी पनि दिएको उनले जानकारी गराए ।. विद्युतीकरण योजनामा अनियमितता हुँदा किसानले दुःख पाएको उनले बताए । अहिले मर्मत गरी जडान भएको दोस्रो पुरानो ट्रान्सफर्मरले पनि लोड धान्न नसकेर किसानले मोटर लगाइ बोरिङबाट सिंचाइ गर्न पाएका छैनन् । जसले गर्दा सो योजनाको बजेटको सदुपयोगसमेत नभएको अर्का किसान रमेश मुखियाको गुनासो छ ।. यस विषयमा नेपाल विद्युत् प्राधिकरण कलैया शाखाका प्रमुख ऋषि वर्णवालसँग बुझ्दा उनले यो गत वर्षको योजना भएको र आफू आएको चार महीना मात्र भएकोले विस्तृत जानकारी नभएको बताए । “पुरानो योजना हो, विस्तृत विवरण हेर्न फाइल हेर्नुपर्छ,” उनले भने, “म अहिले कार्यालयबाहिर छु ।” उनले कार्यक्रम अन्तर्गत नयाँ, पुरानो ट्रान्सफर्मरसँग सरोकार नहुने चर्चा गर्दै केही किसानले फेज–फेजमा हुकिङ गर्दा ट्रान्सफर्मर जलेको बताए । सो समस्या समाधानको लागि कर्मचारीलाई निर्देशन दिइसकेको पनि उनले बताए ।",https://eprateekdaily.com/2023/08/03/54687
बसपार्क दुव्र्यसनीको अखडा बन्दै  एक सातामा दुईजनाको शव बरामद,स्थानीय,प्रतीक दैनिक,"साउन १८, २०८०",वीरगंज,वीरगंज महानगर–१६ बसपार्क अहिले दुव्र्यसनीहरूको अखडा बनेको छ । सो क्षेत्रमा लागूऔषधको कारोबार बढेपछि दैनिकरूपमा छिटपुटदेखि ठूला घटनाहरू भइरहेका बस व्यवसायीहरूले बताएका छन् ।. बसपार्क क्षेत्रमा एक हप्तामा दुईजनाको शव बरामदले हुनु पुष्टि गर्छ । बुधवार बिहान नगवाको खानेपानी पर्खालनजीकै सोही ठाउँका ३० वर्षीय नजिम मियाँको शव बरामद भएको छ ।. गत बिहीवार नगवा पोखरीनजीक भारत रक्सौल निवासी अनिल खेतानको शव तीन दिनपछि फेला परेको थियो । बसपार्कमा प्रहरी युनिट छ तर दुवै घटनाबारेमा अहिलेसम्म तथ्य कुरा बाहिर आउन सकेको छैन ।,https://eprateekdaily.com/2023/08/03/54690
पर्साको ग्रामीण भेगमा लागूऔषध दुव्र्यसनी बढे,स्थानीय,प्रतीक दैनिक,"साउन १७, २०८०",सेढवा,"पर्साको ग्रामीण भेगमा लागूऔषध दुव्र्यसनीहरू बढेका छन् । यस क्षेत्रका अधिकांश युवाले जाँडरक्सी, बिंडी, चुरोट, गुटखा सेवन गर्ने गरेका छन् ।. कतिपयले गाँजा, चरेस, नशाका ट्याबलेट, नाइट्रोभेट इन्जेक्शनलगायतका लागूऔषध सेवन गर्छन्, जसले गर्दा विकृति बढेको छ । यस्ता नशालु पदार्थ सेवन गरेपछि कतिपय युवाले चेतना नै गुमाउने गरेका छन् भने अनेकौं किसिमको अनैतिक तथा आपराधिक क्रियाकलापमा उनीहरूको सहभागिता हुने गरेको प्रहरीले जनाएको छ ।. लागूऔषध सेवन गर्नेमा विद्यार्थीहरूको सङ्ख्या पनि बढ्दो छ । लागूऔषध सेवन गरी सवारी चलाउँदा दुर्घटना हुने, झैंझगडा, मारपिट तथा चोरीका घटनामा पनि वृद्धि भएको छ ।. इलाका प्रहरी कार्यालय, पटेर्वासुगौलीका प्रहरी निरीक्ष्ँक राजाराम केशरीले भारतीय बजारबाट लागूऔषध खरीद गरेर ल्याउने, प्रयोग गर्ने र अन्य ठाउँमा पठाउने कार्य भइरहेको बताए । प्रहरीले सूचनाको आधारमा बेलाबखत केहीलाई पक्राउ गरे पनि खुला सीमाका कारण लागूऔषधको कारोबार गोप्यरूपमा भइरहेको उनले बताए । नशालु पदार्थ ओसारपसार गर्ने अधिकांश १८–२० वर्षका युवा हुने गरेको र प्रायः एसइई दिएर बसेका विद्यार्थीहरूको संलग्नता बढी देखिएको प्रनि केशरीले बताए ।. ठोरी गाउँपालिका–५ सुवर्णपुरका रामबहादुर पाख्रिनले युवामा लागूऔषध दुव्र्यसनी हदैसम्म बढेको बताए । उनले यस्ता विकृति शहरबाट अहिले गाउँमा पसेको बताए । लागूऔषध दुव्र्यसनी न्यूनीकरण गर्न स्थानीय पालिकाको भूमिका आवश्यक भएको उनले बताए । युवामा चेतनामूलक कार्यक्रम सञ्चालन गर्न ताल भन्ने संस्थामा अपील गरेको तर हालसम्म कुनै सूचना नआएको पाख्रिनले बताए ।. हरेक स्थानीय तहमा यस्ता कार्यक्रम सञ्चालनका लागि प्रत्येक आर्थिक वर्षमा लाखौं रकमको बजेट विनियोजन गरिन्छ तर त्यो कागजमा मात्र सीमित भएको स्थानीयको आरोप छ । कार्यालयका कर्मचारी तथा जनप्रतिनिधिहरूको मिलेमतोमा स्थानीय सामाजिक संस्थालाई कार्यक्रम सञ्चालन गर्न दिने गरिएकाले कार्यक्रम प्रभावकारी हुने गर्दैन ।. पटेर्वासुगौली गापाका अध्यक्ष दिनेशकुमार चौधरीले लागूऔषध दुव्र्यसनी न्यूनीकरण गर्ने अभियान नै चलाएको बताए । उनले गत आवदेखि विद्यालयबाट सो अभियान शुरू गरिएको बताए । जिल्ला प्रहरी कार्यालय, पर्सासँग सहकार्य गर्दै जनचेतनामूलक कार्यक्रम प्रत्येक वडामा प्रभावकारी तवरबाट सञ्चालन भइरहेको अध्यक्ष चौधरीले बताए ।. पर्साका सामाजिक अभियन्ताहरूले बालबालिकाहरू यस्ता विकृति तथा विसङ्गतिमा लाग्नुको पूर्ण जिम्मेवार अभिभावक रहेको बताए । बालबालिका सानै हुँदा अभिभावकले बिंडी, चुरोट, सुर्ती तथा रक्सी खरीद गर्न लगाउने तथा उनीहरूको सामुन्ने सेवन गर्दा बालबालिकामाथि यसको असर हुने गरेको थारूले बताए । उनले दुर्ई दशकपहिले ग्रामीण समाजमा दुव्र्यसनी भने शब्द पनि थिएन तर अहिले यो दुव्र्यसनले यस क्षेत्रमा विकराल रूप लिएको बताए । यसलाई न्यूनीकरण गर्न स्थानीय सरकार, अभिभावक तथा प्रहरी प्रशासनको नैतिक जिम्मेवारी रहेको र एकापसमा समन्वय गरी दुव्र्यसनविरुद्ध सक्रिय भएर लाग्न जरुरी रहेको अभियन्ता थारूले बताए ।",https://eprateekdaily.com/2023/08/02/54667
"मटिअर्वा–मानवत सडकखण्डमा कउमनपाले डोजर चलायो, अधूरो सडकखण्ड केही महीनाभित्र पूर्ण हुने –नगरप्रमुख साह",स्थानीय,प्रतीक दैनिक,"साउन १७, २०८०",वीरगंज,कलैया उपमहानगरपालिकाले मटिअर्वा–मानवत सडकखण्ड अन्तर्गत उपमहानगर क्ष्ँेत्रमा पर्ने सडक अतिक्रमण हटाउन शुरू गरेको छ ।. गत शनिवार साउन १३ गतेदेखि डोजर लगाएर सडकखण्डमा पर्ने पक्की संरचना नगरपालिकाले भत्काउन शुरू गरेको नगरप्रमुख विनोद साहले बताए । उनले २०६९ सालदेखि सो सडकखण्डको निर्माण कार्य शुरू भएपनि कलैया उपमहानगरपालिका अन्तर्गत संस्कार एफएम रहेको क्षेत्रदेखि बरेवास्थित दुर्गा माविसम्मको तीन किलोमिटर क्षेत्रफलमा रहेका पक्की संरचना नहटाइँदा सडक निर्माण कार्य ११ वर्षदेखि प्रभावित भएको थियो ।. नगरप्रमुख साहले तीन किलोमिटरमा रहेका अवैध संरचनाका कारण मटिअर्वा–मानवत सडकखण्ड पूर्णरूपमा सम्पन्न हुन नसकेको र अहिले सो क्षेत्रमा रहेका अवैध संरचना हटाउन शुरू गरेपछि आगामी केही महीनामा सडक निर्माण कार्यले पूर्णता पाउने उनले विश्वास व्यक्त गरे । शनिवार कउमनपाले तीनवटा डोजरसहित सडकखण्डमा रहेका अवैध संरचना भत्काउन शुरू गरेको र त्यहाँका मानिसहरूले समय माग गरेर अहिले आफैं भत्काइरहेका नगरप्रमुख साहले बताए ।,https://eprateekdaily.com/2023/08/02/54670
खानेपानीको लागि महानगरका सडकहरू कटान हुँदै,स्थानीय,प्रतीक दैनिक,"साउन १६, २०८०",१५ साउन/,"वीरगंज महानगरमा देखिएको पानीको समस्याको कारण अहिले नगरभरिका सडकहरू धमाधम फोडेर खानेपानी संस्थानको लाइन लिने कार्य भइरहेको छ ।. पिउने पानीको हाहाकार भएको दुई महीना बढी हुन थाल्यो । यो अवधिमा चापाकलहरू सुकेका र पिउने पानीको लागि अनेक उपाय अवलम्बन गर्दा पनि हाहाकारको अवस्था विद्यमान रहेको कारण मानिसहरू अहिले खानेपानी संस्थानको धारा जडान गर्ने दौडधुपमा लागेका छन् । महानगरले सार्वजनिक धारा जडान, पानी टयाङ्की जडान र डिप बोरिङ्ग जडान कार्य गर्दै आएपनि समस्या समाधान हुन सकेको छैन । ठूलो जनसङ्ख्याले यस अघि चापाकलबाट पिउने पानीको आवश्यकता पूरा गर्दै आएका थिए । एकसाथ चापाकलहरू सुक्न थालेका र पिउने पानीको समस्या भएपछि महानगरमा अहिले खानेपानी संस्थानको धारा जडानको काम तीव्र भएको छ । यो क्रममा महानगरले हालै बनाएको र पुराना सबैथरीका सडकहरू तोड्न इजाजत दिंदै आएको छ ।. महानगरको खानेपानी महाशाखाका प्रमुख भोगेन्द्र चापागाईंले सार्वजनिक घाराहरू वडास्तरमा १० वटा, १० हजार लिटर क्षमताको खानेपानीको टयाङ्की वडास्तरमा दुईवटा जडान भइरहेको बताए । वडाध्यक्ष प्रदीप चौरसियाले अहिले सडक कटानका लागि इजाजत लिनेहरूको सङ्ख्या बढेको र जुनसुकै सडक पनि तोड्न इजाजत दिएको बताए । पिचसडक प्रतिफिट ६ सय र ढलान सडक ५ सय प्रतिफिटका दरले शुल्क लिएर स्वयं मरम्मत गर्ने शर्तमा सडक कटानको इजाजत दिने गरेको उनले बताए ।. अहिले महानगरका विभिन्न वडाहरूमा कालोपत्र, ढलान र पेभर्स सडकहरू कटान गर्ने र खानेपानीको पाइप जडान भइरहेको देख्न सकिन्छ ।",https://eprateekdaily.com/2023/08/01/54636
पानी परेपछि धान रोपाइँ गर्ने मजदूरको अभाव,स्थानीय,प्रतीक दैनिक,"साउन १५, २०८०",वीरगंज,"लामो समयपछि पर्सा जिल्लामा साउन १२ गतेदेखि वर्षा भएपछि अहिले धान रोपाइँले गति लिएको छ ।. असार मसान्तसम्म रोपनीको काम सकिने यो जिल्लामा अहिले साउनको आधाआधी हुँदासम्म रोपाइँ कार्य पूरा हुन सकेको छैन ।. कृषि ज्ञान केन्द्र, पर्साका बाली अधिकृत सुरेश चौरसियाले अहिले जिल्लामा करीब ७० प्रतिशत रोपाइँ सकिएको बताए । उनले गत शुक्रवारदेखि पानी पर्न शुरू भएको र यो क्रममा रोपाइँ कार्यले तीव्रता पाएको बताए । उनले यथावस्थामा एक साताभित्र ९० प्रतिशत रोपाइँ सम्पन्न हुने दाबी गरे । आइतवार र सोमवार पनि पानी पर्ने मौसम तथा जलवायु विभागको पूर्वानुमान रहेकोले रोपाइँ कार्य बढ्ने उनले बताए । उनले अहिले धमाधम रोपाइँ भइरहेकोले रोपाहारहरूको अभाव भएको बताए । मजदूरहरूले बढी रकम माग्ने गरेको एकजना किसानले गुनासो पोखे ।. बाली अधिकृत चौरसियाले यस वर्ष गत वर्षको तुलनामा धान उत्पादन घट्ने र चामलको मूल्य बढ्न सक्ने बताए ।",https://eprateekdaily.com/2023/07/31/54600
चार महीने बालकको चारकोसे झाडीबाट उद्धार,स्थानीय,प्रतीक दैनिक,"साउन १७, २०८०",निजगढ,"आफूले जन्माएको बालकलाई बेवारिसे अवस्थामा जङ्गलमा वा एकान्त स्थानमा जिउँदै छाडेर जाने घटनाहरू हाम्रो समाजमा अहिले बढेको छ । जन्म दिएर करीब चार महीनासम्म हुर्काएर चारकोसे झाडीको एकान्त जङ्गलमा जिउँदै बालक छाडेर जाने आमा पनि हुन्छिन् भन्ने शायदै धेरै मानिसले नपत्याउलान् ।. यस्तो घटना बाराको निजगढमा मङ्गलवार भएको छ । पूर्व–पश्चिम महेन्द्र राजमार्गको निजगढ सडकखण्डको धन्सार जङ्गलनजीकै करीब चार महिने बालकलाई एकजना यात्रुले जिउँदै फेला पारेका छन् ।. निजगढ प्रहरीका अनुसार बसका यात्रुहरू आज बिहान करीब ८ बजे सडकछेउको जङ्गलमा शौच गर्न जाँदा एकजना यात्रुले झाडीमा अबोध बालक देखेपछि यात्रुहरूको सल्लाहमा उनले बालकलाई इलाका प्रहरी कार्यालय, निजगढमा बुझाएका थिए ।. हामीले बालक ल्याउने यात्रुसँग सोधखोज गरेपछि प्रहरीले बालक बुझेको इप्रका, निजगढका प्रहरी निरीक्ष्ँक घनश्याम श्रेष्ठले बताए । यात्रुका भनाइ अनुसार धन्सार र भमरा पुल सडकखण्डको दक्षिणी जङ्गल किनारबाट लगभग १० मिटर पर झाडीमा बालक फेला परेको जानकारी प्रहरीलाई दिएको प्रनि श्रेष्ठले बताए ।. प्रहरीले तत्कालै निजगढ सामुदायिक अस्पतालमा बालकको स्वास्थ्य परीक्षण गराएका थिए । बालकको स्वास्थ्य परीक्षणमा संलग्न चिकित्सक मुन्ना साहका अनुसार बालकको शरीरका विभिन्न भागमा माटो लागेको र टाउकोमा सानो घाउ देखिएको छ ।. बालकलाई नुहाइधुवाइ गरेपछि घाउको उपचार गरेको र बालकको स्वास्थ्य अवस्था सामान्य रहेको डा साहले बताए ।. बालकलाई हेर्न इप्रकामा स्थानीयहरूको भीड लागेको छ भने बालकको पालनपोषणको जिम्मा लिने भन्दै स्थानीयहरू आउने गरेको प्रहरीले बताएको छ । बालकलाई जिल्ला अस्पताल कलैयामा इप्रका, निजगढले बताएको छ ।",https://eprateekdaily.com/2023/08/02/54664
स्वच्छता तथा बेटी पढाउ बेटी बचाउ कार्यक्रम होर्डिङ बोर्डमैं सीमित,स्थानीय,प्रतीक दैनिक,"साउन १८, २०८०",वीरगंज,"मधेस प्रदेश सरकारको महत्वपूर्ण योजना अन्तर्गतको बेटी पढाउ बेटी बचाउ तथा स्वच्छता अभियान कार्यक्रम होर्डिङ बोर्डमैं सीमित भएको छ ।. देशमा सङ्घीयता आएपछि पहिलो प्रदेशसभाले महत्वपूर्ण योजना अन्तर्गत यी दुई योजनालाई महत्वका साथ अगाडि बढाएको थियो तर अहिले यी दुवै योजना बोर्डमैं सीमित पारिएका छन् ।. मधेस प्रदेशका मुख्यमन्त्रीको कार्यालयले आफ्नै निगरारीमा सञ्चालन गरिरहेका ती योजनाहरूमा चालू आर्थिक वर्षमा सुको पनि बजेट विनियोजन गरेको छैन । तर मुख्यमन्त्री सरोज यादवले केही नगरे पनि आफ्नो ठूलठूला फोटोसहितको होर्डिङ बोर्ड प्रदेशभरिका सडक तथा सार्वजनिक ठाउँहरूमा झुन्ड्याउन भ्याएका छन् ।. पूर्वमुख्यमन्त्री लालबाबूराउत गद्दीले बेटी पढाउ, बेटी बचाउ कार्यक्रम अन्तर्गत साइकल, ल्यापटप, छोरी बीमा र स्वच्छता अभियान अन्तर्गत प्रदेशभरिका पोखरी तथा तालहरूमा सौन्दर्यीकरण कार्यक्रम सञ्चालन गरेका थिए ।. त्यत्तिखेर निकै चर्चा पाएका यी दुई कार्यक्रम अहिले गुमनाम छन् । अहिले यी दुई कार्यक्रमलाई गुमनाम पारिएकोमा प्रदेश सरकारको आलोचना हुन थालेको छ ।. पूर्वकर्मचारी शिवशङ्करप्रसाद कुर्मीले प्रदेशभरिमा लागू भएका यी दुई कार्यक्रमले अहिले निरन्तरता नपाएकामा दुःखेसो पोखे । छोरी जन्मनासाथ बीमा गरेर लखपति बनाएको प्रचारबाजी मात्र भयो, अहिले जन्मेका छोरीहरू बीमाविहीन पारिनुले जनतामा राम्रो सन्देश जान नसकेको उनी दुःखेसो पोख्छन् । छोरी बीमा कार्यक्रम निष्क्रिय पारेर मधेसी जनतालाई भ्रममा परिएको उनले आरोप लगाए । उनले एउटा मुख्यमन्त्रीले ल्याएको लोकप्रिय योजनालाई सोही पार्टीबाट मुख्यमन्त्री बनेकाले थाती राख्ने र प्रचारमुखी मात्र बनाउनु राम्रो कदम नभएको बताए । वर्तमान मुख्यमन्त्रीले यो कार्यक्रम अन्तर्गत छात्राहरूलाई साइकल वितरण गर्दा यसअघि भ्रष्टाचार भएको भनी अख्तियारले छानबीन गरिरहेको र केही कर्मचारीविरुद्ध मुद्दा पनि दायर भएका कारण पछि हटेको बताइँदैछ । अहिले त्यत्तिखेरको पोखरी, ताल सौन्दर्यीकरण अन्तर्गत प्रदेशभरिमा गरिएको कार्यक्रम पनि छ वर्ष बितिसक्दा पनि कार्य सम्पन्न हुन सकेको छैन । डेढ वर्षमा कार्य सम्पन्न गर्नेगरी ठेक्का सकार गरेका ठेकेदारहरूले समयमा कार्य सम्पन्न नगरेका र पछि निर्माण सामग्रीको मूल्यवृद्धि भएपछि पुनः मूल्याङ्कनको मुद्दा अगाडि ल्याएका कारण पोखरी सौन्दर्यीकरण कार्यक्रमले पूर्णता पाउन नसकेको जानकारहरू बताउँछन् ।. यसअघिको मुख्यमन्त्रीको कार्यालयले हेर्दै आएका सबै योजनामाथि अख्तियारले मुद्दा लगाएपछि गत आर्थिक वर्षदेखि जिल्लामा रहेका प्रदेश सरकारको पूर्वाधार कार्यालयले हेर्ने गरी फाइल पठाएपछि पूर्वाधारका कर्मचारीहरू कामबाट हिच्किएका थिए । उनीहरूले अख्तियारले लगेको फाइल, पहिलेका कर्मचारीहरूले कुन तरीकाबाट काम गरी कसरी मूल्याङ्कन गरेका थिए भनी अहिले सो कार्य गर्न डराएका छन् ।",https://eprateekdaily.com/2023/08/03/54693
"नाालामा बगेर ११ महीने बालकको मृत्यु, वर्षाका कारण बस्ती डुबानमा",स्थानीय,प्रतीक दैनिक,"साउन १५, २०८०",निजगढ,"शुक्रवार रातिदेखि परेको अविरल वर्षाका कारण ११ महीने बालकको निजगढमा शनिवार राति ज्यान गएको छ ।. ज्यान जानेमा सर्लाही मलङ्गवा घर भई हाल निजगढ नपा–८ शहीद चोकमा सुनचाँदीको पसल सञ्चालन गर्दै आएका रूपेश साहका ११ महीनाका छोरा ऋषि साह रहेको इलाका प्रहरी कार्यालय निजगढले जनाएको छ ।. यो वर्षको अहिलेसम्मकै भारी वर्षा हुँदा राजमार्ग छेउमा बनाइएको पक्की नाला भरिएर बगेको पानीले बालकलाई बगाउँदा ज्यान गएको सुरक्षाकर्मीले बताए । हिजो राति करीब ७ बजे नाला छेउमा खेल्दै गरेका बालक ऋषिलाई केही बेरपछि नदेख्दा घरपरिवारले नालामा परेर बगाएको हुन सक्ने भन्दै प्रहरीलाई जानकारी दिएसँगै नेपाल प्रहरी, सशस्त्र प्रहरीले खोजी कार्य शुरू गरेका थिए ।. बालकलाई बगाएको नालादेखि लगभग ३ सय मिटर पश्चिम प्रभु बैंक अगाडिको नालाभित्र अड्किएको अवस्थामा मृत फेला पारिएको थियो । उनलाई चिकित्सकले मृत घोषित गरेको निजगढ प्रहरीले जानकारी दिएको छ । शव पोस्टमार्टमका लागि प्रादेशिक अस्पताल, कलैया पठाइएको इप्रका निजगढका प्रहरी निरीक्षक घनश्याम श्रेष्ठले बताए ।. पूर्व–पश्चिम राजमार्ग र शहीदचोक स्थित सडक छेउमा नाला निर्माण सम्पन्न गरेको दुई वर्ष बितेपनि कतिपय स्थानमा नालामा ढक्कन नराख्दा यस्ता किसिमका जोखिम बढ्दै गएको हो ।. भारी वर्षाका कारण निजगढ नपास्थित औतरटोल दक्षिणका बस्ती, शहीद चोक, राजमार्ग, गौरीशड्ढर क्याम्पस आसपासका बस्ती, जमुना पैनी आसपासका ३०० भन्दा बढी घरधुरी प्रभावित हुँदै आएका छन् । राजमार्गमा रहेको जमुना पैनी र लच्कामा रहेको कजवेमा समेत केही घण्टा साना सवारी साधन अवरुद्ध हुनेगरी पानी बगेको थियो ।. भारी आकाशे वर्षा हुनेबित्तिकै यस क्षेत्रमा वर्षौं अघिदेखि डुबान हुँदै आउने गरेको छ । वर्षाको पानीले बस्ती डुबानमा पर्दै आए पनि निकास खोल्न सकिएको छैन ।",https://eprateekdaily.com/2023/07/31/54607
घोडेमसान सिंचाइ ६ वर्षदेखि अलपत्र,स्थानीय,प्रतीक दैनिक,"साउन १६, २०८०",सेढवा १५ साउन/,"पर्सामा सिंचाइका लागि सङ्घीय सरकारले ल्याएको योजना छ वर्षदेखि अलपत्र परेको छ ।. पर्सा राष्ट्रिय निकुञ्जमा रहेको घोडेमसान खोलाबाट सिंचाइका लागि पानी ल्याउने योजना अलपत्र परेको हो ।. जीराभवानी र ठोरी गाउँपालिका अन्तर्गतका खेतीयोग्य जमीन सिंचाइका लागि सो सिंचाइ आयोजना करीब अठार करोड रुपियाँको लगानीमा निर्माण गरिने योजना थियो । तर छ वर्षदेखि अलपत्र छ ।. मानवबस्तीबाट सत्र किलोमिटर जङ्गलभित्र रहेको सो खोलाबाट पानी ल्याउन जङ्गलभित्र र बाहिरको पहिलो चरणको काम आर्थिक वर्ष २०७३/७४ सम्म सम्पन्न भएको निर्माण समितिका अध्यक्ष जरी लामाले बताए । सो आर्थिक वर्षमा निकुञ्जभित्र कुलो निर्माणका लागि ६५ लाख र बाहिरको कुलो निर्माणको लागि ८५ लाख रुपियाँ खर्च भए अध्यक्ष लामाले बताए । कुलोको कतिपय स्थानमा पर्ने खोलामा पक्की साइफनसमेत निर्माण भएको छ । जङ्गल भित्रभन्दा बाहिर रहेका ठोरी गाउँपालिका वडा नं ५ पर्ने गडुवालाइन, क्षत्रीलाइन, छिरिङलाइन, सुवर्णपुर, प्रधानटोल, बथेटोललगायत क्षेत्रमा कुलो निर्माण भएको थियो ।. यसका साथै डिभिजन वन कार्यालय, पर्सा अन्तर्गतका वन र जीराभवानी गापामा पर्ने शान्तिनगर, हरैया, काठमाडौंटोल, वसन्तपुर, सखुवनिया क्षेत्रमा कुलो निर्माण भएको थियो । सो समयमा निर्माण गरिएको करीब चालीस किलोमिटरभन्दा बढी कुलो पुरिएर समथर बनेको शान्तिनगरका रविमोहन सापकोटाले बताए ।. सिंचाइ योजनाको कार्य बन्द हुँदा यस क्षेत्रका किसानहरू निराश भएका सापकोटा बताउँछन् । सो योजना पूरा भएको भए अहिले पानी नपरेको बेला ठूलो रकम खर्च गरी अन्य साधनबाट सिंचाइ गर्ने झन्झटबाट मुक्ति पाइन्थ्यो उनले बताए । तर कछुवाको चालमा भइरहेको निर्माण हेर्दा किसानहरू निराश भएको उनले गुनासो गरे । यो योजनाबाट करीब १५०० हेक्टर जमीनका एक हजारभन्दा बढी किसान लाभान्वित हुने थिए ।. सिंचाइ डिभिजन कार्यालय, पर्साका तत्कालीन प्रमुख राजकुमार खगले सो निर्माण कार्य शुरू गराएका थिए । तर खगको सरुवा भएपछि सिंचाइ डिभिजन कार्यालयले बेवास्ता गरेको निर्माण समितिका सदस्य भीमबहादुर पाख्रिनले गुनासो गरे । आर्थिक वर्ष २०७४/७५ देखि हालसम्म कुनै पनि कार्य नभएको उनले बताए । कुलोबाट सुवर्णपुर, महादेवपट्टी, सेढवा र शङ्करसरैयाका किसानहरू प्रत्यक्ष लाभान्वित हुने देखिन्छ ।",https://eprateekdaily.com/2023/08/01/54633
खानेपानीलाई नगरप्रमुखको निर्देशन,स्थानीय,प्रतीक दैनिक,"साउन १२, २०८०",वीरगंज,नगरप्रमुख राजेशमान सिंहले वीरगंजको माईस्थान मन्दिर परिसरको सौन्दर्यीकरण बिगारेको भन्दै खानेपानी संस्थानलाई मरम्मत गर्न आग्रह गरेका छन् ।. बिहीवार बिहान मन्दिर परिसरको अवलोकन गर्दै नगरप्रमुख सिंहले बिग्रेको संरचना तत्काल मरम्मत गर्न खानेपानी संस्थानलाई निर्देशन दिएका हुन् ।. संस्थानले पानीको पाइप विस्तार गर्ने क्रममा मन्दिर परिसरमा सौन्दर्यीकरणका लागि लगाएको पेभर्स निकालेको थियो । संस्थानले पाइप लाइन विस्तार गर्दा महानगरसँग समन्वय गरेर मात्रै गर्न नगरप्रमुख सिंहले निर्देशन दिए ।. संस्थानका प्रमुख निरण श्रेष्ठले तत्काल मरम्मत गर्ने बताएका छन् ।,https://eprateekdaily.com/2023/07/28/54505
स्वास्थ्य प्रवद्र्धन केन्द्रलाई रक्त परीक्षण मेशिन सहयोग,स्थानीय,प्रतीक दैनिक,"साउन ११, २०८०",वीरगंज,"सूर्य नेपाल प्रालि सिमराले जीतपुरसिमरा उपमहानगरपालिका–१५ स्थित शहरी स्वास्थ्य प्रवद्र्धन केन्द्रलाई एक थान रक्त परीक्षण मेशिन उपलब्ध गराएको छ।. केन्द्रमा पाँच लाख पर्ने रक्त परीक्षण मेशिन उपलब्ध गराइएको र सोबाट सेवाग्राहीहरूलाई फाइदा पुग्ने जीतपुरसिमरा उपमनपाका प्रमुख राजन पौडेलले बताए। उनले केन्द्रबाट निश्शुल्क औषधि वितरण कार्य भइरहे पनि रक्त परीक्षण प्रभावकारी नहुँदा सेवाग्राहीहरूलाई समस्या हुने गरेको र अब मेशिन जडानपछि सो समस्याको निराकरण हुने विश्वास गरे। उनले सूर्य नेपालले स्वास्थ्य क्षेत्रमा गरेको योगदानको प्रशंसा गर्दै उपमनपाको सहायक र भित्री सडकहरूमा वृक्षारोपण गरेर सहयोग गर्न आग्रह गरे।. सूर्य नेपाल प्रालिका सुरक्षा व्यवस्थापक यज्ञबहादुर आलेले बुधवार सो मेशिन वडाध्यक्ष्F रामप्रसाद लामिछानेलाई हस्तान्तरण गरेका थिए। मेशिन बुझ्दै वडाध्यक्ष लामिछानेले आवश्यक केमिकल वडापालिकाले व्यवस्था गर्ने बताए।. कार्यक्रममा सूर्य नेपालका आशीष अधिकारी, सर्विन श्रेष्ठ, शहरी स्वास्थ्य प्रवद्र्धन केन्द्रका डा दीपक गिरीलगायतको सहभागिता थियो।",https://eprateekdaily.com/2023/07/27/54463
पिउने पानीको समस्या समाधान गर्दै महानगर,स्थानीय,प्रतीक दैनिक,"साउन १२, २०८०",वीरगंज,"वीरगंज महानगरपालिकाले पिउने पानी अभाव क्ष्ँेत्रमा ट्याड्ढरबाट पानी वितरण कार्य शुरू गरेको छ । समय तालिका बनाएर बिहान ५ बजेदेखि राति ८ बजेसम्म १ देखि २६ वटा वडामा अहिले ट्याड्ढरबाट पानी वितरण भइरहेको महानगरपालिकाका खानेपानी महाशाखा प्रमुख भोगेन्द्र चापागाईंले बताए । उनले ट्याड्ढरबाट पानी वितरणका साथै मनपाले खानेपानी संस्थानको पाइपलाइन वडा नं १ देखि १७ र १९ मा विस्तार भएकोले सो वडाको सार्वजनिक स्थानमा धारा जडान गर्ने काम भइरहेको बताएका छन् । उनले सामान्यतया पानीको सतह ३० फिट हुनुपर्नेमा यसपटक सतह घटेर ३५ फिट मुनि गएकोले चापाकलमा पानी नआएको बताए । अहिले वर्षा पनि नभएको र निरन्तर सात दिनसम्म वर्षा भएको खण्डमा सतह बढेर चापाकलमा पानी आउने उनले बताए ।. मनपाले अहिले विभिन्न स्थानमा ट्याड्ढी जडान गरेर पिउने पानीको व्यवस्थापन गरिरहेको छ ।. यसैबीच, वडा नं १२ कार्यालयले ट्याड्ढरमार्फत पानी वितरण शुरू गरेको छ । वडाध्यक्ष सुरेशप्रसाद गुप्ताले वर्षा नभएको र पानीको सतह घटेर चापाकल सुकेको कारण पिउने पानीको अभाव सिर्जना भएपछि वडावासीको सहजताको लागि ट्याड्ढरबाट पिउने पानीको व्यवस्थापन गरेको बताए ।.",https://eprateekdaily.com/2023/07/28/54509
ठोरीको ठुटेखोला विवाद तत्कालका लागि स्थगित,स्थानीय,प्रतीक दैनिक,"साउन १३, २०८०",ठोरी,"ठोरीको ठुटेखोलामा केही दिनदेखि देखिएको विवाद हाललाई स्थगित भएको छ । आज नेपाल र भारतका सुरक्षा निकाय र दुवै पक्षका जनप्रतिनिधिहरू सहितको दुई पक्षीय बैठकले हाललाई नेपाल पक्षले काम अघि नबढाउनेगरी मौखिक सहमति भएको ठोरी गाउँपालिका अध्यक्ष लालबहादुर श्रेष्ठले जानकारी दिए ।. गत मङ्गलवार ठुटेखोलामा आएको बाढीले नेपालतर्फको ठोरी भन्सार (ठोरी बजार) क्षति पु¥याउने अवस्था आएकोले ठोरी गाउँपालिकाका अध्यक्ष श्रेष्ठको अगुवाइमा ठुटेखोलाभन्दा दक्षिणबाट नेपालतर्फकै जमीनमा कच्ची कुलो बनाइरहेको बेला भारतीय पक्षले काम रोक्न लगाएपछि विवाद उत्पन्न भएको थियो ।. नेपाल पक्षले खनेको कुलो दशगजा क्षेत्रमा पर्ने भएको हुँदा भारतीय सीमा सुरक्षा बल एसएसबीले रोक्न भनेपछि नेपाली पक्षले काम रोकेको थियो ।. आज ठोरीको दशगजा क्षेत्रमा भएको दुईपक्षीय बैठकमा सशस्त्र प्रहरी बल नेपाल १३ नम्बर गण पर्साका गणपति सशस्त्र प्रहरी उपरीक्षक सुमन थपलिया, प्रस्तावित सीमा सुरक्षा गुल्म सुवर्णपुरका सशस्त्र प्रहरी नायब उपरीक्षक गोविन्द खाती, पिओपी ठोरीका सशस्त्र प्रहरी निरीक्षक सीताराम कार्की, इलाका प्रहरी कार्यालय ठोरीका प्रहरी निरीक्षक शड्ढर श्रेष्ठ रहेका थिए भने भारतीय पक्षबाट एसडिएम धनञ्जयकुमार, डिएसपी कुन्दनकुमार, एसएसबीका एसी देवा साकियालगायत सुरक्षा अधिकारीको उपस्थिति रहेको बिओपी ठोरीका सशस्त्र प्रहरी निरीक्षक कार्कीले जानकारी दिए ।. त्यसैगरी ठोरी गाउँपालिकाका अध्यक्ष लालबहादुर श्रेष्ठ, वडा नं १ का वडाध्यक्ष धनमान थापा, वडा नं २ का वडाध्यक्ष अमृतकृष्ण सापकोटा, समाजसेवी प्रकाश खनाल, देवी पराजुली लगायतको सहभागिता थियो भने भारतीय पक्षका धमौरा गाउँपञ्चायतका मुखिया रामबिहारी महतोलगायत सहभागी थिए ।",https://eprateekdaily.com/2023/07/29/54576
"महानगरद्वारा डिप बोरिङमाथिको प्रतिबन्ध फुकुवा, शर्त उल्लङ्घन गर्नेलाई एक लाख जरिवाना हुने",स्थानीय,प्रतीक दैनिक,"साउन १३, २०८०",वीरगंज,"वीरगंज महानगरपालिका कार्यालयले डिप बोरिङमाथि लगाएको प्रतिबन्ध हटाएको छ । हालै केही दिन अघि महानगरले डिप बोरिङ जडानमा प्रतिबन्ध लगाएको थियो । चापाकलको पानी सुकेर वीरगंजमा पिउने पानीको हाहाकार मचिएपछि महानगर स्वयंले केही वडा र विद्यालयमा डिप बोरिङ जडान गरेको थियो ।. तर डिप बोरिङबाट पानीको सतह कम हुने विज्ञहरूको सल्लाह अनुसार महानगरले डिप बोरिङमा प्रतिबन्ध लगाएको थियो तर एक साता नबित्दै प्रतिबन्ध हटाएर मापदण्ड पूरा गरेर डिप बोरिङ जडान गर्न खुला गरेको छ । महानगरका खानेपानी महाशाखा प्रमुख भोगेन्द्र चापागाईंले महानगरले केही मापदण्ड तय गरेर डिप बोरिङ जडान खुला गरेको बताए । उनले यस अघि जुन रूपमा डिप बोरिङ जडान भए पनि अब महानगरको सिफारिश अनिवार्यरूपमा लिनुपर्ने र डिप बोरिङ गर्दा न्यूनतम ३५० फिट पाइप जडान गर्नुपर्ने, पानी रिचार्ज सेन्टर बनाउनुपर्ने, तीन सय फिट मुनि मात्र फिल्टर राख्न पाउने शर्त राखेको छ ।. यो शर्त उल्लङ्घन गर्नेलाई एक लाखसम्म जरिवाना गर्ने महानगरले निर्णय गरेको छ । नगरप्रमुख राजेशमान सिंहका प्रेस सल्लाहकार महेश दासले महानगरले शर्तसहित डिप बोरिङ जडानका लागि प्रतिबन्ध फुकुवा गरेको र छिट्टै कार्यविधि तयार गर्ने बताए ।",https://eprateekdaily.com/2023/07/29/54558
इनार सफाइ गरेर पिउनेपानीको जोहो गर्दै मोतीसरवासी,स्थानीय,प्रतीक दैनिक,"साउन १२, २०८०",वीरगंज,कलैया उपमहानगरपालिका–१८ मोतीसरमा पनि चापाकल सुकेपछि स्थानीयले पुरानो इनार खन्न शुरू गरेका छन् ।. विगत केही दिनदेखि सो क्षेत्रमा रहेका चापाकलबाट पानी आउन छाडेको र पिउने पानीको समस्या भएपछि स्थानीयले वडामा रहेका इनारहरू खनेर पानीको जोहो गर्न शुरू गरेका छन् । अहिलेसम्म सो वडामा रहेका चारवटा इनार स्थानीयहरूले श्रमदान गरेर सफा गरेका छन् । दुईवटा इनार पूर्णरूपमा सफा गरिएको र त्यहाँबाट पानी आउन शुरू भएको पूर्व वडासदस्य राजकुमार साह कानूले बताए । उनले प्रतिइनार १० जनाभन्दा बढी स्थानीय खटेर सफाइ गरिरहेको र अहिलेसम्म चारवटा इनारको सफाइ कार्य सकिएको बताए ।. वडामा करीब १० वटा इनार थिए र ती सबै पुरिएको अवस्थामा रहेकोले स्थानीयहरूले चापाकलबाट पानी आउन छाडेपछि इनार सफाइमा लागेको कानूले बताए ।,https://eprateekdaily.com/2023/07/28/54515
जीराभवानीको बजेट ३० करोड ३१ लाख,स्थानीय,प्रतीक दैनिक,"साउन १३, २०८०",सेढवा १२ साउन/,"जीराभवानी गाउँपालिकाले चालू आर्थिक वर्ष २०८०–८१ को वार्षिक बजेट सार्वजनिक गरेको छ ।. वडा नं ३ स्थित जीतपुर विवाहमण्डपमा आयोजित १२औं गाउँसभामा रु ३० करोड ३१ लाख ४८ हजार आव २०७८०–८१ को बजेट तथा कार्यक्रम सार्वजनिक गरेको छ ।. गापा उपाध्यक्ष रेखा चौधरीले बजेट प्रस्तुत गर्दै चालू आवको प्रस्तावित आम्दानी ३०,३१,४८ हजार रहेको बताइन् । जसमा नेपाल सरकारबाट प्राप्त हुने अनुदानमा वित्तीय समानीकरण अन्तर्गत ९,४२ लाख, सशर्त चालू अन्तर्गत ११,२४ लाख, सशर्त अनुदानतर्फ ९० लाख अनुमानित आम्दानी रहेका छन् ।. त्यस्तै विशेष अनुदानमा एक करोड, समपूरक अनुदान ५० लाख, राजस्व बाँडफाँडमा पाँच करोड ४५ लाख अनुमानित आम्दानी रहेको छ ।. त्यस्तै चालू आवका लागि उपाध्यक्ष चौधरीले पूँजीगत खर्चतर्फ कृषि विकास तथा पशु सेवा शीर्षकमा ५० लाख, शिक्षा क्षेत्र विकासमा एक करोड १२ लाख, स्वास्थ्य क्षेत्र विकासमा ५० लाख, मरम्मत सम्भार कोषमा ५० लाख, समपूरक कोषमा ५० लाख विनियोजन गरेका छन् । त्यस्तै भैपरी आउने पूँजीगत खर्चमा ४० लाख, गापाको प्रमुख सडक मरम्मतमा ४० लाख, वडास्तरीय योजनाहरू दुई करोड विनियोजन गरिएको छ ।. गापा अध्यक्ष अनोज चौधरीको अध्यक्ष्ँतामा भएको कार्यक्रममा पालिकाका पाँचवटै वडाका एक–एक जना उत्कृष्ट किसानलाई सम्मान गरिएको थियो ।. त्यस्तै कार्यक्रममा पालिकाभित्र रहेका तीनवटै विद्यालयबाट एसइई परीक्षामा समुत्तीर्ण भएका विद्यार्थीलाई सम्मान गरिएको थियो । कार्यक्रममा न्युसनलाइट युवा स्पोर्ट्स क्लब सुपौली र फूटबल सङ्घ पर्साका सदस्य चक्रधारी चौधरी, गापाका उत्कृष्ट कर्मचारी, प्रधानाध्यापक, सञ्चारकर्मी, सुरक्षा एकाइका प्रमुखहरूलाई सम्मान गरिएको थियो । कार्यक्रममा स्वागत कार्यपालिका सदस्य सरोज चौरसियाले गरेका थिए ।",https://eprateekdaily.com/2023/07/29/54555
पर्साका स्थानीय तहमा यसरी दिइएको छ वर्षे बिदा,स्थानीय,प्रतीक दैनिक,"साउन १२, २०८०",सेढवा,पर्साको स्थानीय तह अनुसार सामुदायिक विद्यालयहरूमा वर्षे बिदा (गर्मीबिदा) फरक–फरक तोकिएको छ । जसका कारण सामुदायिक विद्यालयमा वर्षे बिदा तथा अन्य क्रियाकलाप सञ्चालनमा फरक हुने गरेको छ ।. नेपाल सरकार शिक्षा तथा प्रविधि मन्त्रालयले प्रत्येक शैक्षिक सत्रमा वर्षे बिदाको शीर्षकमा ४५ दिन बिदा तोकेको छ ।. जीराभवानी गाउँपालिकाले असार मसान्तभित्र प्रथम त्रैमासिक परीक्षा सम्पन्न गरी साउन १ गतेदेखि २० दिनका लागि वर्षे बिदा दिएको छ ।. त्यस्तै जगरनाथपुर गापाले साउन २ गतेदेखि लागू हुनेगरी सामुदायिक विद्यालयहरूमा बिदा दिएको सूचना प्रकाशित गरेको छ । जगरनाथपुर गापाका सम्पूर्ण सामुदायिक विद्यालयहरू साउन २४ गते बिहान १० बजेदेखि पुनः सञ्चालन हुने जनाइएको छ ।. छिपहरमाई गापामा साउन ७ गतेदेखि वर्षे बिदा दिइएको छ भने ठोरी गापामा अहिले प्रथम त्रैमासिक परीक्षा सञ्चालन भइरहेको छ । साउन १२ गते शुक्रवारको दिन कक्षा सञ्चालन गरी १५ दिनका लागि बिदा दिइने जनाइएको छन ।. पटेर्वासुगौली गापाले साउन ८ गतेदेखि वर्षे बिदा दिएको शिक्षा शाखा प्रमुख शोलेन्द्र पञ्जियारले बताए । भदौ ३ गतेदेखि विद्यालय सञ्चालनमा आउने उनले बताए ।. सखुवापरसौनी गापाले साउन ९ गतेदेखि वर्षे बिदा दिएको छ । सो गापाले सामुदायिक विद्यालय साउन २८ गतेदेखि सञ्चालनमा आउने जनाएको छ ।. पर्सागढी नगरपालिकाका सामुदायिक विद्यालयमा वर्षे बिदा दिइएको छैन । बिहीवारसम्म परीक्षा सञ्चालन भएको र भोलि शुक्रवार प्रअ बैठक बसी बिदा सम्बन्धी सूचना जारी गर्ने जनाएको छ ।,https://eprateekdaily.com/2023/07/28/54484
वर्णवालको शङ्कास्पद मृत्यु,स्थानीय,प्रतीक दैनिक,"साउन ११, २०८०",वीरगंज,"वीरगंजमा एकजना युवकको शङ्कास्पद मृत्यु भएको छ। मृत्यु हुनेमा वीरगंज–१६ नगवाका ३० वर्षीय रौनककुमार वर्णवाल रहेका छन्।. उनलाई उपचारको क्रममा हिजो बेलुका नेशनल मेडिकल कलेजका चिकित्सकहरूले मृत घोषित गरेका थिए। गत आइतवार बिहान ८ बजे पतिपत्नी मात्र भएको बेला आत्महत्याको प्रयास गरेका थिए। त्यसपछि पत्नी प्रङ्किता वर्णवाल र साला प्रयुक्त वर्णवालले अस्पताल पु–याएका थिए। मृतक वर्णवालका बुवा र आफन्तजन घरमा पुग्दा अस्पताल लगिरहेको अवस्थामा देखेपछि सो घटनामा रौनकले आत्महत्या नगरी उनको सुनियोजित हत्या भएको हुन सक्ने रौनकका दाइ रविकुमार वर्णवालले आरोप लगाएका छन्।. रौनकको दाहिने आँखा, चिउँडो र खुट्टामा चोट लागेको छ। पासो लगाएर आत्महत्या गरेको प्रङ्किता बताउँछिन्। झुन्डिरहेको अवस्थामा लाश उतार्न र अन्य अनुसन्धानको क्रममा प्रहरी र स्थानीयलाई खबर नगरेको कारण घटना शङ्कास्पद भएको रौनकका दाइको भनाइ छ।. वीरगंज–६ माईस्थानकी प्रङ्कितासँग १५ महीना पहिले विवाह भएको थियो। रौनक हिमालय इन्स्योरेन्सको वीरगंज शाखामा अपरेशन हेडमा कार्यरत थिए। शरीरको पोस्टमार्टम गरी सदगतको लागि परिवारको जिम्मा लगाइएको छ।. जिप्रका, पर्साका प्रवक्ता प्रहरी नायब उपरीक्ष्Fक दीपक गिरीले घटनाको अनुसन्धान भइरहेको बताएका छन्।",https://eprateekdaily.com/2023/07/27/54470
नेताको संरक्षणमा पर्साका मिटरब्याजी  निषेधाज्ञा हालेर उन्मुक्ति पाउँदै,स्थानीय,प्रतीक दैनिक,"साउन ११, २०८०",वीरगंज,"पर्सामा रहेका केही मिटरब्याजीहरूलाई दलका नेताहरूले संरक्षण दिइरहेको समाचार छ। राजनीति संरक्षण पाएपछि मिटरब्याजीहरू बजारमा खुलेआम घुम्ने तर जिल्ला प्रशासन कार्यालयमा छलफलको लागि नआउने गरेको बताइन्छ।. केहीले अदालतबाट निषेधाज्ञा लिएर घरमा बसिरहेको मिटरब्याजी संघर्ष समितिका, पर्सा संयोजक सन्तोष पासवानले जानकारी गराए। मिटरब्याजीहरूको कारण बेहाल बनेका पीडितहरू अहिले दैनिक कार्यालयमा पुगी मुद्दाको छिनोफानो गरिदिनका हारगुहार गर्न थालेको देख्न सकिन्छ।. पीडकलाई समयमा उपस्तिथि गराउन, छलफलको लागि वातावरण बनाउन प्रहरी नायब उपरीक्षकको नेतृत्वमा प्रहरी टोलीले काम गरिहेको छ तर पीडकहरू आउन मानिरहेका छैन। दैनिक आउँछु–आउँछु भन्दाभन्दै दिन कटाउने काम भइरहेको सङ्घर्ष समितिका संयोजक पासवानले जानकारी दिए। हिजोसम्म ३१ जनाले निषेधाज्ञा लिएको पासवानले बताए।. पर्सामा रहेका मिटरब्याजीमध्ये ६० जनाले निषेधाज्ञा गराई छलफलमा आउन छोडेपछि पीडित झन समस्यामा परेका छन्। बैकको चेक, जमिनको दृष्टिबन्धक, कपाली लिएर मिटरब्याजीहरू अहिले पनि ऋणीहरूको विपक्षमा छन्।. पर्साको छिपहरमाई गाउँपालिका घर भई हाल वीरगज–११ मा बस्दै आएका नन्दकिशोर यादवविरूद्ध ५ जनाले निवेदन दर्ता गराएका छन। उनले अदालतबाट निषेधज्ञा गराई घरमा मजाले बसिरहेको पासवानले बताए।. यादवविरूद्ध रामप्रकाश सोनार, राकृत सोनार, कमल दास तत्व लगायतले निवेदन दर्ता गराएको स्रोतले बताएका छन्। यादवले ५ करोड भन्दा बढीको सम्पति ऋणीहरूबाट लिएको आरोप छ। त्यसैगरी, वीरगज घडिअर्वा निवासी रामेश्वर रौनियारविरूद्ध महेन्द्र प्रसाद कलवार, राजेशकुमार चौहान, कुन्दन कुमार कलवार, गोपाल गुप्ता राजेशवर रौनियारले निबेदन दर्ता गराएका छन। उनी राजनीति संरक्षणमा घरमा बसिरहेको स्रोतले बताएको छ।. जिल्ला प्रशासन कार्यलय पर्साको झ्यालबाट हेर्न मिल्ने रौनियारलाई प्रहरीले बेपत्ता बनाई पीडितलाई झन पीडा दिएको संयोजक पासवानले बताए। उनले धरैजनाहरूको करौडौको सम्पत्ति आफ्नो नाममा गराएको बुझिएको छ। उनी सरकारमा रहेका दलका नेताहरू संरक्षण गरिहेको स्रोतले बताएका छन। रौनियार दिनभरी बजारमा घुम्छ, घरमा बस्छ, तर पर्सा प्रहरी बेखबर छन्। पीडितहरू दिनभरी आएर जिप्रकामा पुगी होहल्ला गर्छन् तर कसैले सुन्दैन– पासवानले भने।. यसैगरी, सयौं गरीबलाई घरबारविहीन बनाएका मिटरब्याजीहरू अहिले जोगिन विभिन्न उपाय खोजिरहेका छन्। सबभन्दा बढी राजनीतिक संरक्षण, अदालत तथा प्रहरी अधिकृतकहाँ पुगी आफू जोगिने उपाय खोज्दै गरेको स्रोतले बताएको छ। जिल्ला प्रशासन कार्यालयमा परेका ११३१ वटा उजूरीमध्ये अहिलेसम्म ६० जनाले निषेधाज्ञा मुद्दा गरेका छन्।. मुद्दा दर्ता गर्नेमा बहुदरमाई गापाकी श्रीमती देवी, बारा प्रसौनीका हरिन्द्र प्रसाद, कालिकामाई गापा–२ का रामनाथ महतो, पोखरिया नपा–१ का भरत गिरी, वीरगंज–१७ का राजेन्द्र राउत अहिर, बहुदरमाई–९ का अजय विक्रम शाह, पोखरिया–२ का बुद्धेश्वर साह, बहुदरमाई–७ का जमुनाप्रसाद कानू, वीरगंज–१६ का रवि सर्राफ, बहुदरमाई–५ का राधेश्याम कोइरी, पकाहामैनपुर–२ का अशोक तेली, बहुदरमाई–९ का विजय विक्रम शाह, वीरगंज–१६ का असर्फी तुराहा, जगरनाथपुर गापा–४ का भोला चमार, वडा नं १ का राजविजय साह तेली, कालिकामाई–२ का मनमोहन चौरसियालगायत ६० जनाले निषेधाज्ञा आदेश जारी गरी घरमा बसिरहेको तर पीडितहरू वीरगंजमा छटपटाइरहेका छन्।",https://eprateekdaily.com/2023/07/27/54471
डिभिजन वन कार्यालयद्वारा निश्शुल्क बिरुवा वितरण,स्थानीय,प्रतीक दैनिक,"साउन १३, २०८०",सेढवा,"डिभिजन वन कार्यालय, पर्साले आम नागरिकलाई बिरुवा लगाउन प्रेरित गर्ने उद्देश्यले घरदैलोमा निश्शुल्क बिरुवा वितरण गरिरहेको छ । वन कार्यालयले उत्पादन गरेको स्थानबाट बिरुवा ओसार्ने, ओसार्दा अधिकांश बिरुवा नसर्ने र मर्ने गरेकोले घरसम्म बिरुवा पुर्याउने कार्यमा वन कर्मचारीहरू अग्रसर भएका छन् ।. सब डिभिजन वन कार्यालय, वसन्तपुरका प्रमुख सुमन पाण्डेले जनताको घरदैलोमा पुगेर निश्शुल्क बिरुवा वितरण गर्ने कार्य बिहीवारदेखि शुरू गरेको बताए । बिहीवार र शुक्रवार जीराभवानी गाउँपालिका वडा नं १ देखि ४ सम्म बिरुवा वितरण गरेको प्रमुख पाण्डेले बताए । सो कार्यालयमा एक लाख २० हजार बिरुवा उत्पादन गरिएको र सबै बिरुवा वृक्षारोपणका लागि वितरण गरिने पाण्डेको भनाइ छ । वन कार्यालयको नर्सरीमा मसला (सफेता), अर्जुन, अमला, बेल, बकायना, रातरानी फूल, महोगनी, गोल्ड मोहर, अम्बा, तेजपातका बिरुवा उत्पादन गरिएको प्रमुख पाण्डेले बताए ।. जिल्लाको दक्षिणी क्षेत्रमा रहेका धोबिनी, छिपहरमाई, पकहामैनपुर, कालिकामाई गाँउपालिका, पोखरिया नगरपालिका, बिन्दवासिनी, जगरनाथपुर लगायत गाउँपालिकालाई प्राथमिकतामा राखेर घरदैलोको माध्यमबाट बिरुवा वितरण गरिने डिभिजन वन कार्यालय पर्साका प्रमुख वन अधिकृत सुभाषचन्द्र दासले बताए । किसानहरूले साइकल तथा मोटरसाइकलमा बिरुवा लैजाँदा पचास प्रतिशतभन्दा बढी बिरुवा मर्ने गरेकोले यो अभियान शुरू गरेको अधिकृत दासले बताए । आम नागरिक वन कार्यालय पुगेर बिरुवा लिन अल्छी मान्ने र घरदैलोबाट वितरण गरिएको शत प्रतिशत बिरुवा सर्ने भएकोले यो अभियान सार्थक हुने प्रमुख दासको भनाइ छ ।. डिभिजन वन कार्यालय, पर्साले वीरगंज चिनी कारखाना, पोखरिया, हरिहरपुर, मिर्जापुर, वसन्तपुर, रंगपुर, मनवा, बढनियार, सबैया गरी यस वर्ष सात लाख बिरुवा उत्पादन गरेको प्रमुख दासले बताए ।",https://eprateekdaily.com/2023/07/29/54581
१२ वटा मोटरसाइकलसहित सातजना युवक पक्राउ,स्थानीय,प्रतीक दैनिक,"साउन १२, २०८०",वीरगंज,"जिल्ला प्रहरी कार्यालय, बाराले १२ वटा मोटरसाइकलसहित सातजना युवकलाई पक्राउ गरेको छ ।. बारा जिल्लामा मोटरसाइकल चोरीको घटनामा वृद्धि भएसँगै प्रहरीले सोविरुद्ध अभियान सञ्चालन गरेको र दुईवटा भारतीय मोटरसाइकल, एउटा अनटेस्ट र नौंवटा नेपाली नम्बरका मोटरसाइकलसहित चोरीकाण्डमा संलग्न सातजना युवकलाई पक्राउ गरिएको जिप्रका, बाराका प्रवक्ता एवं सूचना अधिकारी जयकृष्णप्रसाद कुर्मीले जानकारी दिए ।. उनले विभिन्न समयमा विभिन्न स्थानबाट चोरी भएका १२ वटा मोटरसाइकलसहित जीतपुरसिमरा उपमनपा–१६ बस्ने १९ वर्षीय विर्धोज वाइबा, १९ वर्षीय सुदर्शन बोम्जन, कलैया उपमनपा–२० बस्ने २० वर्षीय दीपेन्द्रकुमार महतो, १९ वर्षीय राधेश्याम महतो, २१ वर्षीय सतेन्द्र कुमार, महागढीमाई नपा–९ बस्ने २० वर्षीय राजिनन्द महतो, रौतहट चन्द्रपुर नपा–२ बस्ने २६ वर्षीय पञ्चालाल ब्लोन रहेको प्रवक्ता कुर्मीले बताए । उनले पक्राउ परेका सातजनालाई अदालतबाट म्याद थप गरिएको बताए ।",https://eprateekdaily.com/2023/07/28/54512
सर्लाहीबाट जन्मसिद्धको आधारमा तीन हजार ९३० जनालाई वंशज नागरिकता वितरण,स्थानीय,प्रतीक दैनिक,"साउन ११, २०८०",वीरगंज,"जिल्ला प्रशासन कार्यालय, सर्लाहीले आव २०७९/८० मा वंशजको आधारमा १५,९३१ जनालाई नागरिकता वितरण गरेको जनाएको छ।. जिप्रका, सर्लाहीका प्रमुख जिल्ला अधिकारी इन्द्रदेवप्रसाद यादवले वंशजको आधारमा १५,९३१ वैवाहिक अङ्गीकृत ६९३ र जन्मसिद्ध आमाबुबाका ३,९३० जना छोराछोरीलाई वंशजको आधारमा नागरिकता वितरण गरिएको बताए।. आव २०७९/८० मा ८,५२३ वटा नागरिकता प्रतिलिपि, ६,७६२ जनाको समावेशी प्रमाणित गरिएको, १,२७५ वटा राहदानी वितरण गरिएको थियो।. यसैगरी आव २०७९/८० मा सार्वजनिक अभद्र व्यवहार जुवा मुद्दामा ८१४ जनामाथि मुद्दा चलाइएको र सोही आवमा १३४ वटा संस्था नवीकरण, २९ वटा संस्था दर्ता, ९२ वटा नाबालक परिचयपत्र जारी, ९८९ वटा उजूरी तथा गुनासो सङ्कलन, ३१ वटा हातहतियार नवीकरण गरिएको र तीनवटा हतियार नामसारी प्रजिअ यादवले बताए।. प्रजिअ यादवले आव २०७९/८० मा १३ हजार तीनवटा राष्ट्रिय परिचयपत्रको विवरण सङ्कलन गरिएको र सो आवमा सुरक्षित वैदेशिक रोजगार परामर्श केन्द्रबाट ३,३०९ जना पुरुष र महिला ११३ जना गरी ४,४१२ जनालाई रोजगारी परामर्श प्रदान गरिएको जानकारी दिए।",https://eprateekdaily.com/2023/07/27/54443
साइबर क्राइमसम्बन्धी अन्तरक्रिया कार्यक्रम,स्थानीय,प्रतीक दैनिक,"साउन ११, २०८०",वीरगंज,"सामुदायिक प्रहरी साझेदारी कार्यक्रम अन्तर्गत वडा प्रहरी कार्यालय श्रीपुर र सामुदायिक सेवा केन्द्र श्रीपुरको संयुक्त आयोजनामा नेपाल राष्ट्रिय विद्यापीठ माध्यमिक विद्यालय श्रीपुरको सहयोगमा वीरगंज–१३ स्थित शाह दरबार होटलमा लागूऔषध तथा साइबर क्राइम सम्बन्धी अन्तत्र्रिmया कार्यक्रम मंगलवार सम्पन्न भएको छ। कार्यक्रममा कक्षा ९, १०, ११ का २५० जना विद्यार्थीहरूलाई लागूऔषध तथा साइबर क्राइम सम्बन्धी जानकारी गराइएको थियो।. कार्यक्रमका प्रमुख अतिथि जिल्ला प्रहरी कार्यालय पर्साका प्रहरी उपरीक्षक कोमल शाह, जिल्ला ट्राफिक प्रहरी कार्यालय, पर्साका प्रहरी निरीक्ष्Fक मणिराम थापा, प्रहरी निरीक्ष्Fक मनिषा लौडारी, वप्रका श्रीपुरका प्रहरी निरीक्ष्Fक आशुतोषबहादुर शाही, प्रहरी हवल्दार ओमप्रकाश साहको सहभागिता थियो।. केन्द्रका अध्यक्ष राम सर्राफको अध्यक्षतामा भएको कार्यक्रममा विभिन्न सङ्घसंस्था, प्रतिनिधि, समाजसेवी, बुद्धिजीवी, सञ्चारकर्मीलगायतको सहभागिता रहेको सामुदायिक सेवा केन्द्र श्रीपुरका सचिव कुलनारायण प्रधान (दिलीप)ले जानकारी गराएका छन्।।",https://eprateekdaily.com/2023/07/27/54429
राजेश्वर गिरी फकिरा गिरी माविमा कक्षा ११ र १२ को निश्शुल्क अध्यापन,स्थानीय,प्रतीक दैनिक,"साउन ११, २०८०",पर्सागढी १० साउन/,"जीतपुरसिमरा उपमहानगरपालिका–७ स्थित राजेश्वर गिरी फकिरा गिरी माविका कक्षा ११ र १२ निश्शुल्क भर्ना तथा अध्यापन भइरहेको विद्यालय व्यवस्थापन समितिका अध्यक्ष तथा वडध्यक्ष सुनिलकुमार गुप्ताले बताएका छन्। उनले कक्षा ११ मा भर्ना हुने विद्यार्थीलाई परीक्षा जाँच लिने र पास भएपछि भर्ना गरिने बताए। वडाध्यक्ष गुप्ताले विद्यार्थीको अध्ययनमा वडाले सक्दो सहयोग गर्ने बताए। परीक्षा जाँचभन्दा पहिले पूर्वतयारी कक्षा भइरहेको बताए। विद्यार्थीहरू सोनी कुशवाहा, निशा कुमारी, सुरज सहनी, प्रिन्सकुमारलगायतले वडाध्यक्ष्Fले सराहनी कार्य गरेको बताए।",https://eprateekdaily.com/2023/07/27/54433
पत्नीको घाँटी रेटेर हत्या,स्थानीय,प्रतीक दैनिक,"साउन ११, २०८०",सिम्रौनगढ,सिम्रौनगढमा बुधवार बिहान पतिले पत्नीको हत्या गरेका छन्।. सिम्रौनगढ नगरपालिका–६ को बजार टोलमा आज बिहान चार बजे भारत पूर्वी चम्पारण चिरैया थाना अन्तर्गत पर्ने रूपौलिया गाउँका २७ वर्षीय अमरूल्लाह मियाँले २२ वर्षीया पत्नी आस्मिन खातुनको घाँटी रेटेर हत्या गरेको प्रहरीले जनाएको छ।. आस्मिन सुतिरहेको अवस्थामा उनका पति अमरूल्लाहले धारिलो हतियार प्रयोग गरेर घाँटी रेटी हत्या गरेको र उनलाई घटनास्थलबाट प्रहरीले पक्राउ गरेको इलाका प्रहरी कार्यालय सिमरौनगढले जनाएको छ। प्रहरीले पति–पत्नीबीच विवाद भएको र सोही क्रममा हत्याजस्तो जघन्य अपराध भएको बताएका छन्। आस्मिन र अमरूल्लाहबीच सात वर्ष अगाडि विवाह भएको थियो र उनीहरूबाट दुई छोरा र एक छोरी गरी तीन सन्तान छन्।,https://eprateekdaily.com/2023/07/27/54441
कर लगाउने निर्णय संशोधन गर्न आग्रह,स्थानीय,प्रतीक दैनिक,"साउन ११, २०८०",परवानीपुर,"राष्ट्रिय एकता अभियानले नेपाल–भारत सिमानाकाबाट एक सय रुपियाँँ माथिका वस्तु ल्याउँदा आयात कर लगाउने निर्णय संशोधन गर्न सरकारलाई आग्रह गरेको छ।. अभियानका अध्यक्ष विनय यादवको नेतृत्वमा एउटा टोलीले नेपाल सरकारका अर्थमन्त्री प्रकाशशरण महतलाई नेपाल–भारत सिमानाकाबाट एक सय रुपियाँँ माथिका वस्तु ल्याउँदा आयात कर लगाउने निर्णय संशोधन गर्न आग्रह गर्दै ज्ञापनपत्र बुझाएको छ।. सरकारको यस्तो निर्णयले वाणिज्य क्षेत्र, उपभोक्ता हित र द्विपक्षीय सम्बन्ध लगायत विभिन्न क्षेत्रमा अनपेक्षित प्रतिकूल परिणाम ल्याउन सक्ने ठहर अभियानले गरेको छ।. बुझाइएको ज्ञापनपत्रमा भनिएको छ–खुला सिमाना तथा रोटीबेटीको परम्परागत सम्बन्धले भारतसँग हाम्रो अन्योन्याश्रित सम्बन्ध छ। पूर्वदेखि पश्चिमको तराईका उपभोक्ताहरू दैनिक उपभोग्य वस्तु भारतीय बजारबाट प्राप्त गर्छन्। १०० रुपियाँँ माथिका दैनिक उपभोग्य सामानहरूमा आयात कर लगाइएकोले तराईका लाखौं विपन्न. परिवार भोकमरीको शिकार हुन सक्छ। लाखौं युवा बेरोजगारी हुन सक्छन्। सीमा क्षेत्रको अवैतनिक सुरक्षामा योगदान पु–याउने लाखौं तराईवासीको जीवन नकारात्मक ढङ्गले प्रभावित हुन सक्छ।. यस्तो निर्णयले अत्यावश्यक वस्तुहरूको मूल्य वृद्धिसमेत हुने अभियानको भनाइ छ।. ज्ञापनपत्रमा थप भनिएको छ–“आम जनताको क्रयशक्तिमा असर पर्छ। सीमित वित्तीय स्रोत भएका नागरिकमाथि बढी असर पर्छ। उपभोक्तामाथिको यो बोझले जनतामा असन्तुष्टि र आक्रोश निम्त्याउन सक्छ। किसानहरूले समय समयमा मलको अभाव झेल्नु पर्दा भारतबाट. रासायनिक मल ल्याउँछन्। यस्तो अवस्थामा अन्न उत्पादनमा कमी आउँछ, गरीबी झन् बढ्छ।”. ज्ञापन बुझाउने टोलीमा अभियानका वरिष्ठ नेता एवं संविधानसभा सदस्य विपी यादव, अभियानको राष्ट्रिय सम्मेलन तयारी समितिका महासचिव डा प्रभात कुशवाहा, सदस्य दिवस पटेल, चन्द्र यदुवंशी, पप्पु यादवसमेत रहेका थिए।",https://eprateekdaily.com/2023/07/27/54452
कलैयामा प्रहरीविरुद्ध आन्दोलन चर्कंदै,स्थानीय,प्रतीक दैनिक,"साउन ११, २०८०",वीरगंज,"कलैयामा प्रहरीविरुद्ध आन्दोलन चर्कंदै छ। बुधवार विभिन्न राजनीतिक दलको आह्वानमा कलैया बन्द गरियो। सो क्रममा भरतचोक बिहानैदेखि तनावग्रस्त रह्यो।. प्रहरी र प्रदर्शनकारीबीच बेलाबेला झडप भएको थियो। नेपाली काङ्ग्रेस, बाराका सचिव भैयाराम यादव र नेकपा (एस) बाराका नेता धु्रव यादवलाई यही साउन १ गते सोमवार राति जिल्ला प्रहरी कार्यालयमा सवारी दुर्घटनासम्बन्धी पञ्चायती बसेको बेला बारा प्रहरीका प्रवक्ता प्रहरी नायब निरीक्ष्Fक पुरुषोत्तम पाण्डे र प्रहरी निरीक्ष्Fक रूपेश साहले कुटपिट गरेर घाइते बनाएका थिए। घाइतेमध्ये यादवको मेरुदण्डमा गम्भीर चोट लागेकोले उनलाई वीरगंज उपचार सम्भव नभएपछि दिल्ली रेफर गरिएको छ।. घटनाविरुद्ध बारामा सक्रिय नेकालगायत नेकपा एस, नेकपा माओवादी केन्द्र, नागरिक उन्मुक्ति पार्टी, जनता समाजवादी पार्टी, जनमत पार्टीको सहभागितामा प्रदर्शन हुँदै आएको छ। यी पार्टीहरूले दोषी प्रहरीलाई निलम्बन गरेर कारबाई गर्नुपर्ने माग गर्दै आएका छन्। बारा प्रहरीका प्रमुख होबिन्द्र बोगटीले घटनाका आरोपी प्रवक्ता पाण्डे र प्रनि साहलाई साउन ६ गते बारा जिल्लाबाट सरुवा गरेका छन्। तर आन्दोलनकारी पार्टीहरू दोषीहरूलाई निलम्बन गर्नुपर्ने र प्रक्रिया अगाडि बढाउनुपर्ने मागमा अडिग छन्।. घटना सम्बन्धमा प्रदेश प्रहरी कार्यालयले पनि छानबीन समिति गठन गरेको बुझिन आएको छ। आन्दोलनरत पार्टीका नेताहरूले दोषी प्रहरीद्वय पाण्डे र साहलाई निलम्बन गरेर कारबाई प्रक्रिया अगाडि बढाउनुपर्ने र सो नहुन्जेल आन्दोलन जारी रहने बताएका छन्।",https://eprateekdaily.com/2023/07/27/54434
नगवामा अतिक्रमण गरेर बनाइएको संरचना भत्काइयो,स्थानीय,प्रतीक दैनिक,"साउन ११, २०८०",वीरगंज,वीरगंज महानगरपालिकाले वडा नं १६ नगवा नयाँ बस्तीमा सडक अतिक्रमण गरेर बनाएको संरचना भत्काएको छ।. महानगरको टोलीले बुधवार डोजर लगाएर सो संरचना भत्काएको हो। महानगरपालिकाले सार्वजनिक सडक अतिक्रमण गरेर पक्की संरचना खडा गरेका स्थानीय रमुना सहनी मलाहलाई अतिक्रमित क्ष्Fेत्रको पर्खाल हटाउन सूचीत गरेको तर उनी सो विरूद्ध अदालतको शरणमा पुगेका थिए। अदालतले मलाहाको पक्ष्Fमा निर्णय नगरेपछि महानगरको टीमले आज संरचनामा डोजर लगाएर खाली गराएको भौतिक संरचना अतिक्रमण नियन्त्रण समितिका संयोजक वडाध्यक्ष प्रदीप चौरसियाले बताए।,https://eprateekdaily.com/2023/07/27/54453
"महानगर पिउने पानीको व्यवस्थापनमा सक्रिय,  निजी क्षेत्र पनि सहयोगी कार्यमा हातेमालो गर्दै",स्थानीय,प्रतीक दैनिक,"साउन ११, २०८०",वीरगंज,"वीरगंज महानगरपालिकामा पिउने पानीको हाहाकार मचिएपछि यससम्बन्धी अभियानमा राजनीतिक दल, निजी क्षेत्र पनि सहभागी भएका छन्। वीरगंज महानगरपालिकाको वडा नं १ देखि १६ र १७, १९ मा रहेका चापाकल सुकेको र पिउने पानीको समस्या भएको छ।. विगत अढाई महीनादेखि यो समस्यासँग महानगरपालिका जुध्दै आएको छ। चापाकल सुकेका ठाउँहरूमा महानगरपालिकाले पिउने पानीको वैकल्पिक उपायको रूपमा खानेपानी संस्थानको निश्शुल्क धारा जडान, डिप बोरिङ, ट्याङ्करबाट पानी वितरण र अहिले ट्याङ्की जडान गरेर खानेपानीको व्यवस्थापन गर्दै आएको छ। यसै क्रममा महानगरले डिप बोरिङ योजनालाई भने स्थगित गरेको छ। सोबाट खानेपानीको थप समस्या सिर्जना भएको कारण विज्ञहरूको सुझावमा डिप बोरिङ जडान कार्यमा प्रतिबन्ध लगाएको महानगरपालिकाले जनाएको छ।. अहिले महानगरपालिकाले खानेपानी संस्थानसँग सहकार्य गरेर ३२ वटै वडामा प्रतिवडा १० वटा सार्वजनिक धारा जडान कार्य शुरू गरेको छ। सोमवारदेखि यो कामले निरन्तरता पाएको छ। वडामा पानीको समस्या रहेको स्थानमा सार्वजनिक धारा जडान तथा १० हजार लिटरको ट्याङ्की जडान गरेर पानीको व्यवस्थापन गरिंदै छ। यस अघि महानगरपालिकाले खानेपानी संस्थानको पाइप निश्शुल्क जडान गर्ने घोषणा गरे पनि त्यसले मूर्तरूप लिन सकेको छैन।. ३२ वटै वडामा चार हजार मानिसलाई संस्थानको धारा जडान निश्शुल्क गर्ने महानगरको घोषणा थियो। महानगरपालिकासँगै अहिले वडाहरूमा राजनीतिक दल, निजी क्षेत्रले पनि पिउने पानीको प्रबन्ध मिलाउँदै आएका छन्। पिउने पानीको अभाव भएको ठाउँमा ट्याङ्कर लगेर पानी वितरण गरिंदैछ। नेपाली काङ्ग्रेससँग आबद्ध विजय सर्राफले साथीभाइको सहयोगमा बुधवारदेखि ट्याङ्करबाट पानी वितरण कार्य शुरू गरेका छन्। वडा नं १ देखि ३२ सम्म दैनिक ५० हजार लिटर पानी वितरण गर्ने लक्ष्य अनुरूप आजदेखि वडा नं १ देखि १६ मा सो कार्य शुरू गरिएको सर्राफले बताए।. आज एकै दिन एकदेखि चार नम्बर वडासम्म पिउने पानीको अभाव भएको ठाउँमा पानी वितरण गरिएको र यसलाई निरन्तरता दिइने उनले बताए।",https://eprateekdaily.com/2023/07/27/54437
"पानीको अभाव गाउँबस्ती र शहरमा देखिंदै,  विकासका नाममा प्राकृतिक स्रोतको उत्खनन",स्थानीय,प्रतीक दैनिक,"साउन ११, २०८०",निजगढ,"वनजङ्गल, चुरे, प्राकृतिक स्रोत साधनको विनाश, अचाक्ली उत्खनन, दोहनका कारण पानीको स्रोत गुम्न सक्छ भन्ने विषय पटक–पटक उठान गरिरहँदा बेलैमा यसको कडाइका साथ रोकथाम गर्ने चासो भएन। न आफूलाई समाजसेवी, बुद्धिजीवी, सचेत नागरिक भन्नेहरूस न सम्बन्धित सरोकारवाला निकाय, न जनप्रतिनिधि, न तत्कालीन सरकारको ध्यान गयो। गयो त केवल माओवादी द्वन्द्व, मधेस आन्दोलनका नाममा वनजङ्गल मास्ने, बस्ती बसाउने। त्यसपछि त्यही गैरकानूनी बस्तीका जनताको टाउका गनेर सबै राजनीतिक दलहरूले भोट बैंक बनाउने कामलाई प्रश्रय दिइरहे।. यस्तै गैरकानूनी अवैध कार्यको संरक्षण गर्ने अनि वैध बनाउने खेल दशकौंदेखि निरन्तर यथावत् छ। त्यसैगरी आफूहरूलाई समाजसेवी, बुद्धिजीवी, सचेत नागरिक भन्नेहरूले पनि समाजमा हुने गैरकानूनी कार्य, नदीजन्य प्राकृतिक स्रोत–साधन ढुङ्गा, ग्रेभल, बालुवा, वनजङ्गल विनाशजस्ता कार्यविरुद्ध एकजुट हुन तत्कालै प्रतिकार गर्दै रोक्न सकेनन्। जसको फलस्वरूप ५/७ वर्ष यतादेखि त्यसका असर अहिले गाउँबस्तीमा देखा परिरहेको छ।. यसको असर वनजङ्गल, चुरेजस्ता मानवीय बस्ती नभएका स्थानहरूमा निकै पहिल्यै देखा परेपनि खासै मतलब राखिएन र उपचार विधि प्रयक्त गरिएन। क्यान्सर रोगको बेलैमा पहिचान र उपचार नगर्दा बिस्तारैबिस्तारै फैलिंदै जानेजस्तै अहिले मानव बस्तीहरूमा पानीका चापाकलहरू सुक्दै गएका छन्। पानीका स्रोतहरू सुके भन्ने कुरा सामाजिक सञ्जालमा पोस्ट हुन थाले अनि कैंयौ अखबार, टेलिभिजनहरूमा समाचार बन्न थाले।. यसको सम्पूर्ण र एक मात्र कारक तत्व मान्छे नै हो। तत्कालको खाँचो, समस्या टार्न मान्छेले विवेक गुमाउँदै गयो। धनी मात्र होइन, मानिस मनग्गे धनाढ्य हुन जे पनि गर्न पछि नपर्ने भयो। यस्ताको सङ्ख्या दिन प्रतिदिन बढ्दै जाँदा बिस्तारै समूह अनि अहिले सङ्गठनात्मक, संस्थागत रूप लिन पुग्यो। किनकि त्यस्तो ध्याउन्नामा लाग्नेहरू दिन दुर्ई गुना, रात चार गुनाले धन आर्जन गर्ने योजना बुन्दै त्यस्ता कार्य गर्ने गरेका छन्।. उनीहरूका त्यस्ता प्रकृति र प्राकृतिक स्रोत विनाश विपरीतका कार्यमा अहिले सरकारले पनि कुनै न कुनै रूपमा साथ दिएको छ। यसका उदाहरणहरू गाउँ समाजमा प्रशस्तै छ। खेतीयोग्य जमीन, बस्तीबीच वा छेउछाउमा आवश्यकता भन्दा बढी क्रसर उद्योग, काठ चिरान मील, समिलहरू सञ्चालन गर्न, ईंटा भट्टा सञ्चालन गर्न अनुमति दिनु, विकासका नाउँमा सडक बाटोघाटो पु–याउन वनजङ्गल मास्दै चुरे विनाश गर्नु सामान्य भएका छन्।. विकासको नाममा प्रकृति र प्राकृतिक स्रोतसँग खेलवार्ड गर्दा यसको असर ढिलोचाँडो कहीं न कहीं पर्ने त निश्चित छ। हो, त्यसैका कारण अहिले बस्ती बस्तीमा खानेपानी, सिंचाइका लागि पानीको हाहाकार परेको छ। अझै पछिल्लो समय विकासका नाउँमा डिप बोरिङ गर्ने स्थानीय जनप्रतिनिधि, प्रदेश र सङ्घका सांसद, मन्त्रीहरूको होडबाजी नै चल्ने गरेको छ। अझ असारे बजेट र चुनाव ताका यस्ता उदाहरण प्रशस्तै हुने गरेका छन्।. यस्ता प्रकृतिविरुद्ध विकासे कार्य गर्न कतै शिलान्यास त कतै उद्घाटन गरिएका फेसबूके प्रचार व्यापक बढ्दै गएको देखिन्छ। कुन ठाउँमा कति सङ्ख्यामा डिप बोरिड्ढो आवश्यकता छ, डिप बोरिङ कस्तो भू–सतहमा गरिन्छ। एउटा डिप बोरिङदेखि अर्को डिप बोरिड्ढो दूरी कति हुनुपर्ने हो। भूसतहमा जथाभावी प्वाल पार्दा यसको दीर्घकालीन असर के हुन्छ ? यस्तो मापदण्डको ख्यालै नगरी भोट बैंकलाई रिझाउने काम भइरहेको छ।. चुरे र चुरे फेदमा अवस्थित निजगढ नगरपालिकामा मात्र सयभन्दा बढी स्थानमा अवैज्ञानिकरूपमा यस्ता डिप बोरिङ गरिएका छन्। खानेपानीका लागि मात्र नभई सिंचाइका लागि पनि मनपर्दो किसिमले डिप बोरिङ धसाइएका छन्। जुन सरासर प्रकृतिविरुद्ध अपराध हो। खोलामा खेर गइरहेको पानी सङ्कलित गरी सिंचाइमा प्रयोग गर्नेतर्फ कसैको ध्यान जाँदैन। तर छिटोभन्दा छिटो काम सिध्याउँदै जस र कमिशन लिन समाजका राजनीतिक अगुवा वा आसेपासेहरू तँछाड मछाड गरिरहेका हुन्छन्।. के खेतबारीमा सिंचाइ गर्न डिप बोरिङ नै धसाउनु आवश्यक छ ? खोलानालाबाट खेर गइरहेको पानी किन सङ्कलन गरिइँदैन ? डिप बोरिङबाट पर्ने दीर्घकालीन असर र अन्य वैकल्पिक उपायहरू किन खोजिंदैन ?. शहर बजार विस्तारका नाउँमा सिमेन्टेड बस्ती, आगन ढलान जहाँ–त्यहीं देखिन्छ। ७ धुरको जग्गा प्लटिङ्ग गर्न पाइने कानूनले छुट दिएसँगै आकाशे पानी र जमीनबीचको प्राकृतिक सम्बन्धमा झन् खलल परेको छ। राज्यले हरेक पक्षमा दीर्घकालीन समस्या, असरहरूको पहिचान गर्न नसक्दा वा बेवास्ता गर्दा यस्तै खाले अन्य विभिन्न प्राकृतिक समस्या बल्झि नै रहने छ।. हाल कोल्हवी नगरपालिका–८ नयाँबस्तीका ६५ वर्षीय झझिन्द्र बस्नेतका अनुसार ७ वर्ष अघिदेखि यस बस्तीमा पानीको समस्या बढ्दै गएको छ। पानी, सिंचाइ, खेतीपाती, दाउरा, घाँस सहज पाइने भनी यहाँ बसाइँ सरे पनि अहिले ती सुविधाहरू बिस्तारै हराउँदै गएको उनले सुनाए। ‘दश/पन्ध्र वर्ष पहिले ३०/४० फिटमा जमीनमुनि बोरिङ गर्दा स्वादिलो, रसिलो खानेपानी निस्कन्थ्यो। अहिले ५०/६० फिटमा पनि पानी आउन मुश्किल छ’– बस्नेतले भने।. त्यसैगरी सोही ठाउँका बद्री नेपालले पनि पानी, सिंचाइको समस्या बस्तीमा दिनानुदिन जटिल हुँदै गएको सुनाए। ‘पहिले–पहिले वनजङ्गल बाक्ला अनि जताततै हरिया थिए। वनमा डढेलो खासै लाग्दैन थियो। जताततै पानीका मूल, मुहान, जरुवा प्रशस्त भेटिन्थे। अहिले वनजङ्गल उजाड अनि पातला भए। वन फडानी बढे’– नेपालले भने।. सोही ठाउँकी ५५ वर्षीया गङ्गा मिश्राको भोगाइ पनि उनीहरूभन्दा फरक छैन। पहिलेभन्दा अहिले पानी, सिंचाइ, दाउरा, घाँसको अभाव दिन प्रतिदिन बढ्दै गएको उनले भनिन्।. ‘१०/१५ वर्ष अघिसम्म बिहान खानेपानी गाग्रीमा बोकर ल्याई, बिहानको समयमा नै घाँस, दाउरा, सोत्तर वनजङ्गलबाट ल्याउन सकिन्थ्यो। अनि दिउँसो खेतवारीको काम गर्न भ्याइन्थ्यो। अहिले पानीकै लागि प्रायः बिहानको समय गुज्रिन्छ’– उनको दुःखेसो छ।. पहिलेको बस्ती नजीकैको वनजङ्गलको मनलाग्दी फडानी गर्दा अहिले ७/८ किलोमिटर पर पुगेको छ। त्यसबेला देखिएका घना वनजङ्गल अहिले निकै खुकुला देखिन्छन्।. प्रकृति र प्राकृतिक स्रोत साधनबीच अन्तर्सम्बन्ध छ भन्ने तथ्यलाई अहिले स्थानीय जनमानसले पनि बुझ्नेगरी प्रकृतिले पानी सङ्कटको रूपमा देखाउन थालेको छ। चुरे र चुरे आसपाससँगै चुरे पर्वत शृङ्खलादेखि ५/७ किलोमिटरदेखि १०/१५ किलोमिटरसम्म भावर क्षेत्र पर्दछ। भावर क्षेत्रमा पानीको सतह जमीन भित्रभित्रै दबिएर दक्षिण तर्फ बग्ने र भावर क्षेत्र सकिएपछि पानीको सतह माथि उठ्ने गर्दछ। जसले गर्दा २०/३० फिट मुनि पानीको सतह भेटिन्थ्यो। केही वर्ष यतादेखि पानीको सतह तलतल गइरहेको छ।. पानीको प्राकृतिक स्रोत डुमरवाना, पिलुवा, महेन्द्रनगर, अमलेखगंज, चकरी, निजगढ नगरपालिकाको डमरपुर, भक्तलाल, कुलिया, रामथली, वारथली, बुङ्गजोर, लाल, सिगौललगायत चुरे र चुरे आसपासका गाँउबस्ती मात्र होइन, तराईका बस्तीहरूमा समेत गुम्ने क्रम दिन प्रतिदिन बाक्लिएको छ। बारा–पर्साका औद्योगिक करिडर क्षेत्र अन्र्तगत सिमरा, जीतपुर, परवानीपुर, नितनपुर लगायत बस्तीमा पहिलेका बोरिङ सुकेका छन भने कतिपय सुक्ने क्रममा छ।. वीरगंज शहरभित्रका बस्तीहरूमा समेत बोरिङ सुकेर पानीको अभाव बढेको अवस्था छ। स्थानीय तह, प्रदेश सरकार, सङ्घीय सरकारले राष्ट्रिय अभियानका रूपमा आजैदेखि ‘पानी बचाऊ’ अभियान चलाउनुपर्ने दबाब प्रकृति र समयले दिइसकेको छ।. वनजङ्गल चुरे विनाशले कतै अतिवृष्टि, कतै अनावृष्टि हुने गर्दछ। १०/१५ किलोमिटर पर अत्यधिक वर्षा हुने तर सोही दूरीका अन्य स्थानमा वर्षा नहुनेजस्ता प्राकृतिक समस्या आउने बाराका डिभिजनल वन अधिकृत विनोद सिंह बताउँछन्। ढिलो भइसके पनि वनजङ्गल, चुरे संरक्षण गर्दै नदीजन्य पदार्थको आवश्यकताभन्दा बढी उत्खनन गर्न कडाइका साथ रोक लगाउनुपर्ने कुरा सिंह बताउँछन्।. प्राविधिक कागजी आइइई रिपोर्टमा नदीजन्य पदार्थ उत्खननको मापदण्ड तोकिए पनि अहिलेसम्म कतै प्रत्यक्ष्F त कतै घुमाउरो ढङ्गले दोहन भइरहेको छ। स्थानीय तहले लगाएको खोला ठेक्का पनि न स्थानीय तह, न जिल्ला समन्वय समिति, प्रहरी प्रशासनले नै भरपर्दो निगरानी, अनुगमन गरेका छन्। यसरी वनजङ्गल, चुरे विनाश, नदीजन्य पदार्थको जथाभावी, अचाक्ली क्ष्Fति नरोकिएसम्म पानीको समस्या झनझन् दिन प्रतिदिन विकराल बन्दै जाने निश्चित छ।",https://eprateekdaily.com/2023/07/27/54459
"गाउँ–खेतमा पानीको हाहाकार, दैनिकी अस्तव्यस्त",स्थानीय,प्रतीक दैनिक,"साउन १०, २०८०",वीरगंज,"खानेपानीको सर्वत्र हाहाकार भएपछि सबैको दैनिक अस्तव्यस्त बन्न पुगेको छ । पानीको जोहोमा शहरका मात्र होइन गाउँ देहातका किसानहरू पनि व्यस्त भएका छन् । जसले गर्दा उनीहरूको दैनिकी फेरिएको छ ।. वीरगंज महानगरवासीहरू अहिले पानी जोहो गर्न दिनभरि बिताउने गरेका छन् । एक घर–एक धाराले नपुगेको यहाँका बासिन्दालाई अहिले ट्याड्ढरमार्फत महानगरपालिकाले पानी बाँड्दा त्यसैमा चित्त बुझाउनुपरेको छ । यसअघि एक हजार क्षमताको टड्ढीको पानीले नपुग्ने महानगरवासीहरू दाताबाट प्राप्त ट्याड्ढरको पानीले गर्जो टारिरहेका छन् ।. त्यसैगरी, वर्षाको आसमा बसेमा किसानहरूले रोपाइँ गर्न सकेका छैनन् । गाउँमा पनि पिउने पानीको अभाव हुँदै गइरहेको छ । चापाकल सुकेका छन् र गाउँमा पनि खानेपानी संस्थानबाट सेवा लिनेहरूको सङ्ख्या न्यून छ । स्थानीयहरूले इनारमा पाइप जडान गरेर मोटरमार्फत घरघरमा पानी पु¥याइरहेका छन् ।. करीब आठवटाभन्दा बढी ठाउँमा करोडौं रुपैयाँको लागतमा खानेपानी टड्ढी खडा गरिएका छन् तर पाइपलाइन विस्तार गरेर सेवा दिने कार्य हुन सकेको छैन ।. पोखरियामा रहेको खानेपानी टड्ढीबाट थोरैले मात्र सेवा लिएका छन् ।. पर्साका अधिकांश ठाउँमा ओभरहेड तथा अन्डरग्राउन्ड खानेपानी टड्ढी बनाइए पनि अहिले ती सबै जीर्ण अवस्थामा पुगेका छन् । पाइपलाइन विस्तार गरेर उपभोक्ता समितिलाई हस्तान्तरण गर्ने कार्य अहिलेसम्म हुन सकेको छैन । यसो गरिएको भए गाउँमा पिउने पानीको समस्या देखिंदैन थियो ।. खानेपानी तथा सरसफाइ डिभिजन कार्यालय, कलैयाका प्रमुख किशोरीप्रसाद यादवले ढलान सडक निर्माण भएकाले थुप्रै ठाउँमा पाइपलाइन विस्तार हुन नसकेको बताए । अहिले सर्वत्र खानेपानीको माग भइरहेको तर कङ्क्रिट ढलान फोरेर पाइपलाइन जडान गर्न समस्या भएको बताए ।. २०५० सालमा पोखरियामा पानीटड्ढी निर्माण भएको तर ३० वर्ष बितिसक्दा पनि सञ्चालनमा आउन सकेको छैन । पर्साको भिस्वा, पोखरिया, परशुरामपुर, पकाहा, बहुअर्वाभाटा, झौवा, महुवन, सेढवा, निर्मलबस्ती, सुवर्णपुर, ब्रह्मनगर, हनुमाननगर, सरस्वतीनगर मलीटाड, रङपुर, बडनिहार, मनवा, सोलखपुर, लालपर्सा, विन्ध्यवासिनी र अलौंमा ओभरहेड टड्ढी बनेका छन् ।. त्यसैगरी, बुद्धनगर, ब्रह्मनगर, गौतमनगर, रोजीनगर, निर्मलबस्ती, पर्सा राष्ट्रिय निकुञ्जको गडुवालाइनमा भूमिगत खानेपानी टड्ढी निर्माण भएको प्रमुख यादवले बताए । सोमध्ये ठोरी गापा, विन्ध्यवासिनी र अलौंको मात्र सञ्चालनमा छन् भने बाँकी सञ्चालनमा आउन सकेका छैनन् ।. यसैगरी, वीरगंज महानगरका उपप्रमुख इम्तियाज आलमले दैनिक तीन सयभन्दा बढीलाई आफ्नै घरबाट पानी सहयोग गर्दै आएका छन् ।. उपप्रमुख आलमले दैनिक आफूलाई पानीको लागि फोन आउने गरेकाले घरनजीकै भएकाहरूलाई घरबाटै तथा टाढा भएकाहरूलाई ट्याड्ढरबाट पिउने पानी उपलब्ध गराउँदै आएको बताए । वडाबाट माग भए अनुसार ट्याड्ढरबाट पानी उपलब्ध गराउँदै आएको बताए । उनले जनताको समस्या यथाशीघ्र समाधान गर्न र खानेपानी समयमा उपलब्ध होस् भनेर कार्य भइरहेको बताए ।. जीतपुरमा खानेपानी टङ्की सञ्चालन गर्ने निर्णय. नरेश यादव, पर्सागढी/. जीतपुरसिमरा उपमहानगरपालिकाका प्रमुख राजन पौडेलले बकुलियास्थित खानेपानी योजना सञ्चालन गर्ने बताएका छन् ।. सोबारे बसेको बैठकले खानेपानी योजना उपमनपामा सञ्चालनको लागि निर्णय गरेको थियो ।. छलफलमा उपप्रमुख भोलाप्रसाद अधिकारीको संयोजकमा पाँच सदस्यीय समिति गठन गरिएको छ । समितिको सदस्यहरूमा वडाध्यक्ष सुनीलकुमार गुप्ता, दीपेन्द्र चौधरी, सञ्जीव रूपाखेती, सदस्यसचिव पुष्पा सिंह रहेका छन् ।. खानेपानी टड्ढी निर्माण भएपनि लामो समयदेखि प्रयोगविहीन अवस्थामा रहेकोले खानेपानी योजना सञ्चालन गरिने नगरप्रमुख पौडेलले बताए । वडाध्यक्ष सुनील गुप्ताले जिल्ला खानेपानी संस्थानसँग समन्वय गरी टड्ढीमार्फत खानेपानी वितरण गरिने बताए ।. खानेपानी समस्याको विषयमा जिल्ला विपद् व्यवस्थान समितिको बैठक मङ्गलवार जिल्ला प्रशासन कार्यालय, पर्सामा बसेको थियो । बैठकले महानगरलगायत पालिकाहरूमा देखिएका पानीको समस्याबारे तत्काल र दीर्घकालीन उपायबारे छलफल भएको थियो ।. बैठकमा सहभागी सरोकारवाला कार्यालयका प्रमुख तथा स्थानीय तहका जनप्रतिनिधिहरूले अहिलेको समयमा पिउने पानी कसरी व्यवस्थापन गर्न सकिन्छ भन्ने विषयमा सोच्नुपर्ने बताए । छलफलमा गाउँमा निर्मित र सञ्चालन हुन नसकेका खानेपानीका टड्ढी तत्काल कसरी सञ्चालनमा ल्याउन सकिन्छ, त्यसबारे पहल गर्ने, डीप बोरिङ जडानमा रोक लगाउने र आवश्यकभन्दा बढी पानीको खर्च नगर्न सचेत गराउने जस्ता निर्णय भएको थियो ।",https://eprateekdaily.com/2023/07/26/54403
संयुक्त सङ्घर्ष समितिद्वारा विरोध जुलुससहित ज्ञापनपत्र,स्थानीय,प्रतीक दैनिक,"साउन ११, २०८०",रौतहट,"सर्वदलिय/सर्वपक्षिय संयुक्त संघर्ष समितिले तत्कालिन माओवादीका नेता प्रभु साहलाई कारबाई गर्ने प्रमुख जिल्ला अधिकारी मार्फत प्रधानमन्त्रीलाई ज्ञापन पत्र बुझाइएको छ।. नेपाली काङग्रेस, नेकपा एकिकृत समाजवादी, जनता समाजवादी पार्टी, नेकपा माओवादी केन्द्र, जनमत पार्टी र लोकतान्त्रिक समाजवादी पार्टीद्वारा गठन गरिएका सर्वदलिय/सर्वपक्षिय संयुक्त संघर्ष समितिले मंगलवार गौरमा वृहद्ध विरोध जुलुस प्रदर्शन गर्दै प्रमुख जिल्ला अधिकारी मार्फत प्रधानमन्त्री समक्ष ज्ञापन पत्र बुझाएको हो।. ६ पार्टीद्वारा आज मगलवार गौरमा निकालिएको वृहद विरोध जुलुसमा अन्तरराष्ट्रिय कुस्ती खेलाडी उपेन्द्र दास वैरागी, शिक्षक सुनिल यादव, स्वास्थ्यकर्मी शुरेश यादव र हिन्दुवादी नेता काशी तिवारीको हत्या गराउने अभियुक्त तत्कालिन माओवादीका नेता आम जनता पार्टीका अध्यक्ष प्रभु साहलाई पक्राउ गरेर कारबाई गर्न भन्दै गौर नगर भरी नाराबाजी गर्दै जिल्ला प्रशासन कार्यालयमा पुगेर प्रजिअ धर्मेन्द्रकुमार मिश्र मार्फत प्रधानमन्त्रीलाई ज्ञापन पत्र बुझाएका हुन्।. गौर घटना आम जनताहरू आतंकारी गतिविधिबाट मर्माहत भएर गौरमा विस्थापित भएका परिणाम थियो। त्यस्तो नहुनुपर्ने घटना भयो जुन दुखद थियो उक्त ज्ञापन पत्रमा उल्लेख गरिएको छ। सरकारले राजनीतिक प्रकृतिका मुद्दामा निर्णय आदेश दिए कारबाई अगाडी बढ्ने छ। गौरमा मधेशी जनअधिकार फोरमको कार्यक्रम विथोल्ने तथा अराजक घटना गराउने मुख्य जिम्मेवार तत्कालिन माओवादी प्रभु साह नै रहेको ज्ञापन पत्रमा स्पष्ट पारेका छन।. नेपाल सरकारले गौर राइस मिल्समा भएको घटनाको सन्दर्भमा भएका क्षतिपुर्तीका लागि सर्बोच्च अदालतका बहाल वाला न्यायाधिशको अध्यक्षतामा न्यायिक जाँचबुझ आयोग गठन गरी प्रतिवेदन सरकारलाई बुझाइसकेको छ। जाँचबुझ आयोग र नेपाल स्थित संयुक्त राष्ट्र संघीय मानवअधिकार आयोगको प्रतिवेदनका आधारमा नेपाल सरकारले ७ वर्ष अघि नै प्रधानमन्त्री प्रचण्ड भएको समयमा जनताको रक्षात्मक अधिकारबाट सहादत प्राप्त गरेका व्यक्तिलाई सहीद घोषणा गरी जनही २/२ लाख क्षतिपुर्ती दिई राजनीतिक रूपले घटना समाधान भएको ज्ञापन पत्रले ध्यानाकर्षण गराएका छन्।. १७ वर्ष अघि भएको गौर राइस मिल्स लगायत विभिन्न स्थानहरूमा आत्मरक्षाका लागि गरिएका प्रयासहरूलाई झुठा मुद्दा बनाएकोमा त्यस्ता झुठा मुद्दाका जाहेरी खारिज गर्न र नेपाल सरकार एवं प्रधानमन्त्रीका कार्यालयलाई ज्ञापन पत्र पठाउनुका साथै जिल्ला प्रहरी कार्यालयले उक्त मुद्दा तामिलिमा राख्न अनुरोध सर्वदलिय/सर्वपक्षिय संयुक्त संघर्ष समितिले गरेका छन्।. २०६३ साल चैत ७ गते गौर राइस मिल्समा मधेशी जनअधिकार फोरमको निर्धारित आम सभालाई विथोल्न तत्कालिन नेकपा (माओवादी) का भातृ संगठन राष्ट्रिय मधेशी मुक्ति मोर्चाका अध्यक्ष प्रभु साहले पनि त्यही मैदानमा कार्यक्रम गर्न मञ्च बनाएर देशका विभिन्न स्थानहरूबाट साना हतियार सहित राइस मिल्समा उतारेका थिए। साना साना हतियार लिएर आएका कार्यकर्ताहरू मधेशी जनअधिकार फोरमको मञ्चलाई तोडफोड गर्दै गोली फायरिंग गरेपछि सर्वसाधारण जनताहरू आफनो जिउधनको रक्षार्थ गरिएको प्रतिकारात्मक कार्यको परिणाम स्वरूप गौर घटना भएको थियो।",https://eprateekdaily.com/2023/07/27/54448
गाँजा र चरेससहित पाँचजना पक्राउ,स्थानीय,प्रतीक दैनिक,"साउन ११, २०८०",सिम्रौनगढ,"बाराको सीमावर्ती मोतिहारी प्रहरीले भारी मात्रामा चरेस र गाँजाको साथ तीनजना नेपाली र दुर्ईजना भारतीयलाई पक्राउ गरेको छ।. सूचनाको आधारमा पचरौता नगरपालिकानजीक भारतको छौडादानोबाट लखौरा आउँदै गरेको दुईवटा गाडी र मोटरसाइकललाई लखौरा नारायणचोकनजीक चेकजाँच गर्दा ११ किलो पाँच सय ग्राम चरेस र ३६ किलो गाँजासहित पाँचजना पक्राउ परेको प्रहरीले जनाएको छ।. पक्राउ पर्नेमा लखौराका सुजित कुमार, जालन्धर कुमार, रौतहट, कटहरियाका शिवबालक साह, बाराका धर्मेन्द्र कुशवाहा र सिम्रौनगढका मनोजकुमार साह रहेको मोतिहारीका प्रहरी उपरीक्षक कान्तेश कुमारले जानकारी दिए।",https://eprateekdaily.com/2023/07/27/54458
"पर्सागढी, सखुवाप्रसौनी र पटेर्वासुगौलीमा चापाकल जथाभावी जडान",स्थानीय,प्रतीक दैनिक,"साउन ८, २०८०",पर्सागढी,"पर्सा जिल्लाका केही नगरपालिका तथा गाउँपालिकामा स्थानीयले चापाकल जथाभावी जडान गरी खानेपानीको दुरुपयोग गरिरहेका छन् ।. वीरगंज महानगरपालिकामा अहिले खानेपानीको हाहाकार देखिएको छ भने पर्सागढी नपा, सखुवाप्रसौनी, पटेर्वासुगौली गापामा रहेका चापाकलबाट दिनहुँ खानेपानी खेर गइरहेको अवस्था छ । कतिपय ठाउँमा पाइप मात्र गाडेको रत्यसमा चापाकल नराख्दा दिनभरि पाइपबाट पानी बगेर खेर गइरहेको छ । पानीको आवश्यकता नभएको बेला पानी बन्द गर्न कुनै उपाय अवलम्बन गरिएको छैन, जसले गर्दा सो पाइपबाट दिनभरि पानी बग्ने गरेको छ । यस सम्बन्धमा नगरपालिका तथा गाउँपालिकाले कुनै चासो देखाएका छैनन् ।. स्थानीयले चापाकल जथाभावी जडान गरी पानीको दुरुपयोग गरिरहेका छन् । जसले गर्दा आगामी दिनमा यहाँ पनि खानेपानीको हाहाकार हुन सक्ने विज्ञहरूले बताएका छन् ।. चापाकल जथाभावी जडान र पानीको स्रोतको दुरुपयोग नियन्त्रणका लागि नगर÷गाउँपालिकाले कुनै नीति नियम नबनाउँदा आगामी दिनमा यस क्ष्ँेत्रले पनि वीरगंज महानगरजस्तै पानीको चरम अभाव भोग्नुपर्ने स्थानीयवासी बताउँछन् ।. अहिलेदेखि नै स्थानीय तहका प्रमुखहरूले पानी बचाउ नीति–नियम नबनाए आगामी दिनमा यहाँ पानीको विकराल समस्या उत्पन्न हुन सक्ने अडकल गरिंदैछ ।. त्यस्तै, वीरगंज महानगरपालिकाको वडा नं २९, ३१ र ३२ मा रहेका चापाकलबाट मनग्य पानी आउने गरेको छ तर त्यहाँ पानीको सदुपयोगभन्दा दुरुपयोग भइरहेको स्थानीयको भनाइ छ ।",https://eprateekdaily.com/2023/07/24/54375
रोपेको एक महीनामै धानमा देखियो गबारोको प्रकोप,स्थानीय,प्रतीक दैनिक,"साउन ८, २०८०",बिरुवागुठी,"ग्रामीण भेगमा असारको पहिलो साता किसानले रोपेको धानबालीमा गबारो कीराको प्रकोप देखिएको छ । पर्सागढी, सखुवाप्रसौनी र पटेर्वासुगौली गापाको धानबालीमा गबारो कीराको प्रकोप देखिएपछि किसानहरू चिन्तित भएका छन् ।. धान रोपेको एक महीना पुग्न लाग्दा यसपालि चाँडै गबारोको प्रकोप देखिएको र कीराले धानको गुबा खाएपछि धानका पात तथा गुबाहरू सुक्न थालेको पर्सागढीका किसान देवीराम ढकालले बताए । उनले गबारोको कारण धानको उत्पादन कम हुने भन्दै चिन्ता जाहेर गरे ।. पर्सागढी नपाका कृषि प्राविधिक खड्कबहादुर खत्रीले धानबालीमा गाज हाल्ने समय भएको तथा बादल लाग्ने भइरहेको कारण यस्तो अवस्थामा गबारो कीराको प्रकोप देखिएको बताए । उनले गबारो कीरा निर्मूल गर्न धानबालीमा छिपछिपे पानी जमाइ कारटाप हाइड्रोक्लोराइड ४५ जिआर वा फिप्रोनिल ३५ जिआर (५०० ग्राम) प्रतिकट्ठाको दरले बालुवामा मिसाइ छर्नुपर्ने बताए । विषादी छरेपछि चार दिनसम्म खेतको पानी बग्न नदिन उनले सुझाव दिए ।",https://eprateekdaily.com/2023/07/24/54362
पर्साका १७७ उद्योग खारेज,स्थानीय,प्रतीक दैनिक,"साउन ७, २०८०",वीरगंज,"पर्सा जिल्लामा एक हजार ८९ नयाँ उद्योग दर्ता भएका छन् भने १७७ वटा उद्योगको दर्ता खारेजी भएको छ । घरेलु तथा साना उद्योग कार्यालय, पर्सा वीरगंजकी सूचना अधिकृत सरिता खड्काले आव २०७९/८० मा एक हजार ८९ नयाँ उद्योग दर्ता भएका र १७७ वटा पुराना उद्योगको लगत कट्टा गरिएको बताइन् ।. उनले सो आवमा एक हजार २७५ वटा उद्योगको नवीकरण गरिएको, १६५ वटा उद्योगको पूँजी वृद्धि गरिएको, ३३ वटा उद्योगको ठाउँसारी भएको, ३२ वटा उद्योगको नाम संशोधन भएको, छवटा उद्योगको शाखा विस्तार भएको, ८४ वटा उद्योगको नामसारी भएको र ३६ वटा उद्योगले उद्देश्य थप गरेको बताइन् ।. सूचना अधिकारी खड्काले पर्सा जिल्लामा दर्ता भएका उद्योगहरूमध्ये ४५० वटा उद्योग महिलाबाट र ६५४ वटा उद्योग पुरुष उद्यमीबाट सञ्चालन भएको बताइन् । उनले यी उद्योगबाट एक हजार २१३ जना महिला र तीन हजार २४७ जना पुरुष प्रत्यक्ष रोजगारमा रहेका जानकारी गराइन् ।",https://eprateekdaily.com/2023/07/23/54323
भष्ट्राचारविरुद्ध अभियानमा सरकार निष्पक्ष देखिएन –ज्ञवाली,स्थानीय,प्रतीक दैनिक,"साउन ६, २०८०",परवानीपुर,"नेकपा एमालेका उपमहासचिव प्रदीप ज्ञवालीले वर्तमान सरकार देश र जनताका पक्षमा नभई विदेशीको हितमा काम गरिरहेको आरोप लगाएका छन् ।. प्रेस चौतारी नेपाल, बाराले शनिवार सिमरामा आयोजना गरेको पत्रकार सम्मेलनमा नेता ज्ञवालीले प्रधानमन्त्री पुष्पकमल दाहाल प्रचण्डको पछिल्लो भारत भ्रमण नेपालको हितमा भन्दा पनि भारतको इच्छा पूरा गरिदिने कडी बनेको आरोप लगाए ।. उनले प्रम प्रचण्डको भारत भ्रमणबाट भारतले चाहेका जलविद्युत् आयोजना नेपालका तर्फबाट जिम्मा लगाउने काम भएको आरोप लगाए । भारतले २७ वर्षदेखि अलपत्र पारेर राखेको माथिल्लो कर्णालीको सम्बन्धमा कुनै संवाद नगरी थप दुईवटा आयोजना पुनः जिम्मा लगाएको उनले बताए ।. भ्रष्टाचार नियन्त्रणको विषयमा सरकारले पछिल्लो समय स्टन्टबाजी गरिरहेको उनले आरोप लगाए । उनले भने– सरकार आफ्नै शरीरमा फोहोर बोकेर अरूलाई सफा गर्न हिंडिरहेको छ, पहिला आफू सफा हुनुप¥यो । उनले अनियमितता र भ्रष्टाचारका प्रकरणमा नाम जोडिएका नेतालाई सहयात्री बनाएर हिंडिरहेको सरकारले निष्पक्ष छानबीन गर्छ भन्ने लाग्दैन भनी ठोकुवा गरे ।. भ्रष्टाचारका मुद्दामा जोडिंदा निष्पक्ष छानबीन गर्नुपर्ने भन्दै नेता ज्ञवालीले पूर्वाग्रही ढङ्गबाट गरिने छानबीनले निकास नदिने जिकिर गरे । ठूला प्रकरणका निर्णयकर्ता सत्ताको सहयात्री बनाउने र दुई÷चार जनालाई पक्राउ गरेर जनतामा भ्रम छर्ने काम प्रचारबाजी मात्र भएको उनको आरोप थियो ।. नेता ज्ञवालीले तत्कालीन माओवादी लडाकू शिविरमा भएको भ्रष्टाचारको विषय, पछिल्लो सुनकाण्डमा सरकारमा रहेको दल नेकपा माओवादी केन्द्रका उपाध्यक्ष कृष्णबहादुर महरा, उनका छोरा प्रकाश जोडिएर आएको छ, यस विषयमा सरकारले निष्पक्ष छानबीन गर्नुपर्ने बताए ।. कार्यक्रममा एमालेका सचिव एवं मधेस प्रदेश इन्चार्ज योगेश भट्टराईले मधेस सरकार र मधेसका स्थानीय तहहरूमा बढी रकम अपचलन भएको देखिएकाले सोको नियन्त्रण गर्न एमालेले पहल गर्ने बताए । मधेसको विकास र समृद्धिका लागि एमालेले जागरूक गर्ने अभियान शुरू गरेको उनले बताए ।. प्रेस चौतारी, बाराका अध्यक्ष दिवाकर भण्डारीको अध्यक्षतामा भएको पत्रकार सम्मेलनमा एमाले पोलिटब्युरो सदस्य एवं पार्टी स्कूल संयोजक पुरुषोत्तम पौडेल, पोलिटब्युरो सदस्य एवं विषयविज्ञ प्रशिक्षक ईश्वरी रिजाल, जीतपुरसिमरा उपमहानगरपालिकाका उपप्रमुख भोलाप्रसाद अधिकारीलगायतको सहभागिता थियो । कार्यक्रमको सहजीकरण अनिल गौरवले गरेका थिए ।",https://eprateekdaily.com/2023/07/22/54289
"सर्भर बन्द, मालपोतको काम बन्द",स्थानीय,प्रतीक दैनिक,"साउन ७, २०८०",वीरगंज,"भूमिसुधार तथा मालपोत कार्यालय, पर्साको सर्भर अवरुद्ध हुँदा एक सातादेखि सेवाग्राहीहरूले सास्ती भोगिरहेका छन् ।. वीरगंज महानगरपालिकाले आदर्शनगरस्थित होटल क्लासिक र कर्पोरेट डेभलपमेन्ट बैंक रहेको मुख्य नालामाथिको भवन भत्काउन शुरू गरेको दिन साउन ३ गते बुधवारदेखि मालपोत कार्यालय, पर्साको सर्भर डाउन भएको हो । डोजर लगाएर घर भत्काउने क्रममा आदर्शनगर क्ष्ँेत्रको विद्युत्, इन्टरनेट सेवा अवरुद्ध गरिएको थियो । क्लासिक होटल पूर्णरूपमा भत्काइसके पनि कर्पोरेट बैंक रहेको भवन शनिवारदेखि भत्काउन शुरू गरिएको र अहिलेसम्म जारी छ ।. यो अवधिमा त्यस क्षेत्रमा विद्युत् र इन्टरनेट सेवा प्रभावित छ । सोही कारण भूमिसुधार तथा मालपोत कार्यालय, पर्साको सर्भर बन्द भएको र अहिलेसम्म खुल्न नसकेको नासु राजेश्वर साहले बताए । उनले इन्टरनेट सेवा प्रदायक कम्पनीले मरम्मत कार्य गरिरहेको र सर्भर खुल्नासाथ भूमिसुधार तथा मालपोत कार्यालयको कार्य पूर्ववत्रूपमा सुचारु हुने बताए ।. अहिले एक हप्तादेखि सर्भर बन्द भएकोले भूमिसुधार तथा मालपोत कार्यालयको सम्पूर्ण सेवा अवरुद्ध छ । मालपोतबाट रोक्का, फुकुवा, जग्गा रजिस्टे«शनलगायतका कामहरू बुधवारदेखि पूर्णरूपमा रोकिएका छन् । भूमिसुधार तथा मालपोत कार्यालयको सम्पूर्ण सेवा अनलाइनमार्फत हुँदै आएकामा सर्भर बन्द हुँदा सेवाग्राहीहरूलाई मर्का परेको नासु साहले बताए ।",https://eprateekdaily.com/2023/07/23/54326
कर्पाेरेट डेभलपमेन्ट बैंकमा पनि डोजर चल्यो,स्थानीय,प्रतीक दैनिक,"साउन ६, २०८०",वीरगंज,"वीरगंज महानगरपालिका कार्यालयले शनिवारदेखि आदर्शनगरस्थित कर्पोरेट डेभलपमेन्ट बैंक रहेको स्व शिवप्रसाद साहको भवनमा पनि डोजर चलाएर भत्काउन शुरू गरेको छ ।. मुख्य नालामाथि बनाइएको संरचना हटाउने क्रममा आज कर्पोरेट डेभलपमेन्ट बैंक रहेको भवनमा डोजर चलाएको महानगरले जनाएको छ ।. यसअघि साउन २ गतेदेखि सो भवनदेखि उत्तरतर्फ मुख्य नालामा बनेको क्लासिक होटलमा डोजर चलाएर भत्काइएको थियो ।. बैंकले कार्यालय सार्नका लागि शुक्रवारसम्मको समयसीमा माग गरेको र सो भवनबाट बंैकका सामानहरू निकालिएपछि आजदेखि डोजर चलाउन शुरू गरिएको महानगरले जानकारी गराएको छ ।. मुख्य नालामाथि बनेको महानगरपालिका कार्यालयले दाबी गरे पनि सो नालामाथिको क्षेत्र तत्कालीन पशुपतिनगर निर्माण समितिले बोलकबोलबाट २०२६ सालमा बिक्री गरेको थियो । समितिले बिक्री गरेको जग्गा मालपोत कार्यालय, पर्साबाट २०३१ सालमा रजिस्ट्रेशन भएको थियो भने तत्कालीन नगरपञ्चायत हालको महानगरपालिका कार्यालयबाट घरनक्शा पास गरेर क्लासिक होटल र कर्पोरेट डेभलपमेन्ट बैंक रहेको भवन खडा भएका थिए ।",https://eprateekdaily.com/2023/07/22/54292
"बारा प्रहरीबाट कुटिएका यादव दिल्ली रेफर, प्रनाउ र प्रनिको सरुवा",स्थानीय,प्रतीक दैनिक,"साउन ७, २०८०",परवानीपुर,"बारा प्रहरीले कुटपिट गरेका दुईजना घाइतेमध्ये एकजना दिल्ली रेफर भएका छन् । वीरगंजस्थित स्पर्श हस्पिटलमा भर्ना भएका नेपाली काङ्ग्रेस, बाराका सचिव भैयाराम यादवको यहाँ उपचार सम्भव नभएपछि थप उपचारको लागि अस्पतालले दिल्ली रेफर गरेको छ ।. साउन १ गते राति ८ बजे जिल्ला प्रहरी कार्यालय, बारामा सवारी दुर्घटनासम्बन्धी मुद्दाको पञ्चायती भइरहेको बेला बारा प्रहरीका प्रवक्ता प्रहरी नायब उपरीक्षक पुरुषोत्तम पाण्डे र प्रहरी निरीक्षक रूपेश साहले प्रहरी कार्यालयभित्रै सचिव यादव र नेकपा (एस)का नेता धु्रव यादवलाई कुटपिट गरेका थिए । कुटपिटबाट सचिव यादवको मेरुदण्डमा समस्या आएपछि स्पर्शमा भर्ना गरिएको थियो ।. घटनाको विरोधमा नेपाली काङ्ग्रेस, बाराको नेतृत्वमा विभिन्न राजनीतिक दलहरूले कलैयामा प्रहरीविरुद्ध धर्ना, प्रदर्शन गर्दै आएका छन् । उनीहरूले प्रहरी उपरीक्षक होबिन्द्र बोगटीको सरुवा र घटनाका आरोपी सूचना अधिकारी प्रनाउ पाण्डे र प्रनि साहलाई कारबाईको माग गर्दै आएका थिए ।. यसैबीच, जिप्रका, बाराले घटनाका आरोपी प्रवक्ता पाण्डे र प्रनि साहलाई आइतवार सरुवा गरेको छ ।. प्रहरी उपरीक्षक बोगटीले घटनाका आरोपी दुवैजनालाई सरुवा गरिएको जानकारी गराए ।",https://eprateekdaily.com/2023/07/23/54329
धोबिनीमा भ्रष्टाचारविरुद्ध भण्डाफोर अभियान,स्थानीय,प्रतीक दैनिक,"साउन ८, २०८०",वीरगंज,"पर्साको धोबिनी गाउँपालिकाका जनप्रतिनिधिहरूले चालू आवमा गरेको भ्रष्टाचारबारे स्थानीयहरूले भण्डाफोर कार्यक्रम शुरू गरेका छन् ।. चालू आवमा जनप्रतिनिधिहरूले कुन कुन शीर्षकमा कतिकति रकम छुट्याएर बाँडफाँड गरेको भन्दै केही दिनअघि प्रमुख जिल्ला अधिकारीमार्फत प्रधानमन्त्री तथा अख्तियार दुरुपयोग अनुसन्धान आयोगमा पत्र पठाएका थिए ।. विपक्षी दलका कार्यकर्ताहरूले स्थानीय जनतासँग समन्वय गरी गाउँमा भण्डाफोर अभियान चलाएको नेकपा माओवादी केन्द्रका नेता सलाउद्दीन अहमदले बताए । अहमदका अनुसार २०७३ सालदेखि अहिलेसम्म २३ करोड ४१ लाख बेरुजू रकम रहेकाबारे सर्वसाधारणलाई जानकारी गराउने बताए । उनले भण्डाफोर अभियानमा सहयोग गर्न आग्रह गरे ।. वडा नं ३ मा जम्मा ९३५ घरधुरी रहेकामा वडाध्यक्ष राजकिशोर कुर्मीले आव २०७८÷७९ को बजेटमा रु चार हजारको दरले ३७ लाखको ग्याँस सिलिन्डर खरीद गरेको तर गाउँमा ५१० घरधुरीलाई मात्र वितरण गरी १७ लाख रुपैयाँ भ्रष्टाचार गरेको अहमदले आरोप लगाए । उपप्रमुख मञ्जु देवीले ४० लाख बराबरको फर्निचर खरीद गरी गापा कार्यालयमा नलगी आफ्नो घरमा राखेको बेलामा जेठ २२ गते अख्तियारको टोलीले छापा मारी सामान बरामद गरेर गापाको जिम्मा लगाएको उनले बताए ।. लोसपाका नेता ललनप्रसाद कुर्मीले गापा अध्यक्ष मदन चौहानले दुई करोड ४१ लाख तथा उपाध्यक्ष्ँले एक करोड ७५ लाख रकम भागबन्डामा पारी गापामा केही विकास नगरेको आरोप लगाए ।. नेकपा एमालेका नेता जङ्गबहादुर कुर्मीले बोर्ड बैठकबाट निर्णयसमेत नगरी अध्यक्ष्, उपाध्यक्षले रु २८ लाखको औषधि खरीद गरेको तर अस्पतालमा औषधि नरहेको बताए ।. चार पाङ्ग्रे दुईवटा गाडी र सातवटा मोटरसाइकलको इन्धनमा गापाले आव २०७९/८० मा रु ४० लाख खर्च गरेको, खाजा खर्च रु १५ लाख, कार्यालयमा चिया पकाउन रु दुई लाखको ग्याँस खरीद, चार चक्के गाडी मरम्मतको नाममा रु १२ लाख खर्च गरेको, वडा नं ३ का अध्यक्षले वृक्ष्ाँरोपण नै नगरी रु तीन लाख निकासा गरेको, रेडबूकमा योजना नभए पनि आफूखुशी रकम कमिशनको भरमा वितरण गरेको, लामखुट्टे मार्न रु १५ लाखको औषधि खर्च गरेकोलगायतका शीर्षकमा भ्रष्टाचार गरिएको विपक्षी दलका नेताहरूले आरोप लगाएका छन् ।. भण्डाफोर कार्यक्रम भिखमपुर, गुलरिया, बखरी, लङ्गडीमा भएको थियो । उनीहरूले भ्रष्टाचारविरुद्ध टोलटोलमा जनजागरण अभियान गरिरहेको जनमतका नेता अमरिका राउत कुर्मीले बताए ।",https://eprateekdaily.com/2023/07/24/54372
शुभकामना आदानप्रदान कार्यक्रम सम्पन्न,स्थानीय,प्रतीक दैनिक,"साउन ६, २०८०",वीरगंज,"बहुदरमाई नगरपालिका–५ भौराटारस्थित नेपाल राष्ट्रिय सीताराम महतो माध्यमिक विद्यालयमा कक्षा १२ सञ्चालन हुने अवसरमा शुभकामना आदानप्रदान कार्यक्रम सम्पन्न भएको छ ।. विद्यालय व्यवस्थापन समितिका अध्यक्ष अशोकप्रसाद कुशवाहाको अध्यक्षतामा आयोजित कार्यक्रमको प्रमुख अतिथि प्रदेशसभा सदस्य प्रमोद जैसवालले उद्घाटन गरेका थिए ।. कार्यक्रममा कक्षा १२ सञ्चालनका लागि बहुदरमाई नगरपालिकाका वडाध्यक्षहरू प्रमोदप्रसाद यादवले दुई लाख ५५ हजार, जीतेन्द्र पटेलले दुई लाख ५१ हजार, सुरेन्द्रप्रसाद यादवले अढाई लाख, वीरेन्द्रप्रसाद यादवले दुई लाख ५५ हजार, पुनिलाल साह तेलीले अढाई लाख र सुनील महतो कोइरीले पाँच लाख सहयोगका साथै अपुग रकमसमेत व्यवस्थापन गर्ने प्रतिबद्धता व्यक्त गरेका प्रधानाध्यापक सञ्जयकुमार महतोले बताए ।. कार्यक्रममा जिल्ला समन्वय समिति, पर्साका उपसभापति पूर्ण पटेल, बहुदरमाई नगरपालिकाका प्रमुख सिंगासन साह तेली, उपप्रमुख सुषमा कुशवाहा, शिक्षा शाखा प्रमुख प्रमोद यादव, नेकपा एमालेका केन्द्रीय सल्लाहकार शिव पटेललगायतको सहभागिता रहेको कार्यक्रमको सञ्चालन शिक्षक सन्दीपकुमार जैसवालले गरेका थिए ।",https://eprateekdaily.com/2023/07/22/54286
"वीरगंज भन्सारद्वारा एक खर्ब ५७ अर्ब राजस्व सड्ढलन, लक्ष्यको ६० प्रतिशत मात्रै",स्थानीय,प्रतीक दैनिक,"साउन ८, २०८०",परवानीपुर,"वीरगंज भन्सारले लक्ष्यको आधाभन्दा केही बढी राजस्व सड्ढलन गरेको छ । गत आव २०७९÷८० मा कुल लक्ष्यको ६०.२२ प्रतिशत मात्र राजस्व सड्ढलन गरेको वीरगंज भन्सार कार्यालयले जनाएको छ ।. वीरगंज भन्सारले गत आवको १२ महीनाको लागि दुई खर्ब ६० अर्ब ९७ करोड दुई लाख आठ हजार राजस्व लक्ष्य पाएकोमा एक खर्ब ५७ अर्ब १५ करोड ४९ लाख २२ हजार रुपैयाँ मात्र राजस्व सड्ढलन गरेको छ ।. अघिल्लो आव २०७८/७९ मा वीरगंज भन्सारले सड्ढलन गरेको राजस्वभन्दा पनि यो कम हो । अघिल्लो आव २०७८/७९ मा वीरगंज भन्सारले दुई खर्ब तीन अर्ब दुई करोड ५० लाख ३७ हजार राजस्व लक्ष्य पाएकोमा १०१ प्रतिशत अर्थात् दुई खर्ब चार अर्ब १२ करोड २७ लाख ५६ हजार राजस्व सड्ढलन गरेको थियो ।. अघिल्लो आवभन्दा गत आवमा ४६ अर्ब ९६ करोड ७८ लाख ३४ हजार कम राजस्व सड्ढलन भएको वीरगंज भन्सार कार्यालयको तथ्याड्ढले देखाउँछ । वीरगंज भन्सारले गत आव २०७९÷८० मा भन्सार महसूलतर्फ ९७ अर्ब ३४ करोड ६० लाख नौ हजार राजस्व लक्ष्य पाएकोमा ५७.५८ प्रतिशत अर्थात् ५६ अर्ब पाँच करोड १८ लाख १२ हजार, मूअकरतर्फ ९८ अर्ब ३० करोड ७३ लाख ६० हजार लक्ष्य पाएकोमा ७१.२१ प्रतिशत अर्थात् ७० अर्ब ४२ लाख २२ हजार, अन्तःशुल्कतर्फ २६ अर्ब ८७ करोड ६२ लाख २४ हजार लक्ष्य पाएकोमा ३६.५० प्रतिशत अर्थात् नौ अर्ब ८१ करोड १० लाख ४३ हजार राजस्व सड्ढलन भएको वीरगंज भन्सार कार्यालयका प्रमुख भन्सार अधिकृत धनबहादुर बरुवालले जानकारी गराए ।. उनका अनुसार पूर्वाधार करतर्फ २१ अर्ब ४७ करोड ६२ लाख ४६ हजार लक्ष्य पाएकोमा ६६.४० प्रतिशत अर्थात् १४ अर्ब २५ करोड ९३ लाख ८८ हजार, कृषि सुधार करतर्फ दुई अर्ब एक करोड ३२ लाख २७ हजार लक्ष्य पाएकोमा ८०.११ प्रतिशत अर्थात् एक अर्ब ६१ करोड २८ लाख ५४ हजार, भन्सारसम्बन्धी अन्य आय शीर्षकमा १३ करोड ८३ लाख ९५ हजार लक्ष्य पाएकोमा दुई करोड आठ लाख ५४ हजार, सडक मरम्मत तथा सुधार दस्तुरमा नौ अर्ब ५९ करोड ९४ लाख पाँच हजार लक्ष्य पाएकोमा ३७.८३ प्रतिशत अर्थात् तीन अर्ब ६३ करोड १३ लाख ३७ हजार र सडक निर्माण तथा सम्भार दस्तुर चार अर्ब सात करोड ५७ लाख ९८ हजार लक्ष्य पाएकोमा ३४.०१ प्रतिशत अर्थात् एक खर्ब ३८ करोड ६० लाख ४१ हजारलगायत गरी १२ महीनामा एक खर्ब ५७ अर्ब १५ करोड ४९ लाख २२ हजार राजस्व वीरगंज भन्सारले सड्ढलन गरेको हो ।. भारत तथा तेस्रँे मुलुकबाट नेपालका लागि आयात गरिने मालवस्तुहरूको परिमाणमा भारी गिरावट आएपछि वीरगंज भन्सारको राजस्व सड्ढलनमा ¥हास आएको बुझिएको छ । विश्वमा चलेको आर्थिक मन्दीको कारण अमेरिकी डलरको सञ्चिति र नेपालको अर्थतन्त्रलाई बलियो बनाउनको लागि नेपाल राष्ट्र बैंकको नीति अनुसार विलासी वस्तुहरूको आयातमा कडाइ गरिएको छ भने मालसामान, कच्चा पदार्थ वा टे«डिङ प्रयोजनका लागि ल्याउँदा व्यवसायीले आफ्नै लगानी लगाउनुपर्ने अर्थात् शतप्रतिशत मार्जिनको नियम लागू भएपछि व्यवसायीहरू मालसामान मगाउन कम गरेका छन् ।",https://eprateekdaily.com/2023/07/24/54369
महानगरद्वारा पिउने पानीको व्यवस्थापन शुरू,स्थानीय,प्रतीक दैनिक,"साउन ८, २०८०",वीरगंज,वीरगंज महानगरपालिकाले पिउने पानीको समस्या देखिएपछि विभिन्न वडाहरूमा धारा जडान तथा पाइपलाइन नपुगेको स्थानमा ट्याड्ढीमार्फत अस्थायीरूपमा पिउने पानीको व्यवस्थापन शुरू गरेको छ ।. खानेपानी संस्थानको पाइपलाइन विस्तार भएको वडा नं १ देखि १७ र १९ मा धारा जडान कार्यलाई तीव्रता दिएको छ ।. आजदेखि महानगरको सार्वजनिक ठाउँमा खानेपानी संस्थानको धारा जडान कार्य शुरू गरिएको प्रमुख प्रशासकीय अधिकृत लक्ष्मीप्रसाद पौडेलले बताए । खानेपानी संस्थानको पाइपलाइन पुगेको वडाहरूका सार्वजनिक चोक र मानिसको बढी भीड हुने स्थानमा टड्ढी राख्ने प्रबन्ध मिलाइएको उनले बताए ।. अहिले अढाई महीनादेखि महानगरमा पिउने पानीको अभाव छ र ९० प्रतिशत चापाकल सुकेर मानिसहरूलाई समस्या भएको छ । महानगर ३२ वटै वडामा पिउने पानीको व्यवस्थापनमा लागेको र त्यसका लागि धारा जडान तथा टड्ढी राख्ने कार्य भइरहेको उनले बताए ।,https://eprateekdaily.com/2023/07/24/54366
जगरनाथपुर गापाको बजेटमा विद्यालय भवनको निर्माण कार्य गुणस्तरहीन भएको आरोप,स्थानीय,प्रतीक दैनिक,"साउन १०, २०८०",पोखरिया,जगरनाथपुर गाउँपालिकामा विद्यालय भवन निर्माण कार्यमा अति लापरवाही भएको छ । गापाको कुल बजेटको ५० प्रतिशत माटो पुरी ग्राभेल गर्ने कार्यमा खर्च भएपछि विपक्षीहरूले विरोध गरिरहेका बेलामा थप अर्को अनियमित कार्य उजागर भएको हो ।. वडा नं ५ स्थित मसिहानी विद्यालयमा बनाइएको कोठा एक महीनाभित्रमा भत्कन थालेको स्थानीयले बताएका छन् । राष्ट्रपति शैक्षिक सुधार योजना कार्यक्रम अन्तर्गत निर्माण भएको चार कोठे विद्यालय भवनको छत ढलान गुणस्तरहीन रहेको स्थानीयले आरोप लगाएका छन् । सो छतका छडहरू देख्न सकिन्छ भने भवनका बिमहरू बाङ्गिएर सिमेन्ट निस्कन थालेको स्थानीय उपेन्द्र मुखिया बिनले बताए ।. विद्यालय भवन निर्माणको लागि समयमा बजेट निकासा भएपनि आर्थिक मसान्ततिर भवन हतारहतारमा बनाइएको मुखियाले बताए । उनले सो भवन धेरै दिनसम्म नटिक्ने बताए । गापाले तयार पारेको भवनको लागत स्टिमेटविपरीत कमसल काम भएको मुखियाले बताए ।. यस विषयमा गापाका इन्जिनीयर सद्दाम हुसेनले भवन बनाउनका लागि रु ४५ लाखमा गापाले टेन्डर गर्दा पाँच प्रतिशत घटीमा आयुष कन्स्ट्रक्सनले ठेक्का सकार गरेको बताए । उनले स्थानीयले गुनासो गरेपछि बिग्रेको काम सच्याइएको बताए । उनले काम गर्ने क्रममा केही त्रुटि हुने र त्यसलाई सच्याउने बताए । उनले काम गर्ने बेलामा ढलानको क्रममा भाइब्रेटर तलसम्म नपुगेको बताए । जसका कारण रडहरू देखा परेकाले सिमेन्टले टालिएको बताए ।,https://eprateekdaily.com/2023/07/26/54400
गर्मीका कारण विद्यार्थीहरू बेहोश हुने क्रम बढ्दै,स्थानीय,प्रतीक दैनिक,"साउन ४, २०८०",वीरगंज,"वीरगंज महानगरका सामुदायिक विद्यालयहरूमा गर्मीका कारण विद्यार्थीहरू बेहोश हुने घटना बढेको छ। हिजोमात्र वीरगंज–१६ नगवास्थित नेरामाविमा अध्ययनरत पाँचजना छात्रा र एकजना छात्र बेहोश भएका थिए भने आज पुनः सोही विद्यालयमा चारजना विद्यार्थी बेहोश भएको विद्यालयका निमित्त प्रअ नन्दकिशोर रामले बताए।. उनले बिहीवार विद्यालय सञ्चालन हुनासाथ एकजना विद्यार्थी बेहोश भएको र उनलाई शिक्षकले उपचारको लागि अस्पताल लग्नुपरेको बताए। लगत्तै तीनजना विद्यार्थी बेहोश भएको र उनीहरूको प्राथमिक उपचार गरी अभिभावकको जिम्मा लगाएको तथा विद्यालय बन्द गरिएको बताए। निमित्त प्रअ रामले विद्यालय कोठामा क्षमताभन्दा बढी विद्यार्थी भएको र गर्मीयाममा पटक–पटक विद्युत् अवरोध हुँदा पानीसमेतको समस्या हुने गरेको र गर्मी बढेर विद्यार्थीहरू बेहोश हुने गरेको बताए।. उनले एउटा बेन्चमा पाँचदेखि छजना विद्यार्थी राखेर पढाउनुपर्ने अवस्था रहेको र अहिले महानगरले फर्निचर उपलब्ध गराए पनि सो पर्याप्त नभएको बताए।. वीरगंज महानगरका शिक्षा महाशाखाका अधिकृत हरिराउत कुर्मीले महानगरका केही विद्यालयमा गर्मीका कारण विद्यार्थी बेहोश हुने घटना भइरहेको बताए। उनले बगही, नगवा र माईस्थान विद्यापीठमा अत्यधिक गर्मीका कारण विद्यार्थी बेहोश भएका घटना भएको र यसबारेमा छलफल गरी जानकारी गराइने बताए।.",https://eprateekdaily.com/2023/07/20/54203
एसइई उत्तीर्ण गरेका ७० जना विद्यार्थीलाई सम्मान,स्थानीय,प्रतीक दैनिक,"साउन ६, २०८०",वीरगंज,"बारा, परवानीपुर गाउँपालिका–५ बहुअरी टोलमा शनिवार एसइई उत्तीर्ण गरेका ७० जना विद्यार्थीलाई सम्मान गरिएको छ ।. स्वच्छ समाज युवा क्लबको आयोजनामा सन्ध्या साह, हिमांशुकुमार यादव, अञ्जलीकुमारी पटेल, करिश्माकुमारी पटेल, सोनुकुमार श्रीवास्तव, पुष्पाकुमारी राम, मन्दीप यादवलगायत यस वर्ष सो गापाबाट एसइई उत्तीर्ण ७० जना विद्यार्थीलाई सम्मानित गरिएको थियो । कार्यक्रमका प्रमुख अतिथि समाजसेवी डा शिवशड्ढर यादवले विद्यार्थीहरूलाई सम्मान गर्दै भविष्यमा अझ धेरै सफलता मिलोस् भनी शुभकामना व्यक्त दिएका थिए ।. क्लबका अध्यक्ष भुपेन्द्र पटेलको अध्यक्षतामा भएको कार्यक्रममा वडाध्यक्ष रामेश्वर साह कलवार, समाजसेवी तथा खेलकूदप्रेमी शिवशड्ढर पटेलले उत्तीर्ण भएका विद्यार्थीहरूलाई बधाई दिंदै टोलका विद्यार्थीहरू भविष्यमा असल नागरिक बनून् भनी शुभकामना दिए ।. कार्यक्रममा परवानीपुर गापाका नेता सञ्जु साह, बार एशोसिएशनका केन्द्रीय उपाध्यक्ष रामचन्द्र सिंह, प्रा किशोरी राम, वडा सदस्य दारा सिंह पटेल, शिक्षाविद् डा प्रमोद यादव, अर्जुन पटेल, जीतेन्द्रकुमार वर्मा, डा अजय यादव, इलाका प्रहरी कार्यालय, श्रीसियाका इन्चार्ज तेजप्रताप सिंह, नेकपा माओवादी केन्द्रका नेता लालबहादुर पटेलले शुभकामना व्यक्त गरेका थिए । कार्यक्रममा स्वागत आनन्द पटेलले र सञ्चालन त्रिलोकप्रताप सिंहले गरेका थिए ।",https://eprateekdaily.com/2023/07/22/54283
२९ किलो गाँजासहित दुईजना पक्राउ,स्थानीय,प्रतीक दैनिक,"साउन ४, २०८०",पंचगावाँ,"पटेर्वासुगौली गाउँपालिका–३ सोनवर्षास्थित जैनुल होदाको घरनजीकैबाट २९ किलो गाँजासहित दुर्ईजना पक्राउ परेका छन्।. पक्राउ पर्नेमा जैनुल होदा र मकवानपुर रक्सीराङ गापा–३ का रामजी थिङ रहेको प्रहरीले जनाएको छ।. यसैगरी, गाँजा मुद्दामा फरार रहेका सोही ठाउँका अखिलेश गिरी र मनोज गिरीलाई पुनः गाउँमा आई गाँजाको कारोबार गरिरहेको स्थानीयले बताएका छन्।. स्थानीय प्रहरीको संरक्षणमा गिरीद्वयले गाँजाको कारोबार गर्ने गरेको र गाउँमा विकृति फैलिएको स्थानीयवासीले बताएका छन्।. यस विषयमा पर्साका प्रहरी उपरीक्षक कोमल शाहले गिरीद्वयलाई पक्राउ गर्ने बताएका छन्।",https://eprateekdaily.com/2023/07/20/54174
मिटरब्याजी प्रकरणः निवेदक नै भाग्न थाले,स्थानीय,प्रतीक दैनिक,"साउन ६, २०८०",वीरगंज,"पर्सा र बारामा मिटरब्याजीविरुद्ध निवेदन दर्ता गराएका निवेदकहरू नै अहिले बेपत्ता हुन थालेपछि मुद्दा छिनोफानो प्रक्रियामा समस्या हुन थालेको छ ।. जिल्ला प्रशासन कार्यालय, पर्सामा निवेदन दर्ता गराएका निवेदकहरूलाई बोलाउँदा नआउने गरेको जिल्ला प्रहरी कार्यालय, बाराका प्रहरी नायब उपरीक्षक पुरुषोतम पाण्डेले बताए ।. नेपाल सरकारले मिटरब्याजी सम्बन्धी जिल्लामा गठित न्याय समितिलाई दुवै पक्षलाई बोलाइ मुद्दा छिनोफानो निर्देशन गरेको छ । निवेदकका माग अनुसार तथा पीडकसँग सहमति गराए पनि साहुलाई दिनुपर्ने रकम निवेदकसँग नभएपछि उनीहरू बेपत्ता हुन थालेका प्रनाउ पाण्डेले बताए । उनले पहिला पीडक बेपत्ता हुने गरेकामा अहिले पीडित भनिनेहरू बेपत्ता भएका बताए ।. उनले आर्थिक अवस्था कमजोर भएकाले ऋण लिने र तिर्न नसकेपछि मिटरब्याजीविरुद्ध निवेदन दिने गरेको बताएका छन् । ऋण लेनदेन गर्ने दुवै पक्ष्ँलाई बोलाएर छलफल गराइ बाँकी तिर्नुपर्ने रकम तिर्न भनेपछि पीडित भनिएकाहरू नै बेपत्ता हुन थालेका बताए ।. पीडित भनिएकाहरूले नै मिटरब्याजीविरुद्ध उजूरी दिएपछि अहिले गाउँमा सरसापटी तथा ऋण पाइने गरिएको छैन । प्रनाउ पाण्डेले मिटरब्याजीसम्बन्धी मुद्दामा निवेदन पर्नुअघि नै अदालतले टु·ो लगाएको विषय पनि अहिले थप चुनौती बन्ने गरेको बताए । दुःख दिने नियतले पनि धेरैले साहुविरुद्ध मिटरब्याजीको आरोप लगाउँदै निवेदन दिने गरेका उनले बताए ।",https://eprateekdaily.com/2023/07/22/54252
मुखदेव सुशीला माविका विद्यार्थीलाई छात्रवृत्ति वितरण,स्थानीय,प्रतीक दैनिक,"साउन ४, २०८०",,,https://eprateekdaily.com/2023/07/20/54176
"स्व नरेश सर्राफ पत्रकारिता पुरस्कारको लागि रु १० लाख, परिवारको लालनपोषणको लागि रु पाँच लाख सहयोग",स्थानीय,प्रतीक दैनिक,"साउन ६, २०८०",वीरगंज,"वीरगंज महानगरपालिकाले युवा पत्रकार स्व नरेश सर्राफको छोरीको पठनपाठन, भरणपोषणका लागि र स्व नरेश सर्राफ क्रियाशील पत्रकारिता पुरस्कारको लागि १५ लाख राशि उपलब्ध गराएको छ ।. नेपाल पत्रकार महासङ्घ, पर्सा शाखाले पत्रकार सर्राफको स्मृतिमा स्थापना गरेको स्व नरेश सर्राफ स्मृति क्रियाशील पत्रकारिता पुरस्कारको अक्षयकोषको लागि रु १० लाख उपलब्ध गराएको छ । नगरप्रमुख राजेशमान सिंहको उपस्थितिमा सांसद प्रदीप यादवले पर्सा शाखा अध्यक्ष अनुप तिवारीलाई सो रकम बराबरको चेक शुक्रवार हस्तान्तरण गरे ।. यसैगरी, स्व सर्राफकी छोरी श्रेया सर्राफको पठनपाठन तथा भरणपोषणका लागि पाँच लाख रुपैयाँको चेक हस्तान्तरण गरिएको थियो । श्रेयालाई सांसद प्रदीप यादव र नगरप्रमुख सिंहले चेक हस्तान्तरण गरेका थिए । सांसद यादवले स्व सर्राफको परिवारलाई थप सहयोग गर्ने प्रतिबद्धता जाहेर गरे ।. यसैगरी, नगरप्रमुख सिंहले स्व सर्राफको निधनपश्चात् परिवारको बिचल्ली नहोस् भनेर आफूले हरसम्भव सहयोग गरेको र आगामी दिनमा पनि सहयोग निरन्तर जारी रहने आश्वासन दिए । कार्यक्रममा नगरप्रमुखका प्रेस सल्लाहकार महेश दास, पत्रकार महासङ्घ, पर्साका कोषाध्यक्ष सञ्जीव मिश्र र नगरप्रमुखका सचिवालय सल्लाहकार सत्यराज घिमिरेलगायतको सहभागिता थियो ।",https://eprateekdaily.com/2023/07/22/54261
समयमा मल पाएपछि कृषिकर्म गर्न किसानलाई सहज,स्थानीय,प्रतीक दैनिक,"साउन ६, २०८०",सेढवा,"वर्षेबाली धानबालीका लागि नेपाल सरकारबाट प्राप्त हुने अनुदानको रासायनिक मल किसानहरूले समयमा पाएका छन् ।. साल्ट ट्रेडिङ कम्पनी लिमिटेड र कृषि सामग्री कम्पनी लिमिटेडले किसानहरूलाई समयमैं रासायनिक मल उपलब्ध गराएपछि किसानहरूलाई कृषिकर्म गर्न सहज भएको छ ।. धान रोपाइँको दुर्ई सातासम्म छरिने डिएपी र युरिया मल यसपालि किसानहरूले सहजै पाएका हुन् । हरेक वर्ष रासायनिक मलका लागि समस्या झेल्दै आएका तथा भारतीय बजारमा निर्भर हुँदै आएका यहाँका किसानहरूले स्थानीय कृषि सहकारी संस्थाबाट मल पाउँदा धान रोपाइँमा सहयोग मिलेको बताएका छन् ।. जगरनाथपुर गाउँपालिका–१ का रमेश महतो थारूले यसपटक सहजै रासायनिक मल पाउँदा भारतीय बजारमा कमसल तथा कम तौलको मल किन्नु नपरेको बताए । साथै सीमामा खटेका नेपाली तथा भारतीय सुरक्षाकर्मीले भारतबाट मल ल्याउँदा दिने दुःख भोग्नु नपरेको बताए ।. धानबालीमा यसपछि रोपाइँको करीब ३५–४० दिनपछि प्रतिकट्ठा तीन किलोको दरले युरिया मल छर्ने गरिन्छ । त्यसपछि बाला निस्किनुभन्दा पहिले एकपटक प्रतिकट्ठा दुई किलोसम्म युरिया मल पुनः छर्नुपर्ने हुन्छ ।. जीराभवानी गापा–२ स्थित जय मारुतीनन्दन कृषि सहकारी संस्था, सेढवाका अध्यक्ष सत्यनारायण साहले यसपटक समयमा किसानहरूको लागि मल आएकाले वितरण गरिएको बताए । उनले पर्याप्त मल भएकाले मल भण्डारण गरिएको र किसानलाई मलको अभाव नहुने बताएका छन् ।",https://eprateekdaily.com/2023/07/22/54255
प्रहरी अधिकृतमाथि कारबाईको माग गर्दै प्रदर्शन,स्थानीय,प्रतीक दैनिक,"साउन ६, २०८०",वीरगंज,"नेपाली काङ्ग्रेस, बाराले जिल्ला प्रहरी कार्यालय, बाराका प्रमुख होबिन्द्र बोगटीसहित प्रहरी अधिकृतमाथि कारबाई र सरुवा माग गरेको छ ।. नेका, बाराका सचिव भैयाराम यादवलाई गत सोमवार राति जिल्ला प्रहरी कार्यालय, परिसरमा प्रहरीले कुटपिट गरेको थियो ।. प्रहरी प्रवक्ता एवं प्रहरी नायब उपरीक्ष्क पुरुषोत्तम पाण्डे र प्रहरी निरीक्षक रूपेश साहले बारा काङ्ग्रेसका सचिव यादवलाई कुटपिट गरेको, थुनेर मानसिक यातना दिएको नेका, बाराको आरोप छ ।. बारा काङ्ग्रेसले सो कार्य प्रउ बोगटीको निर्देशनमा गरिएको भन्दै दुई प्रहरी अधिकृतको निलम्बन, कारबाई र प्रउ बोगटीको सरुवा माग गर्दै बिहीवारदेखि प्रदर्शन गरेको हो ।. हिजो प्रदर्शन गरेको बारा काङ्ग्रेसले आज शुक्रवार पनि प्रदर्शन गरेको छ । यसअघि बुधवार प्रमुख जिल्ला अधिकारी नवराज सापकोटालाई सचिव यादवसँग गरिएको दुव्र्यवहारबारे ध्यानाकर्षण गराएको थियो ।. तीन साताअघि कलैया–बघवन सडकमा भएको सवारी दुर्घटना सम्बन्धमा जिल्ला प्रहरी कार्यालय, बारामा छलफलका लागि गएका नेका, बाराका सचिव यादवमाथि प्रहरी कार्यालयमा दुव्र्यवहार गरिएको थियो । प्रहरीले घटनालाई सबै पञ्चले बिगारेको र उनीहरू दलाल भएको शब्द उच्चारण गरेपछि यादवले सोको विरोध गर्दा प्रहरीले कुटपिट गरेको थियो ।",https://eprateekdaily.com/2023/07/22/54258
सिम्रौनगढका वडा कार्यालयहरू सञ्चालनमा,स्थानीय,प्रतीक दैनिक,"साउन ४, २०८०",सिम्रौनगढ,"सिम्रौनगढ नगरपालिकाको सम्पूर्ण वडा कार्यालय सञ्चालनमा आएका छन्। विभिन्न माग राख्दै कर्मचारीहरूको आन्दोलनका कारण चार दिनदेखि बन्द रहेका वडा कार्यालयहरूको कामकाज बिहीवारदेखि सञ्चालनमा आएको हो।. बुधवार अबेर रातिसम्म नगरपालिकाको सभाहलमा बसेको बैठकले वडा कार्यालय सञ्चालन गर्ने जनाएको थियो। नगरप्रमुख किशोरीप्रसाद कलवारको अध्यक्षतामा बसेको बैठकमा ११ वटै वडाका अध्यक्षहरूको सहभागिता थियो।. बैठकले प्रत्येक वडामा अध्यक्षको सिफारिशको आधारमा तीनजना कर्मचारीका दरले भर्ना गर्ने साथै वडा नं ८ मा थप एकजना कर्मचारी तथा वडा सचिवको व्यवस्था नगरपालिकाले गर्ने निर्णय गरेको थियो। त्यस्तै, कर्मचारीको तलबभत्ताको सम्बन्धमा नगरपालिका अन्तर्गत करार कर्मचारीहरूले पाउने तलबभत्ता यकीन गरी नगरसभाबाट पारित गराउने निर्णय गरिएको थियो।. वडा कार्यालय बन्द भएपनि सिम्रौनगढ अस्पताल बन्द छ। तीन दिनदेखि बन्द रहेको सिम्रौनगढ नगर अस्पताल सञ्चालनका सम्बन्धमा पनि छलफल भएको थियो। अस्पताल सञ्चालन तथा व्यवस्थापन समितिमार्फत आय–व्यय प्रस्तुतसहितको प्रतिवेदन साउन १० गतेको बैठकमा प्रस्तुत गर्ने निर्णय भएको थियो।. बैठकमा उपप्रमुख नजमु शेहर, निमित्त प्रमुख प्रशासकीय अधिकृत भोजेन्द्रकुमार चौधरी, वडाध्यक्षहरू दिनदयाल, अरविन्द कुमार, अवधेश सहनी, शिवमङ्गल प्रसाद, नन्दकिशोरप्रसाद जयसवाल, विवेक मेहता, सुरेन्द्रप्रसाद लगायतको सहभागिता थियो।.",https://eprateekdaily.com/2023/07/20/54197
"जिप्रका, सर्लाहीको हिरासतमा महिलाको मृत्यु",स्थानीय,प्रतीक दैनिक,"साउन ६, २०८०",वीरगंज,"जिल्ला प्रहरी कार्यालय, सर्लाहीको हिरासतमा रहेकी एकजना महिलाको मृत्यु भएको छ । चक्रघट्टा गाउँपालिका–८ की ४० वर्षीया हजरत खातुनको मृत्यु भएको प्रहरी नायब उपरीक्षक कैलाश राईले बताएका छन् ।. बिहीवार राति १० बजे खातुनले शौचालयमा आत्महत्याको प्रयास गरेको प्रनाउ राईले बताए । प्रादेशिक अस्पताल मल·वामा महिलालाई लैजाँदा उनको मृत्यु भइसकेको उनले बताए ।. साउन १ गते साँझ ७ बजे मल·वा नपा–८ झिलिमिलियामाईनजीकै नेपाल–भारत सीमा क्ष्ँेत्रबाट सशस्त्र प्रहरीले स्रोत नखुलेको रु पाँच लाख चार हजार र ५७७ ग्राम चाँदीसहित चक्रघट्टा गाउँपालिका–८ का ३२ वर्षीय रामकेवल राय र सोही ठाउँकी ४० वर्षीया हजरत खातुनलाई पक्राउ गरेको थियो ।. प्रहरीले उनीहरूलाई बुधवार भन्सार कार्यालय, मल·वामा बुझाएको थियो । मलङ्गवा भन्सारले बिहीवार हजरत खातुनलाई रु तीन लाख ३९ हजार धरौटी तोकेकोमा खातुनले धरौटी तिर्न नसकेपछि जिल्ला प्रहरी कार्यालय, मलङ्गवाको हिरासतमा पठाएको थियो ।. हिरासतमा रहेकी खातुनले बिहीवार राति शौचालयमा गई सलको पासो लगाइ आत्महत्याको प्रयास गरेको ड्युटीमा रहेका प्रहरीले थाहा पाएपछि उपचारका लागि प्रादेशिक अस्पताल, मलङ्गवा पुर्याएकोमा त्यहाँ चिकित्सकले मृत घोषणा गरेको थियो । प्रनाउ राईले घटनाको अनुसन्धान भइरहेको बताएका छन् ।",https://eprateekdaily.com/2023/07/22/54249
"क्लासिक भत्कियो, कर्पोरेट बैंक भत्काउने तयारी",स्थानीय,प्रतीक दैनिक,"साउन ४, २०८०",वीरगंज,"वीरगंज महानगरपालिकाले मुख्य नालामा बनेको क्लासिक होटल भत्काउने कार्यलाई बिहीवार पनि निरन्तरता दिएको छ।. गत मङ्गलवार साँझ सो संरचना भत्काउन महानगरले डोजरको प्रयोग शुरू गरेको थियो। क्लासिक होटल सञ्चालकमध्येका सफाकत अलीले पशुपति आदर्शनगर निर्माण समितिबाट पिताले नालामाथिको क्ष्Fेत्र खरीद गरेको र नगरपञ्चायतले नक्शापास गरेपछि घर निर्माण गरेको तर अहिले महानगरले विनासूचना डोजर लगाएर तोडफोड गरेको आरोप लगाए।. उनले महानगरले पहिलोपटक सूचना जारी गरी कागजात माग गर्दा सम्पूर्ण कागजात बुझाएको तर मङ्गलवार एक्कासि वैध संरचनामाथि दुई घण्टे सूचना जारी गरेर अवैध तरीकाबाट संरचना भत्काउने काम गरेको आरोप लगाए। महानगरपालिकाले बुधवार दिउँसो सूचना जारी गर्दै क्लासिक होटल र कर्पोरेट बैंकलाई साढे पाँच बजेसम्म संरचनामा रहेका सामानहरू हटाउन समयसीमा दिएको थियो।. . कर्पोरेट बैंकले बैंकिङ कारोबारको विषयमा थप समय माग गर्दा भोलि शुक्रवारसम्मका लागि महानगरले समय दिएको थियो तर क्लासिक होटलमा भने बेलुकी साढे सात बजेदेखि डोजर लगाएर संरचना भत्काउने कार्य गरेको थियो। पाँचवटा एक्साभेटर, डोजर प्रयोग गरेर साढे सात बजेदेखि अबेर रातिसम्म संरचना भत्काउने कार्य गरेको थियो। सो कार्यलाई बिहीवार पनि निरन्तरता दिंदै संरचना भत्काउने र त्यहाँका भग्नावशेषलाई ओसार्ने काम गरेको छ। बिहीवार दिनभरि कर्पोरेट बैंकले भने भवन खाली गर्न शुरू गरेको छ। शुक्रवारसम्मको समयसीमा पाएको बैंकले आज सम्पूर्ण सामान हटाएको छ।. महानगरले कर्पोरेट बैंक रहेको भवन पनि नालामाथि भएको भनेर तोड्ने आदेश जारी गरेको छ। कर्पोरेट बैंक रहेको जग्गाधनी स्व शिवप्रसाद साहका सन्तानहरूले भने बुबाले बोलकबोलबाट २०२६ सालमा नालामाथिको क्षेत्र खरीद गरेको, २०३१ सालमा रजिस्टे«शन गरेको र नगरपालिकाबाटै घरनक्शा पास गरेर ५० वर्षदेखि भोग गर्दै आएकोमा अहिले आफैंले बिक्री गरेको, नक्शापास गरेको क्षेत्रलाई मुख्य नालामाथि भएको भनेर गैरकानूनी तरीकाले तोडफोड गर्ने चेतावनी दिएको आरोप लगाए।. महानगरपालिकाले भने नालामाथि बनेका संरचना सबै भत्काउने र त्यसमा कसैसँग सम्झौता नहुने बताउँदै आएको छ। जिल्ला हुलाक कार्यालयअगाडिदेखि शुरू भएको १० फिटे नाला गीता मन्दिरसम्म १० फिटमैं केन्द्रित छ भने त्यसपछि वीरगंज जेसीजदेखि हरि खेतान क्याम्पससम्म तत्कालीन पशुपतिनगर निर्माण समितिको नक्शा अनुसार ४० फिटको नाला कायम रहेको छ। हरि खेतानपछि चिल्डे«न पार्क हुँदै श्रीसिया नदीसम्म मुख्य नाला १० फिटकै छ। महानगरले अहिलेसम्म वीरगंज जेसीजबाट ४० फिट नाला सफाइ अभियान शुरू गरेको र पहिलो चरणमा राष्ट्रिय वाणिज्य बैंक, होटल रेसिडेन्सी र केडिया परिवार तथा हरि खेतान क्याम्पसद्वारा अतिक्रमित नालामाथिको संरचना भत्काएको थियो।",https://eprateekdaily.com/2023/07/20/54205
नारायणी अस्पतालको बेथितिबारे ध्यानाकर्षण,स्थानीय,प्रतीक दैनिक,"साउन ४, २०८०",वीरगंज,"स्वतन्त्र मानव अधिकार समाज, वीरगंजले नारायणी अस्पतालको मेडिकल सुपरिटेन्डेन्ट डा चितरञ्जन साहलाई अस्पतालको बेथितिबारे ध्यानाकर्षण गराएको छ।. समाजका अध्यक्ष कृष्णकुमार खनालले अस्पतालभित्र रहेको फार्मेसी, साझा औषधि र अस्पतालबाहिर रहेका निजी औषधिपसलहरूमा एकैथरीका औषधि भिन्दाभिन्दै दररेटमा बिक्री भइरहेका र अस्पतालभित्र रहेको फार्मेसीले समेत बिरामीहरूलाई ठगिरहेको कुरा बाहिरिएको हुँदा सोबारेमा मेसु डा साहलाई ध्यानाकर्षणपत्र बुझाएका थिए।. ध्यानाकर्षणपत्रमा अस्पतालले प्रवाह गर्ने डायलसिस सेवा र ३० करोड लागतमा भित्र्याएको एमआरआई मेशिन सञ्चालनबारे सोधनी गरिएको छ। मेसु डा साहले अस्पतालमा आफू आएदेखि सुधारका कार्यक्रमहरू सञ्चालन गरेको र ध्यानाकर्षण गराइएका कुरालाई पनि गम्भीरतापूर्वक लिएको उनले बताए। उनले हिलियम ग्याँस अभावमा एमआरआई सञ्चालनमा ढिलाइ भएको र पछिल्लो समय हिलियम ग्याँस रिफिलिङ गर्दा प्रFविधिक त्रुटिवश ११ प्रतिशत ग्याँस उडेकोले तोकिएको असार १५ गते सञ्चालनमा आउन नसकेको बताए।. उनले अबको एक सातामा एमआरआई मेशिन सञ्चालनमा आउने जानकारी गराएका थिए।",https://eprateekdaily.com/2023/07/20/54185
संवाद फाउन्डेशन सर्लाही जिल्ला समिति गठन,स्थानीय,प्रतीक दैनिक,"साउन ३, २०८०",वीरगंज,"समितिका सहसंयोजकद्वय सुनील यादव र शिवशङ्कर साह, सचिव जयप्रकाश यादव र सदस्यहरूमा विवेक चौधरी, सरोज यादव, रितेश यादव, मुकेश साह, रूपेश यादव, उमेश राउत, राहुल यादव, राजु सहनी, कपिल ठाकुर, विक्रम यादव, विपुल कुशवाहा, समीर महतो, विभा मण्डल, काजल साह, सुवेखा महतो, राजेश मुखिया रहेका छन् ।. फाउन्डेशनका अध्यक्ष भाष्करले आफ्नो व्यक्तिगत जीवनसँगै फाउन्डेशनको माध्यमबाट सामाजिक कार्यमा पनि योगदान दिन आग्रह गरे । उनले सक्रिय युवाहरूको समूहले आप्mनो सीप र क्षमता प्रदर्शन गरी समाज रूपान्तरणमा टेवा पु¥याउने विश्वास व्यक्त गरे ।",https://eprateekdaily.com/2023/07/19/54114
भारत लैजाँदै गरेको मदिरा बरामद,स्थानीय,प्रतीक दैनिक,"साउन ३, २०८०",भिस्वा,,https://eprateekdaily.com/2023/07/19/54127
भन्सार छलीको कपडा बरामद,स्थानीय,प्रतीक दैनिक,"साउन ३, २०८०",वीरगंज,,https://eprateekdaily.com/2023/07/19/54121
सय रुपियाँको सामानमा कडाइ भएन,स्थानीय,प्रतीक दैनिक,"साउन ३, २०८०",परवानीपुर,"साउन १ गतेदेखि कडाइ गर्ने भनिए पनि वीरगंज भन्सार नाकामा कडाइ गरिएको छैन । पश्चिम नेपालको सुनौली भन्सार नाका र पूर्वको विराटनगर नाकामा कडाइ गरिए पनि वीरगंज भन्सार नाकामा कडाइ नगरिएको सुरक्षा अधिकारीहरूले बताएका छन् ।. चालू आव २०८०/८१ को लागि साउन १ गतेदेखि भारतबाट रु सय रुपियाँको सामान लिएर आउँदा पनि भन्सार महसूल तिर्नुपर्ने नीति बजेट भाषणमार्फत निर्देशित गरिएको थियो । त्यसै अनुसार भन्सार नाकामा भन्सार विभागले कार्यान्वयनको लागि निर्देशन जारी गरेको थियो । तर वीरगंज भन्सारमा उक्त निर्देशन लागू हुन सकेको छैन ।. जिल्ला प्रहरी कार्यालय, पर्साका प्रहरी उपरीक्षक कोमल शाहले हालसम्म आधिकारिक पत्र नआएकोले कडाइ नगरिएको र यसबारे बुझेर प्रतिक्रिया दिने बताए । सशस्त्र प्रहरी बल भन्सार गुल्म वीरगंजका सशस्त्र प्रहरी उपरीक्षक रामजङ्ग पाण्डेले सीमावर्ती भारतीय बजार रक्सौलबाट सामान लिएर आउने सबैजनाको चेकजाँचमा कडाइ गरिए तापनि रु सयभन्दा बढीको सामानमा राजस्व असुल्ने भनी आधिकारिक निर्णय हुन बाँकी रहेको बताए ।. उनले सुनौली तथा विराटनगर नाकामा कडाइ गरिएको थाहा पाएको तर वीरगंज भन्सारमा सरोकारवालाको निर्णय नभएकोले नियम लागू नगरिएको बताए । वीरगंज भन्सारका प्रशासक डिलाराम पन्थीसँग बुझ्दा भन्सार विभागको निर्देश्Fन अनुसार कडाइ गरिएको दाबी गरे । तर कतिजनाको सामान चेकजाँचबाट कति राजस्व उठ्यो यकीन साथ भन्ने अवस्था नरहेको बताए । आगामी दिनमा सीमा नाका व्यवस्थित गर्दै लैजाने योजना रहेको उनले जानकारी दिए ।",https://eprateekdaily.com/2023/07/19/54117
दुबईमा मासिक १५ लाख कमाउने पर्साका इन्जिनीयर,स्थानीय,प्रतीक दैनिक,"साउन ३, २०८०",परवानीपुर,"कोही खाडी मुलुक, कोही युरोप, अमेरिका तर भाग्य कसै–कसैको मात्र चम्किने गर्छ । वैदेशिक रोजगारमा गएका नेपालीहरूमध्ये भाग्य चम्केका एकजना युवक हुन्– पर्साका अफजल हुसेन । सखुवाप्रसौनी गाउँपालिका–३ कटैया देउरवानाका ५० वर्षीय अफजल २२ वर्षदेखि वैदेशिक रोजगारमा छन् । २२ वर्षको अवधिमा हालसम्म ३५ देखि ४० करोडसम्म सम्पत्ति आर्जन गरेको उनको भनाइ छ ।. पेशाले मेकानिकल इन्जिनीयर अफजल हाल जर्मन कम्पनी सिमेन्सको दुबईस्थित शाखामा सिनियर एक्स्पर्टको रूपमा कार्यरत छन् । ग्याँस टर्बाइनको मेशिन उत्पादन गर्ने कारखानाका विज्ञको रूपमा चिनिने अफजललाई जर्मनीको बर्लिनमा रहेको मुख्यालयले एशिया र युरोपलगायत विभिन्न देशमा पठाउने गर्छ । कम्पनीलाई जहाँ–जहाँ उनको आवश्यकता महसूस हुन्छ, उनी त्यहाँ गएर समस्या समाधान गर्छन् र फेरि दुबई फर्किन्छन् ।. अफजल एक महीनाको बिदामा नेपाल आएका छन् । बकरीद मनाउन नेपाल आएका अफजलले वैदेशिक रोजगारले भाग्य चम्केको तर यसमा निकै चुनौती र जोखिम रहेकोसमेत औंल्याए । मध्यमवर्गीय किसान परिवारको छोरा अफजलले आज करोडौंको सम्पत्ति आर्जन गर्दा आफूलाई गर्व लागे तापनि नेपाली दाजुभाइहरूले विदेशमा चुहाइरहेको पसिना देखेर कहिलेकाहीं रुन मन लाग्ने गरेको पनि बताए । “विनासीप र विज्ञताबेगर विदेश जानुहुँदैन । लेबरको रूपमा गयो भने कुनै मूल्य छैन । दाल, भात, तरकारी मात्र परिवारलाई खुवाएर विदेशबाट फर्किन्छन्,” उनले भने ।. २०२९ सालमा जन्मेका अफजलले कक्षा ३ सम्मको पढाइ कटेया प्रFविमा गरेका थिए भने कक्ष्Fा ९ सम्मको अध्ययन औराहा मावि श्रीपुर पंचगावाँबाट सक्याएर २०४६ सालमा पोखरिया माविबाट एसएलसी उत्तीर्ण गरेका थिए । २०५० सालमा ठाकुर राम बहुमुखी क्याम्पसबाट आइएस्सी पढेर इन्जिनीयरिङ पढ्न काठमाडौं चहार्न थाले तर बुबासँग पढाइको लागि खर्च नभएकोले उनले स्नातक इन्जिनीयरको पढाइ केही समय गर्न सकेनन् ।. काश्मीरी मस्जिदमा पाकिस्तानी दूतावासका केही अधिकारीसँग चिनजान भएपछि एउटा सिट खाली थियो । सोही सिटमा उनलाई पूर्ण छात्रवृत्तिमा मेकानिकल इन्जिनीयरिङ पढ्न पाकिस्तानको कराँची पठाइयो । एनइडी युनिभर्सिटी, कराँचीबाट सन् १९९९ मा मेकानिकल इन्जिनीयरिङ उत्तीर्ण गरेर उनी नेपाल फर्किए । गोल्छा अर्गनाइजेशनको नितनपुरमा रहेको हुलास प्लाइवुडमा मासिक चार हजारमा १० महीना काम गरेर उनले राजीनामा दिए ।. पैसा कमाउने धोको उनको पनि थियो । अब त विदेश जानुपर्छ भन्ने मनसायका साथ काठमाडौंको म्यानपावरहरू चहार्न थाले । डेढ वर्षको अवधिमा कति जोर चप्पल खिइयो तर जागीर पाएनन् । सन् २००१ को अगस्तमा उनले साउदीमा एउटा कम्पनीमा जागीर पाए र नेपालबाट साउदी अरब उडे । त्यति बेला उनको साउदीको रु १५ सय तलब थियो । जुन नेपालमा ३५ देखि ४० हजार हुन्थ्यो । त्यसपछि उनलाई विश्वास हुन थाल्यो, अब म ठीक बाटोमा छु । पहिले हुलासमा गरिरहेको काम छोड्दा पागल भन्नेहरूले प्रशंसा गर्न थाले ।. सन् २००४ मा उनी कतार गए, छ महीना त्यहाँ काम गरे । त्यसपछि दुबईमा सिमेन्स कम्पनीमा आबद्ध भए । हालसम्म त्यही इलेक्ट्रोनिक मेकानिकल कम्पनीमा सिनियर इन्जिनीयर एवं विज्ञको रूपमा कार्यरत छन् । हाल उनको पारिश्रमिक मासिक ३५ देखि ४० हजार दिराम रहेको छ । उनले गाउँमा १४ बिघा खेत, १० कट्ठा घडेरी, वीरगंज, लिङ्करोड, बसपार्कमा मायालु होटलको भवन, मुर्लीमा चार तले घर, नेशनल मेडिकल कलेजनजीक ३३ धुर घडेरी, सिक्स लेनमा सवा कट्ठा जग्गा, जगरनाथपुरनजीक सवा चार कट्ठा जग्गा, नितनपुरमा साढे पाँच कट्ठा जग्गामा कारखाना भाडामा लिएको, जीतपुरमा साढे आठ कट्ठा, काठमाडौंमा साढे पाँच आना र तीन करोडको घर गरी थुप्रै सम्पत्ति आर्जन गरेको बताए ।. उनले जीवनमा जबसम्म जोखिम र केही पाउनको लागि केही गुमाउने दृढ इच्छाशक्तिसहित विश्वास भएन भने केही गर्न नसकिने बताउँदै सपना हेरिन्छ, पूरा गर्नकै लागि भन्दै विश्वासका साथ युवालाई अगाडि बढ्न सुझाव दिए ।",https://eprateekdaily.com/2023/07/19/54142
विपी स्मृति दिवसमा नेकाले १५ हजार वृक्षारोपण गर्ने निर्णय,स्थानीय,प्रतीक दैनिक,"साउन ३, २०८०",वीरगंज,"साउन ६ गते शनिवार पर्सा जिल्लाका १४ वटा पालिकाका ११२ वटा वडामा १५ हजार बिरुवा रोप्ने निर्णय भएको उपसभापति रामनारायण कुर्मीले बताए । बुधवार पार्टी कार्यालयमा आयोजित भेलामा उपसभापति कुर्मीले साउन ७ गतेदेखि हरेक वडामा सङ्गठन सुदृढीकरण अभियान सञ्चालन गरिने, अगुवा कार्यकर्ता भेला गर्ने, वडा कार्यसमितिको कार्यालय स्थापना गर्ने निर्णय भएको बताए ।. त्यसैगरी, नगर/गाउँ पालिका सम्मेलन, प्रदेशसभा निर्वाचन क्षेत्र भेला, प्रतिनिधिसभा निर्वाचन क्षेत्र भेला र साउन मसान्तभित्र जिल्ला सम्मेलन गरिने उपसभापति कुर्मीले जानकारी गराए ।वृक्षारोपण कार्यक्रमका लागि जिल्ला कार्यसमितिले हरेक वडामा प्रतिनिधि खटाएको नेका, पर्साका सभापति जनार्दनसिंह क्षत्रीले बताए ।. भेलामा उपसभापति अशोक गुप्ता, सचिवद्वय दिनेश चौधरी, वीरगंज महानगरपालिकाका उपप्रमुख इम्तियाज आलम, सहसचिव नवीन सिंह, कोषाध्यक्ष प्रेमबहादुर थापा, सदस्य श्यामकुमार पोखरेल, धु्रव नेपाल, प्रकाशकुमार उपाध्याय, श्याम पटेललगायतको सहभागिता थियो ।",https://eprateekdaily.com/2023/07/19/54124
गर्मीका कारण छजना विद्यार्थी बेहोश,स्थानीय,प्रतीक दैनिक,"साउन ३, २०८०",वीरगंज,"कक्ष्Fा ३, ४, ६ र ९ मा अध्ययनरत छजना विद्यार्थी गर्मीको कारण बेहोश भएका र उनीहरूको प्राथमिक उपचारपछि घर फर्काइएको शिक्षक महतोले बताए । पानी नपर्दा अहिले गर्मी बढ्दो छ ।",https://eprateekdaily.com/2023/07/19/54131
शिक्षक महासङ्घ पटेर्वासुगौलीको अध्यक्षमा राजेश्वर प्रसाद,स्थानीय,प्रतीक दैनिक,"साउन ३, २०८०",पंचगावाँ,"कार्यसमितिको सहअध्यक्ष राजकुमार साह, महिला उपाध्यक्ष नीरमाया आले, उपाध्यक्ष मनोहर गौरो, सचिव सुभाषप्रसाददास थारू, सहसचिव प्रमोदकुमार यादव, सहसचिव (अर्थ) दिपनप्रसाद, सहसचिवान (संस्थागत) देवेन्द्रप्रसाद साह, रामरूपप्रसाद यादव र चन्दन साह चयन भएका छन् ।. यसैगरी, सदस्यहरूमा सुरेन्द्र यादव, रामलखन राय, रमेशकुमार आले, प्रमिला कुमारी, दुखाप्रसाद ओझैया, आनन्द राय र रामप्रसाद दास रहेका छन् ।. नवनिर्वाचित पदाधिकारी र सदस्यहरूको पदस्थापना तथा शपथग्रहण गरिएको नेपाल शिक्षक सङ्घका जिल्ला सचिव हरिराजप्रसाद यादवले जानकारी दिए । शिक्षक महासङ्घका पूर्वअध्यक्ष अध्यक्ष मोहनदास थारूको अध्यक्षता तथा गापा अध्यक्ष दिनेशप्रसाद चौधरीको प्रमुख आतिथ्यमा भएको कार्यक्रममा वडाध्यक्षहरू फरमान मियाँँ, माधव राउत र वासु पञ्जियार, नेपाल शिक्षक महासङ्घ, पर्साका अध्यक्ष तीर्थराज यादव, सचिव विनोद गिरी, नेपाल शिक्षक सङ्घ, पर्साका अध्यक्ष प्रदीप जैसवाललगायतको सहभागिता थियो ।",https://eprateekdaily.com/2023/07/19/54135
क्लासिक होटलमा महानगरको डोजर चल्यो,स्थानीय,प्रतीक दैनिक,"साउन ३, २०८०",वीरगंज,"जिल्ला हुलाक कार्यालय, पर्सादेखि मुख्य नाला सफाइ गर्दै आएको महानगरले नाला अतिक्रमण गरेर निर्माण गरिएका संरचना हटाउने क्रममा हिजो होटल क्लासिकमा डोजर चलाउन खोज्दा विवाद भएको थियो । विवादको क्रममा जग्गाधनी सफाकत अलिले बुबाले तत्कालीन आदर्शनगर निर्माण समितिबाट पुलमाथिको जग्गा खरीद गरेको बताए । उनले पुलमाथिको जग्गा तत्कालीन नगरपञ्चायतले सूचना जारी गरी बिक्री गरेको र बुबाले २०२६ सालमा नगरपञ्चायतसँग खरीद गरेर मालपोतबाट २०३१ सालमा रजिस्ट्रेशन पास गराएको जग्गा भएको प्रमाण देखाएका थिए ।आज महानगरपालिकाले क्लासिक होटलमा सार्वजनिक सूचना टाँस गर्दै साँझ साढे पाँच बजेसम्म संरचना हटाउन समयसीमा प्रदान गरेको थियो । सो समयसीमालाई बढाएर साढे सात बजेसम्म समय दिएकोमा संरचना खाली नगरिएपछि महानगरका तीनवटा डोजरले होटल संरचनाको अग्रभाग तोडफोड शुरू गरेको थियो । तोडफोडको क्रममा जनपद र सशस्त्र प्रहरी तैनाथ थिए भने एम्बुलेन्स पनि तयारी अवस्थामा राखिएको थियो ।. होटल क्लासिकअगाडि रहेको कर्पोरेट बैंक रहेको मुख्य नालामाथिको भवन खाली गराउन महानगरका प्रतिनिधि जाँदा बैंक कर्मचारीहरू शुक्रवारसम्मको समय माग गरेपछि महानगर प्रतिनिधिहरूले सो समयावधि प्रदान गरेका थिए ।",https://eprateekdaily.com/2023/07/19/54147
"ड्राइपोर्ट भन्सारद्वारा ४२ अर्ब राजस्व सङ्कलन, लक्ष्यको ६२.८८ प्रतिशत",स्थानीय,प्रतीक दैनिक,"साउन ३, २०८०",वीरगंज,"यस भन्सार कार्यालयले १२ महीनामा नेपाल सरकारबाट ६७ अर्ब ४३ करोड ८६ लाख ९४ हजार राजस्व सङ्कलन लक्ष्य पाएको थियो । सबैभन्दा बढी साउन महीनामा राजस्व सङ्कलन गरेको छ भने सबैभन्दा कम असारमा राजस्व सङ्कलन भएको देखिएको छ । बन्दरगाह भन्सार कार्यालयले साउनमा चार अर्ब १४ करोड ३८ लाख ७२ हजार लक्ष्य पाएकोमा ८७.३२ प्रतिशत अर्थात् तीन अर्ब ६१ करोड ८५ लाख दुई हजार, भदौमा पाँच अर्ब ३८ करोड ६१ लाख ३० हजार लक्ष्य पाएकोमा ७३.९६ प्रतिशत अर्थात् तीन अर्ब ९८ करोड ३७ लाख ३२ हजार, असोजमा पाँच अर्ब ७५ करोड ६० लाख ६१ हजार राजस्व लक्ष्य पाएकोमा ५८.३३ प्रतिशत तीन अर्ब ३५ करोड ७६ लाख आठ हजार राजस्व सङ्कलन गरेको छ ।. यसैगरी, कात्तिकमा पाँच अर्ब ३९ करोड ५९ लाख ७५ हजार लक्ष्य पाएकोमा ६७.७२ प्रतिशत अर्थात् तीन अर्ब ६५ करोड ४० लाख २२ हजार, मङ्सिरमा पाँच अर्ब ५१ करोड ४२ लाख ३८ हजार लक्ष्य पाएकोमा ६४.९३ प्रतिशत अर्थात् तीन अर्ब ५८ करोड पाँच लाख ७१ हजार राजस्व सङ्कलन भएको छ भने पुसमा पाँच अर्ब ८३ करोड ७५ लाख ५१ हजार लक्ष्य पाएकोमा सो भन्सार कार्यालयले ५६.९३ प्रतिशत अर्थात् तीन अर्ब ३२ करोड ३५ लाख ९१ हजार राजस्व सङ्कलन गरेको छ । साथै माघमा पाँच अर्ब ८० करोड २३ लाख ९९ हजार लक्ष्य पाएकोमा ६३.५४ प्रतिशत अर्थात् तीन अर्ब ६८ करोड ७० लाख ५६ हजार राजस्व सङ्कलन भएको बन्दरगाह भन्सार कार्यालयका सूचना अधिकारी एवं कर अधिकृत सन्तोष न्यौपानेले जानकारी गराए ।. त्यसैगरी, फागुन महीनामा उक्त भन्सार कार्यालयले पाँच अर्ब ९९ करोड ७० लाख ३१ हजार राजस्व लक्ष्य पाएकोमा ५७.६५ प्रतिशत तीन अर्ब ४५ करोड ७३ लाख ८५ हजार, चैतमा पाँच अर्ब ५९ करोड ३३ लाख २५ हजार राजस्व लक्ष्य पाएकोमा ५७.६७ प्रतिशत तीन अर्ब २२ करोड ५५ लाख ६९ हजार राजस्व सङ्कलन भएको छ भने वैशाखमा पाँच अर्ब ८६ करोड ४४ लाख २५ हजार लक्ष्य पाएकोमा ५५.७५ प्रतिशत अर्थात् तीन अर्ब २६ करोड ९२ लाख ३४ हजार राजस्व सङ्कलन भएको छ ।. यसैगरी, जेठ महीनामा छ अर्ब २३ करोड ८५ लाख ६६ हजार लक्ष्य पाएकोमा ६८.९६ प्रतिशत अर्थात् चार अर्ब ३० करोड २२ लाख चार हजार राजस्व सङ्कलन भएको थियो भने गत असारमा पाँच अर्ब ९० करोड ९१ लाख २१ हजार लक्ष्य पाएकोमा ४९.८० प्रतिशत अर्थात् दुई अर्ब ९४ करोड २८ लाख १९ हजार राजस्व सङ्कलन भएको श्रीसिया सुक्खा बन्दरगाह भन्सार कार्यालयका प्रमुख कर अधिकृत रामप्रसाद मैनालीले बताए ।. आर्थिक मन्दीका कारण आयात सङ्कुचित भएपछि राजस्व सङ्कलन प्रभावित भएको भन्सार अधिकारीहरूको विश्लेषण छ ।",https://eprateekdaily.com/2023/07/19/54138
सर्लाहीमा ७१ प्रतिशत मिटरब्याजसम्बन्धी समस्या समाधान,स्थानीय,प्रतीक दैनिक,"साउन ४, २०८०",वीरगंज,"जिल्ला प्रशासन कार्यालय, सर्लाहीले अनुचित लेनदेन (मिटरब्याज) सम्बन्धमा परेको उजूरी सङ्ख्यामध्ये करीब ७१ प्रतिशतको समस्या समाधान गरेको प्रमुख जिल्ला अधिकारी इन्द्रदेवप्रसाद यादवले बताए।. जिप्रका, सर्लाहीमा १,९२० वटा अनुचित लेनदेनका उजूरी परेका र त्यसमध्ये ३९१ वटा (२०.६ प्रतिशत)को फछ्र्योट भइसकेको प्रजिअ यादवले बताए।. यसैगरी, उजूरीमध्ये ९६८ वटा. (५०.४१ प्रतिशत)को छलफल गराएर समस्या समाधान गरिएको प्रजिअ यादवले बताए। उनले हालसम्म नौ करोड ४९ लाख ६९ हजार ४३३ कारोबार रकम भएको तर ३१ करोड नौ लाख ३७ हजार मागदाबी गरिएकामा सरोकारवालाहरूलाई छलफल गराएर रु १४ करोड २८ लाख १८ हजार ४९१ मा सहमति गराएको र नौ बिघा नौ कट्ठा सवा दुई धुर जग्गा फिर्ता गराएको बताएका छन्।",https://eprateekdaily.com/2023/07/20/54172
काठ तस्करी मुद्दाका फरार एकजना पक्राउ,स्थानीय,प्रतीक दैनिक,"साउन ४, २०८०",पंचगावाँ,"सखुवाप्रसौनी गाउँपालिका–२ घुसुकपुरबाट काठ तस्करी मुद्दामा फरार रहेका एकजनालाई पक्राउ गरेको छ।. सबडिभिजन वन कार्यालय, रङ्गपुरटाँडीका जमदार अर्जुन चौधरीले वन फँडानी र सालको काठ चोरी तस्करी मुद्दामा फरार रहेका सोही ठाउँ बस्ने भिखारी माझीलाई बिहीवार बिहान पक्राउ गरी कारबाईको लागि डिभिजन वन कार्यालय, पर्सामा पठाइएको सबडिभिजन वन कार्यालय, रङ्गपुरटाँडीका रेन्जर कपिलदेव यादवले बताए।",https://eprateekdaily.com/2023/07/20/54169
पानी नछोडेपछि वडाध्यक्षले ब्लक नं ५ को गेट खोले,स्थानीय,प्रतीक दैनिक,"साउन ३, २०८०",वीरगंज,"सो कार्यालयले पर्सा र बाराको गण्डक नहरमा पानी छोड्न विभेद गरेको भनी वीरगंज महानगरपालिका–२० का अध्यक्ष रामकिशोर सिंह परागले आज गण्डक नहरको पानी पर्सावासीका लागि खुला गरेका थिए । तीन/तीन दिन आलोपालो गरेर पर्सा र बारामा गण्डक नहरबाट पानी वितरण गरिन्छ । पर्साको म्याद हिजो सकिएको थियो । तर आज बाराका लागि पानी पठाउँदा तिलावे नदीको पानी समेत बारातर्फ पठाइएपछि वडाध्यक्ष परागले सो कार्य रोक्दै पर्सावासीका लागि पानी प्रवाह गरेका थिए । गण्डक नहर अन्तर्गतको ब्लक नं ५ मा तिलावे नदीको पानी स्थानीय वडा नं १८, २०, २४ र २६ का किसानहरूले प्रयोग गर्दै आएका छन् । नारायणी सिंचाइ व्यवस्थापन कार्यालयले दामासाहीरूपमा दुवै जिल्लालाई पानी वितरण गर्नुपर्नेमा पर्सालाई हेला गर्दै आएको वडाध्यक्ष परागको आरोप छ । आज ब्लक नं ५ को गेट खोलेर उनले पर्सेली किसानहरूको खेतमा तिलावे नदीको पानी प्रवाह गरेका हुन् ।",https://eprateekdaily.com/2023/07/19/54062
"चौधरीको मलेशियामा हत्या, शव कुर्दै परिवारजन",स्थानीय,प्रतीक दैनिक,"साउन ३, २०८०",परवानीपुर,उनी वैदेशिक रोजगारको क्रममा ११ महीनाअघि मलेशियाको मलाका सेन्टर शहरमा काम गर्न गएका थिए । काठमाडौंको संयोग ओभरसिजमार्फत मलेशियन मिन्टाका सर्भिसेज एसएचएन बिएचडी नामक उद्योगमा काम गर्न उनी मलेशिया गएका थिए । सोही उद्योगको क्वार्टरमा सँगै मेलेशिया आएका सिराहाका सुशीलले चक्कु प्रहार गरी हत्या गरेको खबरले परिवारजन स्तब्ध बनेको गोविन्दका काका रामाकान्त चौधरीले बताए ।. नेपाली साथी सुशीलले गत ७ जुलाईमा घरमा पैसा पठाउन गोविन्दसँग सापटी मागेका र नदिएपछि रिसको झोंकमा हत्या गरी २४ घण्टा फरार भएका थिए । घटनाको भोलिपल्ट गोविन्द काममा नगएपछि उद्योगले प्रहरीलाई खबर गरी उनको कोठा खानतलाशी गर्दा उनको हत्या गरिएको अवस्थामा शव फेला परेको थियो । मलेशियाली प्रहरीले सुशीलको खोजी कार्य शुरू गरेपछि उनी पक्राउ परेका थिए । गोविन्दको हत्यामा अन्य केही नेपाली युवकको संलग्नता रहेको मलेशियाली प्रहरीको प्रारम्भिक अनुसन्धानले देखाएको छ ।. उनको हत्याको ११ दिन बितिसक्दा पनि शव नेपाल आउन सकेको छैन । कानूनी प्रक्रिया पूरा गर्दा केही समय लागेकोले उनको शव नेपाल ल्याउन अझै एक साता लाग्ने वैदेशिक रोजगार विभागका अधिकारीहरूले परिवारजनलाई आश्वासन दिएका छन् । घटनाको बारेमा सत्यतथ्य छानबीन गरी दोषीमाथि कडा कारबाहीको साथै आवश्यक क्षतिपूर्ति दिलाउन र शव नेपाल मगाउनको लागि पहल गरिदिन सरोकारवाला निकायलाई परिवारजनले अपील गरेका छन् ।,https://eprateekdaily.com/2023/07/19/54066
"ट्रक, पिकअप राजस्व अनुसन्धान चलान",स्थानीय,प्रतीक दैनिक,"साउन ३, २०८०",वीरगंज,"वीरगंजबाट काठमाडौं र बुटवलतर्फ जाँदै गरेको सूचनाका आधारमा वीरगंज महानगरपालिका–१४ गण्डकस्थित सडकखण्डबाट मालवाहक ट्रक र पिकअप नियन्त्रणमा लिएको जिप्रका, पर्साले जानकारी गराएको छ । हिजो दिउँसो नियन्त्रणमा लिएको ट्रक र पिकअपलाई आवश्यक कारबाहीका लागि हिजै राजस्व अनुसन्धान कार्यालय, पथलैयामा बुझाइएको जिप्रका, पर्साले जनाएको छ ।",https://eprateekdaily.com/2023/07/19/54069
रात्रिकालीन बजारमा अश्लीलता भयो –जनमत पार्टी,स्थानीय,प्रतीक दैनिक,"साउन ३, २०८०",वीरगंज,"जनमत पार्टीको युवा जनमत सङ्घ वीरगंज महानगरपालिकाका संयोजक सञ्जय सिंहले प्रमुख जिल्ला अधिकारी हीरालाल रेग्मीलाई मङ्गलवार ज्ञापन दिंदै महानगरपालिकाले सो क्रियाकलापमा सुधार नगरे आगामी रात्रिबजार सञ्चालनमा धर्ना दिंदै शान्तिपूर्ण विरोध प्रदर्शन गर्ने चेतावनी दिए । उनले रात्रिबजारमा अहिले महानगरले तोकेभन्दा ठूलो ध्वनिमा डिजे बजाएर अभद्र नाचगान गराएर संस्कृति, सभ्यतामाथि प्रहार गरेको आरोप लगाए । प्रजिअलाई दिइएको ज्ञापनमा स्थानीय कला, लोक–संस्कृतिको विकास प्रवद्र्धन गर्नुपर्ने महानगरले अश्लीलतालाई प्राथमिकता दिएर रात्रिकालीन बजार सञ्चालन गरेको भन्दै आगामी रात्रिकालीन बजारमा सो कार्य दोहोरिए सोको शान्तिपूर्ण विरोध गरिने बताए । प्रजिअ रेग्मीले ज्ञापनपत्रबारे नगरप्रमुखको ध्यानाकर्षण गराउने आश्वासन दिए । कार्यक्रममा जनमत पार्टीका जिल्ला अध्यक्ष राजु गिरी, कन्हैयालाल झालगायतको सहभागिता थियो ।",https://eprateekdaily.com/2023/07/19/54058
सर्लाहीबाट सोहजन आन्दोलन शुरू,स्थानीय,प्रतीक दैनिक,"साउन ३, २०८०",वीरगंज,"चन्द्रनगर गापाले सोहजनखेतीको अवधारणा ल्याइ किसानहरूको आम्दानी बढाउन सोहजन आन्दोलन शुरू गरेको हो । सोहजन पोषण, स्वास्थ्य, सौन्दर्य, वातावरण तथा समृद्धिका लागि बहुउपयोगी बिरुवा हो । सोहजनलाई अङ्ग्रेजीमा मोरिङ्गा ओलियफेरा भनिन्छ । सोहजनखेतीबाट चन्द्रनगरका किसानहरूले आर्थिक लाभ लिएर चन्द्रनगरलाई समृद्ध बनाउने र यो खेती आन्दोलनको रूप लिई तराई–मधेसका जिल्लामा विस्तार गरी मधेसको अर्थतन्त्र रूपान्तरण गर्ने चन्द्रनगर गापा अध्यक्ष राजकुमार महतोले बताए ।. चन्द्रनगरमा सोहजनखेती गरेर सोहजन उद्योग तथा अनुसन्धान केन्द्र खोलिने अध्यक्ष महतोले बताए । उनले चन्द्रनगरमा सोहजनको पातको चूर्ण, फेसवास, साबुन तथा विभिन्न औषधि उत्पादन तथा प्रशोधन गरी उद्योगमार्पmत राष्ट्रिय, अन्तर्राष्ट्रिय बजारीकरण गरिने बताए । अध्यक्ष महतोले चन्द्रनगरबाट सोहजनखेतीको आन्दोलन गरी तराई मधेसका २२ जिल्लामा सोहजनखेती गर्न आन्दोलन गरिने बताए ।. सोहजनखेतीका विज्ञ देवनारायण मण्डलले सोहजन आम्दानीको हिसाबले किसानको लागि उत्तम भएको बताए । उनले एक कट्ठामा ४४ वटा बिरुवा आठ/आठ फिटको दूरीमा रोप्दा सोहजनखेतीबाट राम्रो आम्दानी लिन सकिने बताए ।",https://eprateekdaily.com/2023/07/19/54110
तोकिएको अवधिमा अस्पताल नबन्ने,स्थानीय,प्रतीक दैनिक,"साउन ३, २०८०",निजगढ,"आशिष/आर्शीवाद निर्माण सेवा प्रालि, त्रियुगा नगरपालिका–१३, उदयपुरले मूल्य अभिवृद्धि करसहित १२ करोड ५३ लाख २५ हजार १०५ रुपैयाँ ४३ पैसामा १५ शøयाको अस्पताल निर्माण सम्पन्न गर्ने सम्झौता गरे पनि गत आर्थिक वर्ष २०७९/८० मा बिल अफ क्वान्टिटीमा तोकिए अनुसार चरणबद्ध कार्य असार मसान्तसम्ममा सक्नुपर्नेमा सो कार्य सम्पन्न गर्न नसक्दा उक्त रकम फ्रीज हुन पुगेको ठेकेदार कम्पनीका इन्जिनीयर सुरेश यादवले बताए ।. सो ठेक्का सकार गरेको मितिले डेढ वर्षभित्र निर्माण कार्य सम्पन्न गर्नेगरी आर्थिक वर्ष २०७८ असार २१ गते सम्झौता गरे पनि अहिलेसम्म करीब ६० प्रतिशत मात्र काम भएको अनुमान छ । स्वास्थ्य मन्त्रालयबाट सो अस्पताल भवन निर्माणका लागि रकम विनियोजित भएको हो ।. ठेकेदार कम्पनीले समयमैं निर्माण सामग्री खरीद नगरेर निर्माण कार्यमा ढिलाइ गर्दा सो रकम फ्रीज हुन पुगेको निजगढ नगरपालिका वडा नं ९ का अध्यक्ष रामचन्द्र कटुवालले बताए । ठेकेदारले जिम्मेवारीपूर्वक ध्यान नदिंदा तोकिएको अवधिमा अस्पताल बन्नेमा आशङ्का पैदा भएको छ । अब पनि यस्तो कार्य नदोहोरियोस् भन्नेमा ठेकेदार पक्ष र निजगढ नगरपालिका सचेत हुनुपर्ने बताइएको छ ।. अस्पताल भवन शिलान्यास भएपछि जगमा ढुङ्गा सोलिङ गर्ने बखत सो अस्पताल भवनको नक्शा, लागत स्टिमेट हेर्दा ढुङ्गा सोलिङ कार्य नै छुटेको प्राविधिकहरूले थाहा पाएका थिए । छुट भएको सो कार्य समावेश गरी स्वीकृति पाउन करीब छ महीना लागेको थियो ।. भवनको डिजाइन र अनुमानित लागत तयार गर्ने वियोन्ड इमाइजेशन कन्सल्टेन्सी, रूपनी–३, सप्तरीले तयार गरेको लागत स्टिमेटमा ३,२२२.८७ वर्गमिटरमा हुनुपर्नेमा मात्र ६९.२९ वर्गमिटर हुँदा ३,१५३.५८ वर्गमिटर छुट्न गएको थियो । भवनको डिजाइन र अनुमानित लागत तयार गर्ने सो कन्सल्टेन्सीसँग परामर्श गरी प्रक्रिया अघि बढाउँदा झन्डै छ महीना लागेको थियो ।. अस्पताल भवनको भुइँ तलामा २४ कोठा र पहिलो तलामा एउटा हलसहित १३ वटा कोठा रहनेछ । लागत स्टिमेटमा यस भवन निर्माण सम्पन्न गर्न मूअकसहित १८ करोड दुई लाख नौ हजार ५८९ रुपैयाँ ४० पैसा लाग्ने अनुमान गरिए पनि सकार गर्ने ठेकेदार कम्पनीले ३० प्रतिशत कम मूल्यमा निर्माण गर्नेगरी ठेक्का सम्झौता निजगढ नगरपालिकासँग गरेको हो ।",https://eprateekdaily.com/2023/07/19/54084
चोरीका घटना बढ्दै,स्थानीय,प्रतीक दैनिक,"साउन ३, २०८०",वीरगंज,"दुई साताअघि वीरगंज–११ त्रिमूर्ति टोलमा साँझपख बाटोमा हिंडिरहेकी एकजना महिलाको सुनको सिक्री लुटियो । चोरले दिनदहाडै महिलाको घाँटीबाट सिक्री लुछेर फरार भएको थियो । चोरी गर्नेले त्रिमूर्ति टोल सुधार समितिले जडान गरेका दुईवटा सिसिटिभी क्यामरा चोरी गरेर सो वारदात गरेका थिए । तर अर्काे क्यामरामा भने सो क्रियाकलाप कैद भएको र सोको आधारमा सामुदायिक सेवा केन्द्र मुर्ली, श्रीपुरले एकजना चोरलाई पक्राउ गरेर जिल्ला प्रहरी कार्यालय, पर्साको जिम्मा लगाएको छ । महानगरमा अहिले सटर तोडेर चोरीका वारदातहरू बढेका छन् । दुई दर्जनभन्दा बढी चोरीका घटनाहरूको उजूरी प्रहरीमा परेको छ । मोटरसाइकल चोरीका घटना पुरानै हो । मोटरसाइकल चोरीले निरन्तरता पाएको छ र नियन्त्रणको लागि प्रहरीले सक्रियता पनि देखाएको थियो । केही चोरहरूलाई पक्राउ गर्नुका साथै मोटरसाइकलहरू बरामद भएका थिए ।. अहिले महानगरमा चापाकलहरूबाट पानी आउन छाडेको दुई महीनाभन्दा बढी भयो । यो अवधिमा सार्वजनिक चापाकलहरूको चोरी पनि बढेको छ । पानी नआउने चापाकलहरू चोरी भएको प्रहरी स्रोतले जनाएको छ । प्रहरीको पहिलो काम शान्ति सुरक्षा गर्नु हो र तस्करीलगायतका आर्थिक अपराध दोस्रो प्राथमिकतामा पर्ने जनाउँदै आएको पर्सा प्रहरीले अहिले तस्करीलाई पहिलो प्राथमिकता दिएको कारण चोरीका वारदातहरू बढेको आरोप पनि छ । करीब डेढ वर्षअघि पर्साको तस्करी नियन्त्रण गरेर प्रशंसा पाएका प्रहरी उपरीक्षक कोमल शाह अहिले विभिन्न नाकाहरूबाट तस्करी खोलेको भनेर निकै आलोचित भएका छन् ।",https://eprateekdaily.com/2023/07/19/54088
यातायात लाइसेन्सको विवाद अदालत पुग्यो काज फिर्ता भएका साहमाथि कालोमोसो दलियो,स्थानीय,प्रतीक दैनिक,"साउन ३, २०८०",वीरगंज,". लाइसेन्स वितरणमा वीरगंज कार्यालयमा करीब छ महीनादेखि विवाद चलिरहेको छ । दुई समूहमा कर्मचारीहरू विभाजित भएका छन् । यसैक्रममा असार २१ गते नासु साहको काज फिर्ता भएको थियो । उनको दरबन्दी यातायात व्यवस्था कार्यालय (लाइसेन्स) रौतहटमा भएको थियो । उनीसँगै मेकानिकल इन्जिनीयर अमितकुमार दासको सोही मितिमा यातायात पूर्वाधार निर्देशनालय मधेस प्रदेश राजधानी जनकपुरमा सरुवा भएको थियो । दुवै कर्मचारीको रवाना पत्र सम्बन्धित कार्यालयहरूमा पठाएको र उनीहरूलाई पनि यसबारेमा विद्युतीय प्रणालीबाट जानकारी गराएपछि काज फिर्ता र सरुवाविरुद्ध असार २९ गते उनीहरू अदालतमा गएका थिए ।. मेकानिकल इन्जिनीयर दासले प्रदेश निजामती सेवा ऐन, २०७७ तथा प्रदेश निजामती नियमावली २०७९ को कानूनी प्रावधानविपरीत समयावधि नपुगी सरुवा गरेको भनी दिएको उत्प्रेषण परमादेशको मुद्दामा न्यायाधीश राजेशकुमार काफ्लेको इजलासले दुवै पक्षलाई साउन १२ गते छलफलका लागि बोलाउन आदेश जारी गर्दै सो अवधिसम्म निवेदकलाई हाल बहाल रहेको कार्यालयबाट कानूनी प्रावधानविपरीत सरुवा नगर्नु, नगराउनु भनी अल्पकालीन अन्तरिम आदेश जारी गरेको थियो । दास वीरगंजमा चार वर्ष तीन महीनादेखि कार्यरत छन् ।. तर साहको हकमा भने अदालतले अन्तरिम आदेश जारी गरेको छैन । वीरगंजमा कर्मचारीहरूबीच विवाद चुलिएको र सोही क्रममा काज फिर्ता गरिएकोले साहले सहानुभूति बटुल्न आज कालोमोसोको प्रपञ्च रचेको हुन सक्ने एकजना यातायातका कर्मचारीले आशङ्का व्यक्त गरे ।यस कार्यालयबाट जारी हुने सवारी चालक अनुमतिपत्रको लागि लिइने लिखित तथा ट्रायल परीक्ष्Fामा कर्मचारीहरूबीचको विवादले सेवाग्राहीलाई समस्या भएका कारण अहिले रौतहटको गौर, धनुषाको जनकपुर र सिराहाको लहानमा सवारी चालक अनुमतिपत्र लिन जानेहरूको सङ्ख्या बढेको छ ।. गत असार १३ गते ट्रायल परीक्ष्Fाको नतीजा सार्वजनिक गर्ने क्रममा कर्मचारीहरूबीच विवाद बढेर हात हालहालको अवस्था सिर्जना भएको थियो । कर्मचारीहरूबीच एकापसमा अपशब्द प्रयोग र कोकाकोलाको बोतलले हानाहान भएको स्रोतले जनाएको छ ।",https://eprateekdaily.com/2023/07/19/54081
अलौंमा १६ शøयाको अस्पताल बन्ने,स्थानीय,प्रतीक दैनिक,"साउन ३, २०८०",वीरगंज,कार्यक्रममा वीरगंज महानगरको स्वास्थ्य क्षेत्रमा सुधारका लागि वडा नं १७ मा अस्पताल बनाउन लागिएको नगरप्रमुख राजेशमान सिंहले बताए । उनले वडामा यसै आर्थिक वर्षदेखि विशेषज्ञ सेवा दिन शुरू गरिने र त्यसका लागि चिकित्सक तथा स्वास्थ्यकर्मी भर्ना अन्तिम चरणमा पुगेको जानकारी गराए ।. यसै वर्ष अस्पतालको निर्माण कार्य सम्पन्न गरिने उनले बताए । अहिले यो वडामा स्वास्थ्य चौकीमार्फत वडावासीलाई स्वास्थ्य सेवा प्रदान भइरहेको छ । रु एक करोड २० लाखको लागतमा अस्पताल भवन निर्माण हुने वडाध्यक्ष छतकुलीले बताए ।,https://eprateekdaily.com/2023/07/19/54078
गैरकानूनीरूपमा खोला खन्ने चिनियाँसहित दुई चालक पक्राउ,स्थानीय,प्रतीक दैनिक,"साउन ३, २०८०",निजगढ,"दु्रतमार्ग निर्माण अन्तर्गत पुल निर्माणको ठेक्का लिएको एसडिएलक्यू चिनियाँ कम्पनीले राति खोलामा नदीजन्य पदार्थ उत्खनन गरिरहेको सूचना पाएपछि इलाका प्रहरी कार्यालय, निजगढको टोली उत्खननस्थलमा पुगी तीनजनासहित अनटेस्ट जेसिबी र प्रदेश २–०३–००१ ख २८३२, प्रदेश २–०३–००१ ख ४९५७ नम्बरका टिपर पक्राउ गरेको इप्रका, निजगढका प्रहरी निरीक्षक घनश्याम श्रेष्ठले बताए ।. प्रहरीले पक्राउ परेका चिनियाँको नाम खोल्न चाहेन । टिपर चालक भने निजगढ नपा–४ कछडियाटोलका ४३ वर्षीय रोहित चौधरी र ४४ वर्षीय वीरबल थारू रहेको प्रहरीले जनाएको छ ।खोला उत्खनन कार्यमा प्रयोग भएको एस्काभेटरलाई जरिवानाबापत ४० हजार र टिपरलाई ३०/३० हजार गरी कुल एक लाख रुपैयाँ जरिवाना जिल्ला समन्वय समिति, बारामा बुझाएपछि सोमवार चालकसहित एस्काभेटर र टिपरलाई छोडिएको निजगढ प्रहरीले जानकारी दियो । सो जरिवाना रकम निकै कम भएकोले लुकीछिपी नदीजन्य पदार्थ उत्खनन गर्ने कार्य बन्द नभएको स्थानीय स्रोतले जनाएको छ । एक्साभेटर, टिपरको जरिवाना तोकिए पनि संलग्न व्यक्तिहरूका लागि जरिवाना, कैद सजाय गर्ने नियम स्थानीय तह र जिल्ला समन्वय समिति, बाराले बनाएको छैन ।. दु्रतमार्गका निर्माणाधीन पुलको छेउका मार्गमा वर्षाका कारण खाल्डाखुल्डी भई आवतजावतमा कठिनाइ भएकोले सो पुर्न ग्राभेल उत्खनन गर्न खोलामा गएको बुझिएको छ । नेपाल सरकारले प्रत्येक वर्षको असारदेखि भदौसम्म तीन महीना खोलाबाट नदीजन्य पदार्थ उत्खनन र ओसारपसारमा बन्देज लगाएको छ । उत्खनन गर्नुपरे सम्बन्धित जिल्लाका प्रमुख जिल्ला अधिकारीले विपत् व्यवस्थापन गर्नका लागि निर्णय गरी सो कार्य गर्न पाउने अधिकार छ ।",https://eprateekdaily.com/2023/07/19/54075
मोदी इन्स्टिच्युटमा सिल,स्थानीय,प्रतीक दैनिक,"साउन ३, २०८०",वीरगंज,"सात वर्षदेखि सञ्चालित सो इन्स्टिच्युट महानगरको शिक्षा महाशाखामा दर्ता थिएन । इन्स्टिच्युटले घरेलु तथा साना उद्योगबाट सञ्चालन इजाजत लिएको थियो । यसैगरी, मूल्य अभिवृद्धि कर र महानगरको व्यावसायिक कर तिर्दै आए पनि महानगरको शिक्षा महाशाखामा दर्ता नगरिएको कारण शिक्षा महाशाखाले दिउँसो इन्स्टिच्युटमा सिल लगाएको वडाध्यक्ष प्रदीप चौरसियाले बताए ।. इन्स्टिच्युट सञ्चालक राहुलकुमार मोदीले आफ्नो गलती स्वीकारेको वडाध्यक्ष चौरसियाले बताए । इन्स्टिच्युट सञ्चालक मोदीले विभिन्न कलेजमा छात्रवृत्ति दिलाउने भनेर विद्यार्थीहरूसँग एक/एक लाख रुपैयाँ असुल गरेको प्रमाण सहितको उजूरी महानगरमा परेपछि मोदीलाई आज झिकाइएको थियो । उनलाई महानगरले ठगी गरेको आरोपमा जिल्ला प्रशासन कार्यालय, पर्सामा बुझाएको वडाध्यक्ष चौरसियाले बताए ।",https://eprateekdaily.com/2023/07/19/54055
पशु चौपायामाथि वन्यजन्तुको आक्रमण,स्थानीय,प्रतीक दैनिक,"साउन ३, २०८०",निजगढ,"टाँगियाबस्तीनजीकैको वनक्षेत्रमा वन्यजन्तुले पशु चौपायाको ज्यान लिएको छ । जीतपुरसिमरा उपमहानगरपालिका–१६ टाँगियाबस्तीका धनबहादुर थिड्ढा १० वटा बाख्रा जङ्गली जनावरको आक्रमणमा परी मारिएको अवस्थामा भेटिएपछि जङ्गलबीचको टाँगियाबस्तीमा वन्यजन्तुको त्रास फैलिएको छ । एकै घरका घरपालुवा चौपाया खसी, बाख्रा मृत अवस्थामा जङ्गलमा फेला परेको स्थानीयले बताए । जङ्गली जनावर बाघ वा चितुवाको आक्रमणबाट सो क्षति भएको हुन सक्ने स्थानीयहरूले अडकल काटेका छन् । पर्सा राष्ट्रिय निकुञ्जको वनक्षेत्र विस्तार भएपछि यस आसपासका वनजङ्गल र बस्तीमा वन्यजन्तुहरूको चहलपहल बढेको छ । वन्यजन्तुको आक्रमणबाट पशु चौपायाको ज्यान गएपछि जङ्गलको बाटो हुँदै निजगढ, कोल्हवी, पिलुवा, डुमरवाना, पथलैया, सिमरा दैनिक आवतजावत गर्न टाँगियावासीहरूका त्रास फैलिएको छ ।",https://eprateekdaily.com/2023/07/19/54072
महानगरद्वारा अस्पतालको सफाइ शुरू,स्थानीय,प्रतीक दैनिक,"साउन १, २०८०",वीरगंज,"नगरप्रमुख राजेशमान सिंहले सरसफाइको अनुगमन गर्दै १० दिनभित्र अस्पतालको बाहिरी भागको सफाइ हेर्नलायक बनाउने बताए । उनले आजैदेखि काम शुरू भएको र १० दिनभित्र अस्पतालको सफाइ हेर्नलायक अवस्थामा पु¥याउने बताए । उनले अस्पतालको सरसफाइमा सबै पक्षको समान सहभागिता आवश्यक भएको भन्दै सेवाग्राहीहरूलाई पनि सरसफाइमा सचेत हुन आग्रह गरे ।. उनले महानगरले सफाइ अभियान शुरू गरेको र अब उप्रान्त अस्पतालमा तोकिएको क्षेत्रबाहेक फोहर गर्नेहरूलाई दण्डित गर्ने चेतावनी दिए ।. मेडिकल सुपरिटेन्डेन्ट डा चितरञ्जन साहले महानगरपालिकाले अस्पतालको बाहिरी भागको सफाइ शुरू गरेको र अस्पतालको सो कार्यमा सहकार्य रहने बताए ।. उनले अस्पतालको भित्री भागको सरसफाइमा पनि अस्पतालले विशेष ध्यान दिंदै आएको दाबी गरे । उनले बाहिरी आवरणजस्तै भित्री आवरण पनि अस्पतालको सफा राख्ने उद्देश्य रहेको र सोअनुरूप कार्य हुने प्रतिबद्धता जाहेर गरे ।. अस्पतालको बाहिर क्षेत्र अन्तर्गत शौचालय, बरन्डा, भ¥याङ, अस्पताल परिसर तथा प्रशासनिक भवन महानगरले सफा गर्नेछ भने अस्पतालको शल्यक्रिया कक्ष र वार्डहरूको सफाइ कार्य भने अस्पतालले गर्ने सम्झौतामा उल्लेख छ । अस्पतालको बाहिरी भागको सफाइको लागि वीमनपाले आजदेखि नौजनालाई खटाएको महानगरको सरसफाइ व्यवस्थापन शाखा प्रमुख सर्फुद्दीन मियाँले बताए ।. सरसफाइ कार्यक्रममा महानगरका प्रशासन प्रमुख राजकृष्ण ताम्राकार, नगरप्रमुखका प्रेस सल्लाहकार महेश दासलगायतको सहभागिता थियो ।",https://eprateekdaily.com/2023/07/17/54021
सूचनाको माग गर्दै प्रमुख प्रशासकीय अधिकृतलाई ज्ञापन,स्थानीय,प्रतीक दैनिक,"साउन १, २०८०",वीरगंज,"उनीहरूले नेपालको अन्तरिम संविधान २०६३ को धारा २७ तथा सूचनाको हकसम्बन्धी २०६४ को दफा ३ र ७ अनुसार सूचना माग गरेको बताए । २०७९/१२/२८ गते सूचना मागसम्बन्धी निवेदन दर्ता गराएको र हालसम्म उक्त निवेदनको आधारमा सूचना प्राप्त नभएको भन्दै सोसम्बन्धी सूचना अविलम्ब उपलब्ध गराउन माग गरेका छन् ।. यसैगरी, आव २०७९/८० मा गापा अध्यक्ष र उपाध्यक्षको खातामा कति रकम निकासा गरियो, कति खर्च भयो सोसम्बन्धी विवरण पनि माग गरिएको छ । यसैगरी, उक्त आवमा इन्धनमा भएको खर्च, लगबूकसहितको प्रमाणित प्रतिलिपि, सोही आवमा वडा कार्यालयमातहतका स्वास्थ्य संस्था तथा विभिन्न प्रयोजनमा सेवा करार र डोर हाजिरमा कार्यरत कर्मचारीको विवरण, नियुक्ति मिति, प्रक्रियालगायतको विवरण माग गरिएको छ । गत वर्ष सम्पन्न योजनाहरूको विवरण र उपभोक्ता, कोटेशन, टेन्डर कुन प्रक्रियाबाट कार्य सम्पन्न भएको सो पनि माग गरिएको छ ।",https://eprateekdaily.com/2023/07/17/54005
"कालिकामाईको नीति तथा कार्यक्रम सार्वजनिक, एकता बनाएर विकासको बाटोमा लाग्नुपर्छ –अध्यक्ष गुप्ता",स्थानीय,प्रतीक दैनिक,"असार ३१, २०८०",पोखरिया,"कालिकामाई गाउँपालिकाले आर्थिक वर्ष २०८०/८१ को नीति तथा कार्यक्रम सार्वजनिक गरेको छ ।. वडा नं ३ मा रहेको सभाहलमा आयोजित गाउँसभामा अध्यक्ष वशिष्ठकुमार गुप्ताले राजनीतिकर्मीको नीति लिएर विकास कार्य गर्नुभन्दा समाजसेवी भएर विकासको बाटोमा लाग्नु आवश्यक रहेको बताए । उनले विकास कार्यमा बाधा अवरोध नगर्न अनुरोध गर्दै एकता बनाएर विकासको बाटोमा लागे समृद्ध गाउँपालिका बनाउन सकिने बताए ।. कार्यक्रममा जिन्सी शाखा प्रमुख विक्रम चौरसियाले आगामी आवको नीति तथा कार्यक्रम प्रस्तुत गरेका थिए । नीति तथा कार्यक्रममा गापाले शिक्षा, कृषि, स्वास्थ्य क्षेत्रलाई प्राथमिकतामा राखेको छ । गुणस्तरीय शिक्षाका लागि नयाँ कार्यक्रम थपिएको छ । जाति, धर्म तथा समुदायका बालबालिकालाई शिक्षामा अनिवार्य पहुँच गराउने नीति ल्याइएको छ । विद्यार्थीको अनुपातमा शिक्षक दरबन्दी मिलान गरी सर्वसाधारणमा गुणस्तर शिक्षा प्रदान गरिने विश्वास दिलाइने बताइएको छ ।. यसैगरी, किसानलाई विभिन्न किसिमका खेती गर्न सहज हुनेगरी नीति तथा कार्यक्रम प्रस्तुत गरिएको छ । सिंचाइका लागि दमकल प्रयोग गर्दा निकै खर्चिलो हुने भएकोले गापाले आगामी वर्ष विद्युतीय सिंचाइका कार्यक्रम ल्याउने जनाएको छ । सिंचाइका स्रोत अन्तर्गतका नदी, खोलामा ससाना सिंचाइका आयोजना सञ्चालनमा ल्याउने भएको छ । उन्नत पशुपालन, पशु बीमा, बाली बीमा, गोठ तथा भकारी सुधार कार्यक्रम सञ्चालन गरिने कार्यक्रममा जानकारी गराइएको थियो ।. यसैगरी, सस्तो दरमा एम्बुलेन्स सेवा, गर्भवती महिलाको लागि निश्शुल्क एम्बुलेन्स सेवा उपलब्ध गराइने, पर्यटक भिœयाउन कालिकामाई मन्दिर परिसरको विकास गर्ने, मुख्य सडक ३० फिट चौडा बनाइने, सडकका दायाँबायाँ रहेका ऐलानी जग्गामा वृक्षारोपण गरिने बताइएको छ ।. अध्यक्ष गुप्ताको अध्यक्षतामा भएको कार्यक्रममा वडाध्यक्षहरू लालबाबू चौरसिया, सोनालाल चौरसिया, सञ्जय पटेल, सञ्जय साह गोढ, जयनारायण कुर्मी, प्रमुख प्रशासकीय अधिकृत नमोनाथप्रसाद यादव, शिक्षा अधिकृत, स्वास्थ्य शाखा प्रमुख, लेखा प्रमुख, कार्यपालिका सदस्यहरू, पालिका कर्मचारीलगायतको सहभागिता थियो ।",https://eprateekdaily.com/2023/07/16/53987
ठोरीमा एनसिसी तालीम उद्घाटन,स्थानीय,प्रतीक दैनिक,"साउन १, २०८०",ठोरी,"नेपाली सेनाका प्रमुख सेनानी डायमन्ड कार्कीले नेपाली सेनाको नियम अनुसार प्रथम वाचन गरी तालीमको शुभारम्भ गरे । सोमवारबाट शुरू भएको जुनियर एनसिसी तालीम कात्तिक ३० गतेसम्म सञ्चालन हुने नेपाली सेनाले जनाएको छ ।. सय दिनको तालीममा कक्ष्Fा ८, ९ र १० मा अध्ययनरत ३६ जना विद्यार्थीलाई नेपाली सेनाले तालीम दिने प्रधानाध्यापक भुपालकुमार जोशीले जानकारी दिए । ३६ जना विद्यार्थीमध्ये १८ जना छात्र र १८ जना छात्रा रहेका जोशीले बताए ।. सय दिने तालीममा ७९ दिन नेपाली सेनाले विद्यालय प्राङ्गणमा तालीम प्रदान गर्नेछ भने बाँकी २१ दिन बर्दिवास वा नवलपरासीमा देशैभरिका एनसिसी क्याडरलाई क्याम्पिङ गरी विभिन्न विधामा प्रतिस्पर्धा गराइनेसमेत नेपाली सेनाले जानकारी दिएको छ ।. विद्यालय व्यवस्थापन समितिका अध्यक्ष बलबहादुर श्रेष्ठको सभापतित्वमा भएको उदघाटन समारोहकी प्रमुख अतिथि ठोरी गापाकी उपाध्यक्ष गोकुली रेग्मीले नेपाली सेनाले विद्यार्थीहरूलाई प्रदान गर्ने तालीमबाट विद्यार्थीको जीवनमा आमूल परिवर्तन आउने बताइन् । उनले विद्यार्थीले अनुशासनको पालना गर्दै पाएको अवसरलाई पूर्ण सदुपयोग गर्नुपर्ने बताइन् । पढाइसँगै अतिरिक्त क्रियाकलापको पनि उत्तिकै आवश्यकता पर्ने हुँदा एनसिसी तालीमबाट परिवर्तनको महसूस अभिभावक, समाज र विद्यार्थीले गर्ने बताए । कार्यक्रममा वडाध्यक्ष शम्भु खड्का, विव्यस पूर्वअध्यक्ष रुद्र खड्का, नेपाल शिक्षक महासङ्घ ठोरीका अध्यक्ष अमृत श्रेष्ठलगायतले मन्तव्य दिएका थिए । कार्यक्रममा स्वागत प्रअ जोशी र सहजीकरण सहायक प्रअ चिरञ्जीवी सापकोटाले गरेका थिए ।",https://eprateekdaily.com/2023/07/17/54008
विद्यालयमा विवाद बढेपछि २४ दिन बिदा,स्थानीय,प्रतीक दैनिक,"साउन १, २०८०",वीरगंज,"छलफलका लागि बसेको विद्यालय व्यवस्थापन समितिको बैठकले असार ३१ देखि साउन २३ गतेसम्म वर्षे बिदा दिने निर्णय गरेको उक्त सूचनामा उल्लेख गरिएको छ । सूचनामा भनिएको छ, शिक्षा विकास तथा समन्वय एकाइ, सर्लाहीका प्रमुखको अध्यक्षतामा बसेको बैठकले उक्त निर्णय गरेको साथै जेठ महीनामा अत्यधिक गर्मीका कारण नगरपालिकाबाट छ दिन गर्मी बिदा दिइएको र उक्त बिदा लगभग एक महीनाको हुने वर्षे बिदाबाट काटेर २४ दिन दिइएको उल्लेख गरिएको छ । विद्यालयमा पठनपाठन साउन २४ गतेदेखि हुने सूचनामा भनिएको छ । घटना अनुसन्धानका लागि सातजनाको समिति गठन गरी १० दिनभित्र प्रतिवेदन बुझाउने गरी समिति गठन गरिएको प्रधानाध्यापक रामचन्द्र चौधरीले जानकारी दिएका छन् ।",https://eprateekdaily.com/2023/07/17/54011
गौर हत्याकाण्डको आरोपीलाई कारबाइको माग,स्थानीय,प्रतीक दैनिक,"साउन १, २०८०",रौतहट,"गौर हत्याकाण्ड पीडित सङ्घर्ष समितिका संयोजक रूपसागर देवीको नेतृत्वमा गौरमा प्रदर्शन गर्दै प्रमुख प्रशासकीय अधिकृत नीरज श्रीवास्तवलाई ज्ञापनपत्र बुझाइएको थियो । ज्ञापनपत्रमा २०६३ चैत ७ गते गौरस्थित राइसमिल चौरमा भएको गौर नरसंहारका नाइके तत्कालीन मधेसी जन अधिकार फोरमका संयोजक उपेन्द्र यादवसहित आरोपितहरूको फाइल खोलेर कारबाई गर्न माग गरिएको छ ।. गौर हत्याकाण्डमा २७ जना माओवादी कार्यकर्ताको बीभत्स तरीकाबाट हत्या गरिएको थियो । सो घटनाको २१ दिनपछि प्रहरीमा जाहेरी परेको र सोको १७ वर्ष बित्दा पनि अहिलेसम्म यो घटनाबारेमा प्रारम्भिक अनुसन्धान पनि नभएको भन्दै सङ्घर्ष समितिले आन्दोलन घोषणा गर्दै साउन १५ गतेदेखि अनिश्चितकालको लागि रौतहट बन्दको घोषणा गरेको छ ।. घोषित कार्यक्रम अनुसार आज प्रप्रअलाई ज्ञापनपत्र बुझाइएको छ भने भोलि साउन २ देखि १२ गतेसम्म रौतहटका सबै पालिकामा अन्तत्र्रिmयामार्पmत गौर हत्याकाण्डबारे जानकारी गराउने, १३ गते शहीद परिवार एवं पीडितद्वारा धर्ना दिने, १४ गते मोटरसाइकल ¥याली र १५ गतेदेखि अनिश्चितकालीन रौतहट बन्दको घोषणा गरिएको संयोजक रूपसागर देवीले दिएको ज्ञापनपत्रमा उल्लेख छ ।",https://eprateekdaily.com/2023/07/17/54018
"नमस्ते एग्रोले थप्यो दाल उत्पादन गर्ने मल्टी प्लान्ट, लगानी डेढ अर्ब पुग्यो",स्थानीय,प्रतीक दैनिक,"साउन १, २०८०",परवानीपुर,"बजारमा दालको मागलाई धान्न नसकेर अर्काे ‘मल्टी दाल प्लान्ट’ जडान गरी क्षमता विस्तार गरेको छ । पहिले दिनको तीन सिफ्ट कम्पनी चलाएर तीन गाडी दाल उत्पादन हुन्थ्यो भने अब नयाँ प्लान्ट सञ्चालनमा आएपछि दिनकै पाँच गाडी दाल उत्पादन भइरहेको उद्योगका अध्यक्ष भरतबहादुर चलाउनेले बताए । “बजारको मागलाई धान्न गा¥हो भएको थियो, त्यसैले ५० करोड लगानी थपेर जर्मनीको सटाके र केही भारतीय प्रविधि समायोजन गर्दै नयाँ मल्टी प्लान्ट लगाएका छौं, अब बजारको मागलाई केही हदसम्म धान्छौं,” उनले भने, “एक गाडीमा करीब २१ हजार किलो दाल लोड हुन्छ अर्थात् अब दिनको पाँच गाडी दाल उत्पादन भयो भने दिनमैं १०५ टन दाल उत्पादन हुन्छ, त्यो भनेको एक लाख पाँच हजार किलो दाल हो ।”. . बाराको जीतपुरदेखि आठ किलोमिटर पश्चिममा उद्योग पर्छ । जसले गर्दा मधेसका जिल्ला र काठमाडौं, पोखरासम्मका बजारमा उत्पादित दाल पु¥याउन समस्या छैन । दुईवटा दाल प्लान्ट सञ्चालनमा आएपछि आलोपालो गरी पहिले दाल उत्पादन हुन्थ्यो भने अब मल्टी प्लान्टबाट एउटै समयमा दुर्ई प्रकारका दाल उत्पादन गर्न सकिन्छ । उद्योगले मसुर, रहर, मुङ खोस्टा, मुङ छाटा, चना दाल गरी पाँच प्रकारका दाल उत्पादन गर्छ । कम्पनीका प्रबन्ध निर्देशकसमेत रहेका नीराजनबहादुर चलाउनेका अनुसार प्रथम प्लान्टले २० घण्टामा ७५ टन कच्चा पदार्थलाई प्रशोधन गरी ६५ टन दाल उत्पादन गर्छ भने दोस्रो प्लान्टले सोही समयमा ५० टन कच्चा पदार्थबाट ४५ टन दाल उत्पादन गर्छ ।. दोस्रो प्लान्ट थपिएपछि कम्पनीको लगानी करीब डेढ अर्ब नाघेको छ । १० बिघा जग्गामा हाल पाँच बिघामा दाल प्लान्ट सञ्चालनमा छ भने पीठो उद्योगको लागि भौतिक संरचना निर्माण गरिंदै छ । दाल प्लान्ट सञ्चालनमा रहेको पाँच बिघाकै उत्तरपट्टि करीब एक बिघामा पीठो मिल स्थापना भइरहेको हो । उक्त प्लान्ट पनि आगामी दशैंदेखि सञ्चालनमा ल्याउने गरी काम भइरहेको बताइएको छ । पीठो उद्योगको काम पनि ८० प्रतिशत सकिसकेको र दशैंमा अनार ब्रान्डकै पीठो बजारमा ल्याउने लक्ष्य रहेको कम्पनीका अध्यक्ष चलाउने बताउँछन् । एक वर्षअघि जग्गा र भौतिक संरचना गरी एक अर्ब लगानी लागेको थियो । अहिले सो उद्योगमा ५० अर्ब लगानी थपेर विस्तार गरिएको छ ।. अस्ट्रेलिया, क्यानडा, अर्जेन्टिना, तान्जानिया, ब्रजीललगायत देशबाट ९० प्रतिशत कच्चा पदार्थ आयात गर्ने उक्त उद्योगले रौतहटको गौरबाट १० प्रतिशत कच्चा पदार्थ आपूर्ति गरी दाल उत्पादन गर्छ । हाल काठमाडौं, पोखरा, वीरगंजका बजारमा कारोबार गरिरहेको कम्पनीले निकट भविष्यमा सेल्स डिपो प्वान्ट (सिडिपी) मोडेलबाट पहिलेका शहरसँगै नेपालगंज, विराटनगर, भैरहवालगायत प्रमुख शहरबाट कारोबार गर्ने लक्ष्य राखेको छ । आधुनिक प्रविधियुक्त केमिकलरहित उत्पादन भएकोले नेपालको कुल खपतको करीब १० प्रतिशत बजार ओगट्ने कम्पनीको योजना रहेको व्यवस्थापन पक्षको दाबी छ ।. हाल नेपालमा वार्षिक करीब साढे चार लाख टन दालको खपत हुने गरेकामा सो उद्योगले वार्षिक करीब ३८ हजार टनभन्दा बढी दाल उत्पादन गर्नेगरी आक्रामक उत्पादन र बजारीकरणको रणनीति लिएको छ । नेपालमा दाल मिलमा हाल ३० अर्बभन्दा बढीको लगानी रहेको दाल व्यवसायीहरूले बताएका छन् । २५ वटा दाल उद्योग सञ्चालन रहेका नेपालमा सरकारी नीतिकै कारण नेपालमा दाल उद्योगलाई संरक्षण र प्रवद्र्धन गर्न नसकिएको आरोप लाग्ने गरेको छ । व्यवसायीहरूले फिनिस्ड दालमा भन्सार महसूल नौ प्रतिशत रहेको र दाल उत्पादन गर्न करोडौं खर्च गरी उद्योग स्थापना गर्ने उद्योगले कच्चा पदार्थ आयात गर्दा भन्सार महसूल १० प्रतिशत तिर्नुपर्ने नियम ठीक नभएको जिकिर गर्छन् । यसलाई सच्याएर अघि बढ्न नेपाल सरकारलाई व्यवसायीहरूले आग्रहसमेत गरेका छन् । साथै, विगतझैं बङ्गलादेश दाल निकासी गर्दा दुई वर्षअघि दिंदै आएको अनुदानलाई समेत निरन्तरता दिनुपर्ने व्यवसायीहरूको जोड छ ।",https://eprateekdaily.com/2023/07/17/54014
सामुदायिक सेवा केन्द्र मुर्लीद्वारा सचेतनामूलक पर्चा वितरण,स्थानीय,प्रतीक दैनिक,"साउन १, २०८०",वीरगंज,"वीरगंज महानगर–११ त्रिमूर्तिचोक र गाउँमा जाने सवारीसाधनलाई रोकेर यात्रीहरूलाई जबरजस्ती करणीसम्बन्धी अपराधबारे जानकारीमूलक पर्चा वितरण गरेको थियो ।. केन्द्रका सचिव कुलनारायण प्रधानको अध्यक्षतामा भएको कार्यक्रममा प्रहरी हवल्दार ओमप्रकाश साह, प्रहरी हवल्दार लालुमाया महतोले बसका यात्री तथा सर्वसाधारणलाई पर्चा वितरण गरेका थिए ।",https://eprateekdaily.com/2023/07/17/54002
उलफेल्ट सामग्री बनाउने तालीम समापन,स्थानीय,प्रतीक दैनिक,"असार ३१, २०८०",वीरगंज,"सूर्य नेपाल कर्पोरेटले सामाजिक उत्तरदायित्व अन्तर्गत असार १२ गतेदेखि आयोजना गरेको उलफेल्ट सामग्री बनाउने तालीम आइतवार सम्पन्न भएको छ ।. सूर्य निवास कम्युनिटी सेन्टरमा सम्पन्न भएको तालीममा प्रमुख अतिथि जीतपुरसिमरा उपमहानगरपालिकाका प्रमुख राजन पौडेलले सिकेको सीपलाई प्रयोग गर्दै समुन्नतितर्फ अगाडि बढ्न सुझाव दिए । उनले सूर्य नेपालले गर्ने तालीममा उपमहानगरपालिकाले पनि सहयोग गर्ने बताए ।. कार्यक्रममा प्रशिक्ष्Fार्थी आसमा राईले सूर्य नेपालद्वारा आयोजना गरिएको यस तालीमले ऊर्जा प्रदान गरेको बताइन् । उनले महिलाहरू घरको चुलोचौकामा सीमित रहेकामा यस प्रकारको सीपमूलक तालीमबाट उद्यमी बन्न प्रेरित गरेको बताइन् । उनले पतिको आयमा भर पर्नुपर्ने अवस्था रहेकोमा यस प्रकारको तालीमबाट आयआर्जन गर्न सकिने बताइन् ।. कार्यक्रममा सहभागी ८० जना प्रशिक्षार्थीलाई सावित्री राई, रीना राना, किशोरी यादव, आशा कुम्हाल, शान्ति नेपाली, लक्ष्मी सुवेदीले प्रशिक्षण दिएका थिए ।. सूर्य नेपालका कारखाना व्यवस्थापक सुरेशकाजी श्रेष्ठको अध्यक्षतामा भएको कार्यक्रममा जीतपुरसिमरा नगर उद्योग वाणिज्य सङ्घका अध्यक्ष मोहन शर्मा, बारा/पर्सा औद्योगिक कोरिडोरका संयोजक सञ्जय साह, चेली कृषि सहकारी संस्था, पर्साकी कमला घिमिरे, सूर्य नेपाल प्रालिका उमेश थापा, सविन श्रेष्ठ, दिनेश कौडाल, रोशन अधिकारी, यज्ञबहादुर आले, उत्सवसिंह ठकुरीलगायतको सहभागिता थियो ।. कार्यक्रमको सञ्चालन उज्ज्वल शर्माले गरेका थिए ।",https://eprateekdaily.com/2023/07/16/53984
मन्दिर परिसरमा वृक्षारोपण,स्थानीय,प्रतीक दैनिक,"साउन १, २०८०",वीरगंज,"मञ्चका अन्तर्राष्ट्रिय अध्यक्ष, साहित्यकार तथा हिन्दुस्तान पत्रिकाका सेवानिवृत्त ब्यूरो प्रमुख राजीव गौतम, साहित्यकार प्रा. प्रमोद पाण्डेय हेरम्ब, बृजमोहन तिवारी, इतिहासकार विजयकिशोर पाण्डेय, प्रा उमा मिश्र, कवयित्री अस्मिता पटेल, समाजसेवी सुबोधकुमार सिंह, जङ्गबहादुर पटेललगायतले पीपल, बेल तथा अशोकलगायतका बिरुवाहरू रोपेका थिए । कार्यक्रममा मञ्चका अन्तर्राष्ट्रिय अध्यक्ष गौतमले साहित्य, संस्कृति र प्रकृति नेपाल र भारतका साझा सम्पदा भएकाले यसको संरक्षण गर्नुपर्ने बताए ।. यसअघि साहित्यकार गणेश लाठको अध्यक्षतामा बसेको बैठकमा अन्तर्राष्ट्रिय साहित्य–संस्कृति–प्रकृति मञ्चको नेपाल राष्ट्र एकाइ गठनको खाका तयार गरिएको थियो । सो बैठकमा मञ्चको नेपाल राष्ट्र एकाइको विस्तृत गठनका लागि प्रमोद पाण्डेय हेरम्ब तथा लाठलाई अधिकार प्रदान गरिएको गौतमले बताए ।. कार्यक्रममा प्रा प्रमोद पाण्डेयद्वारा भोजपुरी भाषामा भाष्य गरिएको गीता ज्ञान दर्शन र लाठको अङ्ग्रेजी उपन्यास अनुराधा भवन प्रदान गरी गौतमलाई सम्मान गरिएको थियो ।",https://eprateekdaily.com/2023/07/17/54039
ठोरीका शिक्षकद्वारा सेवा निरन्तरताको पत्र बुझ्न अस्वीकार,स्थानीय,प्रतीक दैनिक,"साउन १, २०८०",ठोरी,"गापाले आधिकारिकरूपमा कुनै परिपत्र नगरी शिक्षा शाखाका प्रमुख भुपालकुमार जोशीले प्रधानाध्यापकहरूमार्पmत स्थायीबाहेकका सबै शिक्षकलाई सेवा निरन्तरताको पत्र बुझ्न पठाइदिन भनेपछि नेपाल शिक्षक महासङ्घ, ठोरीको पहलमा जम्मा भएका शिक्षकहरूको भेलाले पालिकाले दिने भनिएको सेवा निरन्तरताको पत्र नबुझ्ने सर्वसहमतिको आधारमा निर्णय गरेको नेपाल शिक्षक महासङ्घ, ठोरीका अध्यक्ष अमृत श्रेष्ठले जानकारी दिए ।. आजको शिक्षकहरूको भेलाले ठोरी गापाको शिक्षा शाखाले शिक्षकहरूलाई सो पत्र बारम्बार दिने गरेको भन्दै शिक्षा शाखाको अनधिकृत कार्यको भत्र्सना गरिएको अध्यक्ष श्रेष्ठले बताए ।. बैठकपछि प्रमुख प्रशासकीय अधिकृत कृष्णलाल श्रेष्ठको कार्यकक्षमा पुगेको शिक्षकहरूको टोलीलाई अधिकृत श्रेष्ठले सेवा निरन्तरताको पत्र बुझ्न भनेपछि आफूहरूले प्रतिकार गरेपछि प्रमुख प्रशासकीय अधिकृत सेवा निरन्तरताको पत्र लिनुनपर्ने कुरामा सहमत भएको पनि अध्यक्ष श्रेष्ठले जानकारी दिए ।. सेवा निरन्तरताको चिठी बुझ्दा शिक्षकहरूकै हकमा हुने अधिकृत श्रेष्ठले बताए पनि शिक्षकहरूले अस्वीकार गरेको महासङ्घ, ठोरीका सचिव दीपेन्द्र सापकोटाले बताए ।. प्रमुख प्रशासकीय अधिकृत श्रेष्ठको कार्यकक्षमा पुगेका शिक्षकहरूका प्रतिनिधिसँग सहमति गरेपछि बाहिर जम्मा भएका शिक्षकहरू समूहमा आई अधिकृत श्रेष्ठले सेवा निरन्तरताको पत्र बुझ्नुनपर्ने निर्णय सुनाएका थिए । कार्यक्रमको अन्त्यमा प्रमुख प्रशासकीय अधिकृत श्रेष्ठले अभिभावकत्व भूमिका निर्वाह गरेकोमा धन्यवाद दिएका थिए ।",https://eprateekdaily.com/2023/07/17/54024
लाखौ ठगी गर्ने महतोलाई उन्मुक्ति,स्थानीय,प्रतीक दैनिक,"साउन १, २०८०",वीरगंज,"वीरगंज महानगर–२० स्थित लाइफस्टर औषधि कारखानामा जागीर लगाइदिने भनेर सयौं युवालाई ठगी गरेको आरोप लागेका बारा, प्रसौनी गाउँपालिका–५ निवासी ४१ वर्षीय राजकुमार महतोलाई अदालतले द्रुतमार्गबाट धरौटीमा छाडेपछि पीडितहरू दुःखी भएका छन् । उनीहरू न्यायका लागि अदालत भौंतारिरहेका छन् ।. जिल्ला प्रहरी कार्यालय, पर्साले जेठ ५ गते पक्राउ गरी ठगी मुद्दामा महतोलाई अदालतमा उपस्थित गराएको थियो । पर्सा जिल्ला अदालतका न्यायाधीश विश्वनाथ भट्टराईको एकल इजलासले जेठ ३० गते रु ४० हजार धरौटीमा रिहा गरेको थियो । उनी रिहा भएपछि अन्यायमा परेको भन्दै उनीविरुद्ध उजूरीकर्ताहरू अदालतको चक्कर लगाइरहेका छन् ।. महतोले औषधि कारखानामा जागीर लगाइदिने भनेर युवाहरूसँग ३५ सयदेखि ४५ सय रकम, नागरिकताको प्रतिलिपि र फोटो लिएका थिए ।. कम्पनीको नाममा ठगी गर्ने महतोलाई कारखाना पक्षले पनि खोजी गरिरहेको अवस्थामा ठगिएकामध्ये महेन्द्र पण्डितले महतोलाई पक्राउ गरी प्रहरीको जिम्मा लगाएका थिए । पण्डितले महतोलाई ४९ हजार रकम दिने भनेर पसलमा बोलाएको र प्रहरीमा खबर गरी पक्राउ गराएका थिए ।. महतोमाथि यसअघि अन्यत्र स्थानबाट पनि २० लाखभन्दा बढी ठगी गरेको आरोप छ । वीरगंजमा भने उनले पाँच लाख रुपैयाँ उठाएको आरोपितहरूले बताएका छन् । प्रहरी र जिल्ला न्यायाधिवक्ताहरूले ठगी मुद्दाको यो केसलाई कमजोर बनाएको र न्यायाधीशले सोही अनुसार निर्णय गर्नुपरेको पीडितमध्ये एकजनाले बताए । यो घटनामा एकजना महिला निवेदकसँग पनि बयान नलिएको र महतोलाई २५ दिनमैं धरौटीमा छाडिएको भनी पीडितहरूले गुनासो गरेका छन् ।. उनीहरूले प्रहरीकै अगाडि रङ्गेहात रकम लेनदेनमा पक्राउ परेका महतोलाई अदालतले धरौटीमा रिहा गर्नु न्यायसङ्गत नभएको बताएका छन् । उनीहरूले महतोविरुद्ध उजूरीकर्ताहरू कसैसँग बयान नलिनु र प्रहरी तथा जिल्ला न्यायाधिवक्ताले पेश गरेको मुद्दाको आधारमा धरौटीमा रिहा गरिएको भन्दै चिन्ता व्यक्त गरे । अभियुक्तविरुद्धका आरोपीहरूसँग बयान लिएर निर्णय गर्नुपर्नेमा अदालतले यो प्रयोजन प्रयोग नगरेको भनी उनीहरूले दुःख व्यक्त गरेका हुन् ।. पर्याप्त दसी प्रमाणका साथ पक्राउ परेका महतोलाई साधारण तारेखमा रिहा गरेर युवाहरूको रकम अन्योलमा पारेको र ठगीकर्तालाई प्रोत्साहन मिलेको पीडितहरूको भनाइ छ ।",https://eprateekdaily.com/2023/07/17/54027
मिटरब्याजसम्बन्धी उजूरी फछ्र्योट गर्न छलफल,स्थानीय,प्रतीक दैनिक,"असार ३१, २०८०",वीरगंज,"जिल्ला प्रशासन कार्यालय, सर्लाहीमा मिटरब्याजको सम्बन्धमा परेका एक हजार ९२० वटा उजूरीमध्ये ३६५ वटाको फछ्र्योट भएको छ । जिल्ला प्रशासन कार्यालय, सर्लाहीका कम्प्युटर अपरेटर मुकेश यादवका अनुसार बिहीवार बेलुकासम्म एक हजार ९२० उजूरीमध्ये ८९२ वटा उजूरीमाथि छलफल गरी ३६५ वटा उजूरी फछ्र्योट गरिएको छ ।. जिप्रका, सर्लाहीले मिटरब्याज अर्थात् अनुचित लेनदेन जाँचबुझ आयोग बनाएर छानबीन अगाडि बढाएपछि जिल्लाभरिबाट एक हजार ९२० वटा उजूरी परेका थिए । तीमध्ये बिहीवारसम्म ३६५ जना उजूरीकर्ता र उनीहरूले उजूरी दिएका मिटरब्याजीलाई राखेर छलफल गराइ मिलापत्र गराइएको सर्लाहीका प्रमुख जिल्ला अधिकारी इन्द्रदेव यादवले जानकारी दिए । प्रजिअ यादवका अनुसार फछ्र्योट गरिएका ३६५ वटा उजूरीमध्ये मिटरब्याजीले आफ्नो नाममा गरिसकेका तीन बिघाभन्दा बढी जग्गा पीडितलाई फिर्ता गराइएको छ ।. सप्रजिअ होमप्रसाद घिमिरेको रोहबरमा दैनिक छलफल भइरहेको छ । सप्रजिअ घिमिरेले उजूरी परेका व्यक्ति र उजूरी दिने पीडितलाई राखेर लेनदेन भएको वास्तविक रकम, बुझाइसकेको ऋणलगायतबारे छलफल गराइ दुवै पक्षलाई सहमतिमा ल्याइ उजूरी फछ्र्योट गर्दै अघि बढेको बताए ।. छलफलका क्रममा अनेक बहानाबाजी गर्ने र पीडितसँग मिलापत्रमैं आउन नखोज्ने पाँचजनालाई प्रहरी हिरासतमा पठाइएको छ । प्रहरी हिरासतमा पठाएपछि मिलापत्रका लागि सहमति गरी ती पाँचैजनालाई हिरासतमुक्त गरिसकिएको जिप्रका, सर्लाहीले जनाएको छ ।. जिप्रका, सर्लाहीले पटकपटक सर्वदलीय बैठक राखेर छलफल गर्दै आइरहेको छ ।",https://eprateekdaily.com/2023/07/16/53941
केराबालीको बीमा नगरेपछि किसानद्वारा आन्दोलन गर्ने उद्घोष,स्थानीय,प्रतीक दैनिक,"असार २९, २०८०",निजगढ,"नेपाल सरकारको प्राथमिकतामा परेको बाली बीमा कार्यक्रम अन्तर्गत निजगढका किसानहरूले व्यावसायिकरूपमा रैथाने मालभोग केराबाली उत्पादन गर्दै आइरहे पनि बीमा गर्न आलटाल गर्दै आइरहेको भन्दै यहाँका केरा किसानहरूले बीमा कम्पनीविरुद्ध आन्दोलन गर्ने उद्घोष गरेका छन् ।. शुक्रवार निजगढमा पत्रकार सम्मेलन गर्दै बारा केरा तथा फलफूल उत्पादक सङ्घका अध्यक्ष एकबहादुर श्रेष्ठले विगतदेखि पटकपटक हिमालयन–एभरेस्ट इन्स्योरेन्स कम्पनीले निजगढका दुई हजारभन्दा बढी व्यावसायिक केराखेती गर्दै आइरहेका किसानहरूलाई आलटाल गरी बालीको बीमा गर्न निरुत्साहित बनाउँदै आइरहेका आरोप लगाएका छन् ।. बीमा कम्पनीले आफू चोखिनलाई निजगढका व्यावसायिक केराखेती गर्ने दुई हजारभन्दा बढी किसानहरूमध्ये सात/आठ जना किसानको मात्र बीमा गरेर अन्य किसानहरूलाई निरुत्साहित बनाउने खेलमा लागेको पीडित केरा किसानहरूको बीमा कम्पनीविरुद्ध आरोप छ ।. तोकिएको समयभित्र बालीको बीमा गर्नुपर्ने भएपनि आँधी, हुरी, असिना, पानी आउने समय गुजारेर निकै ढिलो गरी विगतका वर्षदेखि नै बीमा कम्पनीले किसानहरूको केराबालीको बीमा नगरेको पत्रकार सम्मेलनमा अध्यक्ष श्रेष्ठले जानकारी दिए ।. निजगढका केरा उत्पादक किसानहरूको बाली बीमा एक साताभित्र शुरू नगरिए बीमा कम्पनीविरुद्ध कडा आन्दोलनको तयारी गरिने श्रेष्ठले जानकारी दिए ।. शुरूका वर्षहरूमा प्रतिकट्ठा ६० बोटबापत रु १० हजार, रैथाने मालभोग केराको बाली बीमा रु १३ हजार २०० मा गरे पनि त्यसलाई घटाएर आठ हजारमा झारेपछि केरा किसानहरू केराबाली बीमा गर्न निरुत्साहित भएका थिए ।. बीमा रकम बढाउनुपर्ने माग राख्दै सम्बन्धित निकायहरूमा किसानहरूले आवाज उठाएपछि मोरङ केराबालीका हकमा प्रतिकट्ठा रु १७ हजार ५००, खुट्टीको हकमा १४ हजार ५०० तोकेपछि किसानहरू केरा बाली बीमा गर्न हौंसिए । तर बाली क्षति भएपनि समयमैं क्षतिपूर्ति दिन बीमा कम्पनीले ढिलाइ गर्दै आइरहेका पीडित किसानहरूको व्यापक गुनासा छन् ।. केही महीनाअघि बीमा प्राधिकरणका कार्यकारी निर्देशक राजुरमण पौडेलको सहभागितामा पाँच दिनअघि निजगढमा गरिएको कृषि बीमा सचेतना अभिमुखीकरण कार्यक्रम सम्पन्न भएको थियो ।. पछिल्लोपटक प्रतिकट्ठा ८२ बोट केरा उत्पादन गर्नुपर्ने, जसको बीमा प्रतिकट्ठा २२ हजार ५५० रुपियाँ तय गरिएपछि बीमा गर्न किसानहरू अग्रसर रहे पनि केराबाली बीमा गर्न बीमा कम्पनीले बेवास्ता गरेपछि आन्दोलन गर्ने तयारी भइरहेको जानकारी दिइएको छ ।. एक महीनाअघि आएको हावाहुरीका कारण निजगढमा लगभग ३५ बिघा केराबालीमा क्षति पुग्दा दुई सयभन्दा बढी किसानलाई रु चार करोडभन्दा बढी नोक्सानी बेहोर्नुपरेको अध्यक्ष श्रेष्ठले जानकारी दिए ।. यहाँ बारा, पर्सा, रौतहट, सर्लाही, चितवनलगायतका जिल्लाहरूमा रैथाने मालभोग प्रजातिको व्यावसायिक केरा उत्पादनले भारतलगायत अन्य देशबाट आयात हुो केरालाई विस्थापित गराउन राम्रो भूमिका निर्वाह गरेपछि बिचौलियाहरूको साँठगाँठमा केरा बालीको बीमा गर्न बीमा कम्पनी पछि हटेको हुन सक्ने केरा उत्पादक किसानहरूको भनाइ छ ।. प्रतिकट्ठा खर्च कटाएर रु ३० हजारदेखि ५० हजारसम्म यहाँका किसानहरूले व्यावसायिक मालभोग केराबालीबाट आम्दानी लिंदै आइरहेका सङ्घका सदस्य एवं अवकाशप्राप्त वरिष्ठ कृषि प्राविधिक साधुराम खरेलले जानकारी दिए ।",https://eprateekdaily.com/2023/07/14/53919
"नारायणी अस्पतालको फार्मेसीमा ठगीधन्दा शुरू, बजारभन्दा महँगोमा औषधि बिक्री गरेको आरोप",स्थानीय,प्रतीक दैनिक,"असार २९, २०८०",वीरगंज,"नारायणी अस्पतालमा रहेको अस्पतालको फार्मेसीले स्वास्थ्य बीमा गराएका व्यक्तिलाई बिक्री गर्ने औषधिमा ठगिरहेको समाचार छ ।. स्वास्थ्य बीमा गराएका व्यक्तिहरूले चिकित्सकको सल्लाह अनुसार औषधि खरीद गर्न फार्मेसीमा जाँदा बजार मूल्यभन्दा दोबरमा फार्मेसीले बिक्री गरेको पाइएको छ । अस्पताल हाताभित्र रहेको फार्मेसी, साझा औषधिपसल र अस्पतालबाहिर रहेका निजी औषधिपसलमा एउटै औषधिको मूल्य फरकफरक भेटिएका छन् ।. केही वर्षअघि निजी औषधिपसलेले सर्वसाधारणलाई ठगेको गुनासोको आधारमा नेपाल सरकारले साझा औषधिपसल खोल्न लगाएको थियो । त्यसपछि देशभरिका अस्पताललाई फार्मेसी सञ्चालन गर्न अधिकार दिएको थियो । बिरामीहरू पनि ढुक्क भएर अस्पतालकै फार्मेसीबाट औषधि किन्ने गरेका छन् तर सुपथ मूल्यमा गुणस्तरीय औषधि बिक्रीको लागि खोलिएको अस्पतालको फार्मेसीबाट नै बिरामीहरू ठगिन थालेका छन् ।. अस्पतालको फार्मेसीमा आइआरएल ५०० एमएलको मूल्य प्रतिबोतल रु ६३ पर्छ भने साझा स्वास्थ्य सेवा पसलमा रु ६१ पर्ने गरेको छ । त्यस्तै, सोही औषधि निजी औषधिपसल विवेक मेडिकल हलमा रु ५३ पर्ने गरेको छ ।. निजी पसलमा केनुलाको मूल्य रु २० पर्छ भने साझाको पसलमा रु ३३ तथा नारायणीको फार्मेसीमा रु ४५ मा बिक्री भइरहेको बिरामीहरूले बताएका छन् ।. यस प्रकार सबै औषधिमा मूल्य बढाएर अस्पतालको फार्मेसीले बिरामीहरूलाई ठगिरहेको छ । अस्पतालको विकास र बिरामीहरूलाई थप आर्थिक भार नपरोस् भनेर खोलिएको अस्पतालको फार्मेसीले ठगीधन्दा शुरू गर्दा पनि सरोकारवाला निकाय मौन देखिएका छन् । ठगीबाट उठेको रकममा चिकित्सक र कर्मचारीहरूले भागबन्डा पाउने गरेको स्रोतले जनाएको छ ।. स्रोत अनुसार फार्मेसीमा काम गर्ने कर्मचारीहरूले बाहिरबाट लाखौं रुपियाँका औषधि आफैंले किनेर ल्याउने, प्रणालीमा प्रविष्ट नगर्ने, बिल पनि नदिने तर औषधि बिक्रीको रकम आफ्नो गोजीमा राख्ने गरेका छन् ।. हतारमा आएका बिरामीका कुरुवाले पैसा दिई औषधि लैजान्छन् तर कर्मचारीले बिल पनि दिंदैनन् ।. फार्मेसीका कर्मचारीहरूले दैनिक हजारौं रुपियाँ अवैध तरीकाले कमाइरहेको स्रोतको भनाइ छ ।. यस विषयमा नारायणी अस्पतालका मेडिकल सुपरिटेन्डेन्ट डा चितरञ्जन साहले भने फार्मेसीमा औषधिको मूल्य फरक नरहेको बताए ।. फार्मेसीबाट स्वास्थ्य बीमा गराएका व्यक्तिलाई औषधि दिंदा नेपाल सरकारले बनाएको मापदण्ड तथा मूल्यसूची अनुसार औषधि बिक्री हुने गरेको दाबी गरे । उनले औषधिको मूल्य फरक भएको खण्डमा समस्या समाधानतर्फ लाग्र्ने बताए ।",https://eprateekdaily.com/2023/07/14/53921
श्यामपुर भेलाहामा नालाको विकासले गाउँलेलाई झन् सास्ती,स्थानीय,प्रतीक दैनिक,"असार २८, २०८०",परवानीपुर,"पर्सा, पकाहामैनपुर गाउँपालिका–४ श्यामपुर भेलाहामा हालै निर्माण गरिएको नालाबाट जनताले झन् सास्ती भोग्नुपरेको छ ।. गापाको रु १० लाखको बजेटमा निर्माण गरिएको १९२ फिट लम्बाइको सडकका दुवै छेउको नालाले गर्दा सो गाउँमा पानीको निकास रोकिएको छ ।. सुरेश पासवानको घरदेखि विक्रम पटेलको घरसम्म निर्माण भएको नाला २८ इन्च चौडाइको छ । नालामा २० इन्चका दुईवटा वाल र आठ इन्चमा पानी बग्ने सतह निर्माण गरिएको छ । सो क्ष्Fेत्रको सडकका दुवै छेउमा नाला निर्माण भएपछि सडकको पानी सडकमंै जम्ने गरेको छ । जसले गर्दा १० फिट चौडा सडक भएर आउजाउ गर्न गाउँलेलाई समस्या भइरहेको प्रमेन्द्र पासवानले गुनासो गरे ।. टोलवासीले गापा र वडा कार्यालयले सडकको पानीको निकास गर्न वा माटो पुरी ग्राभेल गरेर तत्काल समस्या समाधान गर्न माग गरेका छन् । यस विषयमा वडासदस्य सञ्जु देवीका पति सुरेश पासवानले यस वर्ष बजेट सकिएकोले आगामी वर्ष मात्र सडक निर्माणको काम हुने जानकारी गराए । उनले चार/पाँच वर्षदेखि गाउँवासीले समस्या खेप्दै आए पनि सडकमा जमेको पानीको निकासको लागि ठाउँ–ठाउँमा होल बनाइ पानीको निकास दिने बताए ।",https://eprateekdaily.com/2023/07/13/53876
कर्जा तिरे पनि निर्धन उत्थान बैंकले जग्गा फुकुवा गरेन,स्थानीय,प्रतीक दैनिक,"असार २८, २०८०",परवानीपुर,वीरगंज–२१ परवानीपुरमा रहेको निर्धन उत्थान बैंकको शाखाले ऋण चुक्ता गर्ने ऋणीको जग्गा फुकुवा नगरेको गुनासो आएको छ ।. वीरगंज–३२ चोर्नीका छोटेलाल रामको १० धुर जग्गा धितोबापत सो शाखामा दृष्टिबन्धक गरिएकोमा कर्जा चुक्ता गर्दा पनि जग्गा फुकुवा नभएको रामले गुनासो गरे ।. रामकी पत्नी रीतादेवीले पाँच वर्ष पहिले चार लाख कर्जा लिएकी थिइन् । सो समयमा साबिक चोर्नी–४ कित्ता नं ३७० को १० धुर बराबरको जग्गा धितो राखेकी थिइन् ।. सो जग्गामा घर निर्माणको काम गर्नुपर्दा बैंकले जग्गा फुकुवा नगरेकोले आफूहरू समस्यामा परेको राम परिवारको भनाइ छ ।. यस विषयमा शाखा प्रबन्धक महादेवप्रसाद गौतमले रामका भाइहरूले पनि कर्जा लिएको र लामो समयदेखि कर्जा नतिरेका कारण जग्गा फुकुवा नगरेको जवाफ दिए । दाजुभाइ सबैजना एउटै समूहको सदस्य भएकाले कर्जा असुलीको लागि दबाब सिर्जना गर्न जग्गा फुकुवा नगरेको उनको भनाइ थियो । तर दाजुभाइ सबैजना छुट्टिएर बसेको र दाइले आफैंले कमाएर पछि जग्गा किनेकाले भाइहरूले विनाधितो साधारण कर्जा लिएका थिए । भाइहरूले कर्जा लिएपनि छुट्टिसकेको दाइको जग्गा रोकेर राख्नुको कारण नबुझिएको पीडित परिवारले दुःखेसो पोखेको छ ।,https://eprateekdaily.com/2023/07/13/53863
७५ जनाद्वारा रक्तदान,स्थानीय,प्रतीक दैनिक,"असार ३१, २०८०",वीरगंज,"वीरगंजको लिटल बडी इन्टरनेशनल प्रिस्कूलको आयोजनामा रक्तदान कार्यक्रम सम्पन्न भएको छ ।. प्रिस्कूलका प्रधानाध्यापक विजयकुमार बलको अध्यक्षतामा सम्पन्न कार्यक्रममा छजना महिलासहित ४० जनाले रक्तदान गरेका छन् । रोट्र्याक्ट क्लब अफ वीरगंज मेट्रोपोलिसको सहकार्यमा कार्यक्रमको आयोजना गरिएको प्रअ बलले बताए ।. यस्तै, श्रीराम अस्पताल, वीरगंजको आयोजनामा शनिवार भएको रक्तदान कार्यक्रममा ३५ जनाले रक्तदान गरेका छन् । अस्पतालले आमा सुरक्षा कार्यक्रम शुरू गरेको एक वर्ष पूरा भएको अवसरमा आयोजना गरेको रक्तदान कार्यक्रममा ३५ जनाले रक्तदान गरेको अस्पतालकी सञ्चालक डा दीप्ति यादवले जानकारी दिइन् । रक्तदान गर्नेहरूमा डा सुनील यादव, डा मनीष खन्ना, अनिल पटेल, राधा श्रेष्ठ, एन्जिला पटेललगायत रहेका रक्तसञ्चार केन्द्र, वीरगंजले जनाएको छ ।",https://eprateekdaily.com/2023/07/16/53944
ट्राफिकले टिभिआरएस प्रणालीबाट कारबाई गर्ने,स्थानीय,प्रतीक दैनिक,"असार २८, २०८०",परवानीपुर,"आगामी आवको साउन १ गतेदेखि मधेस प्रदेशमा ट्राफिक प्रहरीले गर्ने कारबाई तथा जरिवानालाई टिभिआरएस (ट्राफिक भायलेशन रेकर्ड सिस्टम) अन्तर्गत कार्य सञ्चालन गर्ने भएको छ । मधेस प्रदेशका आठ जिल्लामध्ये पर्सा, महोत्तरी र सिराहा गरी तीनवटा जिल्लामा प्रारम्भिक चरणमा यो विधिबाट कारबाई तथा जरिवाना कार्य शुरू गर्ने ट्राफिक प्रहरी कार्यालयको तयारी छ ।. कुनै पनि नेपाली सवारी चालक वा सवारीधनीले सवारी नियम उल्लङ्घन गरेको खण्डमा निजको कागजपत्र ट्राफिक प्रहरीद्वारा २४ घण्टे पुर्जी जारी गरी नजीकको प्रहरी कार्यालयमा पठाइनेछ । तत्पश्चात् उक्त कागजातको इन्ट्री टिभिआरएसमा गरिने जिल्ला ट्राफिक प्रहरी कार्यालय, पर्साले जनाएको छ । उक्त कागज लिन सवारीचालक वा धनीले जरिवाना रकम राष्ट्रिय वाणिज्य बैंकमा दाखिला गर्नुपर्ने हुन्छ र बैंक भौचरको प्रतिलिपि ट्राफिक कार्यालयमा बुझाएपछि कारबाईमा परेका सवारीधनीले आफ्नो सवारीसाधनको कागजपत्र पाउने व्यवस्था छ ।. गलती अनुसारको जरिवाना रकम बैंकमा देख्न सकिनेछ । साथै भारतीय सवारीसाधनको हकमा हाल गरिरहेको अवस्था (सडकमा नै जरिवाना गरिने नियम) कायम रहेको ट्राफिक प्रहरी कार्यालय, पर्साले जनाएको छ ।",https://eprateekdaily.com/2023/07/13/53873
प्रसौनीमा बहुप्राविधिक शिक्षालयको शिलान्यास,स्थानीय,प्रतीक दैनिक,"असार २८, २०८०",परवानीपुर,"बाराको प्रसौनीमा बहुप्रFविधिक शिक्षालय (पोलिटेक्निक इन्स्टिच्युट)को एकेडेमिक भवन शिलान्यास गरिएको छ ।. वडा नं २ प्रसौनीस्थित निर्माण हुने भवनको शिलान्यास गापा अध्यक्ष विनोद जयसवालले गरे । रु तीन करोड ८० लाख १४ हजारको लागतमा निर्माण भवन हुनेछ । सिटिइभिटीको बजेटबाट निर्माण भइरहेको उक्त आयोजना नौ महीनामा पूरा गर्नेगरी बिसी/मदन जेभी काठमाडौंसँग सम्झौता भएको छ । बेंगा साह माविमा हाल डिप्लोमा इन इलेक्ट्रिक सञ्चालन भइरहेको र निर्माण भइरहेको बहुशिक्षालयको एकेडेमिक भवन सञ्चालनमा आएपछि फार्मेसी, नर्सिंङ, जेटिए, अमिन, सिभिललगायतका दक्ष जनशक्ति उत्पादन गर्ने लक्ष्य लिइएको बताइएको छ ।. भवनको शिलान्यास कार्यक्रममा गापा उपाध्यक्ष किरणदेवी साह, वडा नं १ का अध्यक्ष लालबाबू मुखिया, २ का अध्यक्ष हृदयनारायण साह, ५ का अध्यक्ष सन्तोष साह, ७ का अध्यक्ष इस्लाम हवारी, वडा सदस्यहरू राजेश गुप्ता, सन्दीप गुप्ता, नरेश महतो, लालबाबू यादव, सत्यनारायण पण्डित, इलाका प्रहरी कार्यालय, प्रसौनी, गण्डकका प्रहरी निरीक्षक विनोद बोहोरालगायतको सहभागिता थियो ।",https://eprateekdaily.com/2023/07/13/53870
लघुकथामाथि छलफल,स्थानीय,प्रतीक दैनिक,"असार २८, २०८०",वीरगंज,"अमेरिका निवासी दुईजना साहित्यकार खेमराज पोखरेल तथा प्रतीक दैनिकका नियमित स्तम्भकार विश्वराज अधिकारीसँग आज प्रतीक दैनिकको कार्यालयमा वीरगंजका साहित्यकारहरूले साहित्यिक परिचर्चा गरेका छन् ।. अमेरिका बसेर पनि नेपाली लघुकथाका ख्यात कथाकार, समीक्षक तथा लघुकथा प्रशिक्षक खेमराज पोखरेलले लघुकथाबारे आफ्नो धारणा राख्दै यसको मानक स्वरूप स्थापित भइ नसके तापनि, आजका दिनमा बहस चल्न थालेको बताएका थिए । उनले वीरगंजेली साहित्यकारहरूको लघुकथाको स्वरूप, मर्मबारे प्रस्तुत जिज्ञासाको समाधान गरेका थिए ।. कार्यक्रम बिहान प्रतीक कार्यालयको परिसरमा बिहान ८ बजे सम्पन्न भएको थियो । कार्यक्रममा चन्द्रकिशोर झा, प्राध्यापक उमा मिश्र, राजेश मिश्र, महेश गौतम, नेपाली लघुकथा सम्बद्ध मधेस प्रदेशस्तरीय संस्थाका संयोजक विश्वम्भर शर्मा, कविता खड्का, साहित्यप्रेमी विनयराज गौतमलगायतको सहभागिता थियो ।",https://eprateekdaily.com/2023/07/13/53866
भद्रगोल महुवन माविमा तालाबन्दी,स्थानीय,प्रतीक दैनिक,"असार २९, २०८०",वीरगंज,सखुवाप्रसौनी गाउँपालिकास्थित महुवन माविमा शुक्रवार अभिभावक र विद्यार्थीले तालाबन्दी गरेका छन् ।. विगत एक वर्षदेखि प्रधानाध्यापकको सरुवाको विषयलाई लिएर भद्रगोल रहेको सो विद्यालयमा पठनपाठनलगायत सबै सेवा अस्तव्यस्त भएको र समस्या समाधान गर्न कसैले पहल नगरेपछि अभिभावक र विद्यार्थीले आज तालाबन्दी गरेका हुन् ।. हाल सो विद्यालयमा तीनजना प्रधानाध्यापक छन् । तीनैजना प्रअको छुट्टाछुट्टै हाजिरी रजिस्टर र कार्यालयमा पनि नियमित नआउने साथै कक्षा पनि नलिने गरेका बताइन्छ । तीनजना प्रअले शिक्ष्Fक र विद्यार्थीलाई दिनभरि निर्देशन मात्र दिने गरेका छन् ।. विद्यालयको समस्या समाधान गर्नेतर्फ ध्यान नदिई तीनजना प्रअ एकापसमा आरोप–प्रत्यारोप गरेर दिन बिताउने गरेको अभिभावकहरूको आरोप छ ।. विद्यालयको अवस्था भद्रगोल भएपछि सो विद्यालयका ५० प्रतिशत विद्यार्थी यस शैक्षिकसत्रदेखि अन्य विद्यालयमा भर्ना भएका शिक्ष्Fकहरूको भनाइ छ ।. प्रअ सरुवाको विषयका कारण विद्यालयमा चार महीनादेखि दिवाखाजा वितरण नभएको तथा विशेष शिक्ष्Fा पनि सञ्चालन भएको छैन ।. यावत् समस्या समाधान नभएसम्म आज गरिएको तालाबन्दी नखोलिने अभिभावकहरूले बताएका छन् ।,https://eprateekdaily.com/2023/07/14/53914
"बारास्थित दुधौरा पुल निर्माण सम्पन्न हुन अझै एक वर्ष लाग्ने, बेलिब्रिज कमजोर हुँदै, यात्रु जोखिम मोल्न बाध्य",स्थानीय,प्रतीक दैनिक,"असार ३१, २०८०",निजगढ,"पूर्व–पश्चिम महेन्द्र राजमार्ग अन्तर्गतका सडकखण्ड सवारीसाधन आवतजावतका लागि लाइफलाइन हो । यही सडक भएर पूर्वदेखि पश्चिम, पश्चिमदेखि पूर्वसम्म अर्थात् देशकै कुनाकुनामा मालसामान ढुवानी र यात्रुहरू ओहोरदोहोर गर्ने गर्छन् । तर यही राजमार्गको सडकखण्डमा निर्माण शुरू गरिएका पुल, सडकहरू वर्षौंसम्म अलपत्र रहँदा दैनिक सयौं सवारीसाधन र हजारौं यात्रुले सास्ती खेप्दै आइरहेका छन् ।. बाराको निजगढ–पथलैया सडकखण्डको दुधौरा पुल निर्माण शुरू भएको चार वर्ष बित्यो । तर अहिलेसम्म पुलको ५० प्रतिशत काम मात्र सम्पन्न भएको छ । ठेक्का सम्झौता अनुसार तीन वर्षभित्र निर्माण सम्पन्न गर्नुपर्ने सो पुल तोकिएकै समयसीमाभित्र निर्माण नहँुदा यस राजमार्ग भएर दैनिक सयौंका सङ्ख्यामा गुड्ने सवारीसाधन र यात्रुहरूले जोखिम मोल्दै आइरहेका छन् ।. शुरूमा भासिएको पिलरलाई भत्काइ रेक्ट्रोफिटिङ गरियो । तर पनि पिलर जमीनमुनि भासिन छोडेन । दुधौरा पुलको पिलर दुईपटक भासिएपछि एशियाली राजमार्गको रूपमा सडक विस्तारसँगै यस पुललाई पूर्णरूपमा निस्तेज गरी नयाँ पुलको काम थालिएको चार वर्ष नाघ्यो । काम कम गर्ने र बढी समय अलपत्र छाड्ने नेपालको ठेकेदारी प्रवृत्ति सो पुलको निर्माण कार्य सम्पन्न नभएको हो । यसतर्फ न त पुल विभाग महाशाखा काठमाडौंको ध्यान गएको छ, न त राज्यका अन्य सरोकारवाला निकायहरूबाट निर्माण कार्यलाई निरन्तरता दिन झकझक्याउने काम नै भएको छ ।. सडक सञ्जालको हिसाबले मुलुककै लाइफलाइनको रूपमा रहेको पूर्व–पश्चिम महेन्द्र राजमार्गमा रहेको अलपत्र रहेको दुधौरा पुलको बारेमा भौतिक पूर्वाधार तथा यातायात मन्त्रालयका सचिव गोपाल सिग्देल र महानिर्देशक अर्जुनजङ्ग थापासँग भेट गरी अविलम्ब पुलको निर्माण शुरू गर्न बारा क्षेत्र नं ४ का सङ्घयी सांसद कृष्णकुमार श्रेष्ठ (किसान)ले आग्रह गरे पनि पुल निर्माण कार्यले गति लिन सकेको छैन ।. वर्षायाममा मात्र निर्माण कार्य अलपत्र हुने होइन । अन्य सहज मौसममा पनि लामो समयसम्म पुलको काम बेवारिसे बन्दा एम्बुलेन्स, मोटरसाइकल, जीप, कारलगायत साना तथा ठूला सवारीसाधनहरूले कठिनाइ भोग्दै आइरहेका छन् । सो पुल भएर आवतजावत गर्ने एम्बुलेन्सका बिरामीहरूले पनि सास्ती खेप्दै आएको जीतपुरसिमरा नगर उद्योग वाणिज्य सङ्घद्वारा सञ्चालित एम्बुलेन्स चालक सञ्जय सिंहले बताए ।. करीब दुई सय मिटर डFइभर्सन पार गर्न कम्तीमा पनि १० मिनेट लाग्ने बताउँदै विभिन्न प्रकृतिका बिरामी ओसार्दा सडकको खाल्डाखुल्डीका कारण बिरामीहरूलाई थप पीडा हुने गरेको चालक सिंहले बताए । दुर्घटनाका घाइते, प्रसूति पीडालगायत गम्भीर प्रकृतिका बिरामीलाई सडक र डFइभर्सन खराब हुँदा समयमैं अस्पताल पुर्याउन ढिला हुने गरेको निजगढका अर्का एम्बुलेन्स चालक वीरबहादुर लोप्चनले बताए ।. त्यसैगरी, दैनिक सोही सडक भएर अटो चलाउँदै आइरहेका पिलुवाका रामचन्द्र भट्टराईले पनि पुल नबन्दा दैनिक सयौं सवारीसाधन र हजारौं यात्रुहरूले सास्ती खेप्नुपरिरहेको गुनासो गरे ।. वर्षामा डFइभर्सनमा खाल्डाखुल्डी भएपनि त्यसलाई पुर्न र सम्याउन सडक विभाग, पुल विभाग र ठेकेदार कम्पनीले कुनै वास्ता नै गर्दैनन् । डाइभर्सनका खाल्डाखुल्डी मर्मत नगर्दा अटो, कार, जीप ठोक्किएर क्षति पुग्ने गरेको छ ।. सो पुल निर्माणका लागि खोलिएको करीब दुई सय मिटरको डFइभर्सन कहालीलाग्दो हुने गरेको आवतजावत गर्ने अधिकांश चालकको भनाइ छ । महीनौंसम्म डFइभर्सनका ठूला खाडलहरूलाई नसम्याउँदा मोटर साईकल, जीप, कारलगायत होचा बनोटका सवारीसाधनहरू खाल्डोमा परी दुर्घटना भई क्षति हुने गरेका गुनासाहरू थुप्रै आइरहेका जिल्ला ट्राफिक प्रहरी कार्यालय, बाराले जनाएको छ ।. सो डFइभर्सनमा धूलो नउडोस् भन्नाका लागि पानी पटाउने गरिए पनि निरन्तरता पाएको छैन । लामो दूरीको सडक यात्रा गरेर आउने सवारी चालक अनि यात्रुहरूसमेत छोटो दूरीको डFइभर्सनका खाल्डाखुल्डी र उडेका धूलोले दिक्दार हुने गरेका छन् ।. पुल निर्माण कार्यक्षेत्रमा कति रकममा ठेक्का साकार गरेको, कति समयावधिमा काम सम्पन्न गर्नुपर्नेलगायतका विवरण खुल्नेगरी ठेकेदार कम्पनीले साइन बोर्ड र सम्पर्क नम्बर नराख्दा ठेकेदार कम्पनीको बेवास्ता बढेको छ ।. महादेव/खिम्ती/हीराचन जेभी काठमाडौंले दुई स्पानको ९० मिटर लम्बाइको उक्त पुल निर्माण सम्पन्न गर्नको लागि १७ करोड २२ लाखमा ठेक्का साकार गरेको पुल विभाग महाशाखा काठमाडौंले जनाएको छ । साबिक पुलको पिलर दुईपटक भासिएपछि र सडकको चौडाइ पनि विस्तार गर्ने कार्य अघि बढिरहेकोले पुरानो पुललाई पूर्णरूपमा भत्काइ नयाँ पुलको डिजाइनपछि निर्माणका लागि ठेक्का सम्झौता भएको पुल विभाग महाशाखाले जनाएको छ ।. महेन्द्र राजमार्ग निर्माणका बेला तत्कालीन सोभियत सङ्घले चार दशकअघि निर्माण गरेका दुई लेनको पुल अब चार लेनको हुने महाशाखाले जनाएको छ ।. सो पुल निर्माण गर्ने ठेकेदार कम्पनीको आग्रहलाई ध्यानमा राख्दै पुल विभाग महाशाखाले उक्त कार्य २०८० असार मसान्तभित्र निर्माण सम्पन्न गरिसक्नुपर्ने गरी म्याद थप गरेपछि अहिले कामले केही गति लिएको छ । अहिलेसम्म ५० प्रतिशत मात्र काम सम्पन्न भएको छ ।. वर्षामा सवारीसाधन आवतजावतमा समस्या नहोस् भन्ने उद्देश्यले दुधौरा खोलाको निर्माणाधीन पुलको दक्षिणतर्फ बेलिब्रिज सञ्चालनमा छ ।. बढीमा ३० टनसम्म क्षमता भएको सो ब्रिजमा ५०–६० टनभन्दा बढी भारका मालवाहक सवारीसाधन ओहोरदोहोर गर्ने गरेकाले सो ब्रिज कमजोर बन्दै गइरहेको छ । ५०–६० टनभन्दा बढीका सामान लोड गाडी यही बेलिब्रिजबाट आवागमन हुने गरेका छन् । जसले गर्दा सो ब्रिजसमेत उच्च जोखिममा रहेको प्रायः ओहोरदोहोर गर्ने सवारी चालकहरू बताउँछन् ।. ठेक्का सम्झौता अनुसार पुल विभाग महाशाखाले बेली ब्रिज दुई वर्ष ढिलो उपलब्ध गराएकै कारण जीर्ण अवस्थामा रहेको पुरानो पुललाई भत्काउन ढिलाइ भएकै कारणले तोकिएकै समयमा नयाँ पुल निर्माण गर्न नसकिएको ठेकेदार कम्पनींका इन्जिनीयर अजयकुमार झाले बताए । उनले कामले गति लिएमा आगामी एक वर्षभित्र पुल निर्माण सम्पन्न हुने बताए ।. निर्माणाधीन सो पुलको निरीक्षण गर्न आएका पुल विभाग महाशाखाका इन्जिनीयर निरञ्जन थापाले पनि अहिले पुल निर्माण कार्यले गति लिएको बताए । उनका अनुसार पनि ५० प्रतिशत कार्य सम्पन्न भएको छ ।. दुधौरा खोलाबाट नदीजन्य पदार्थको जथाभावी उत्खनन, दोहन गर्दा पुलको पिलर पटकपटक भासिंदा नयाँ निर्माण गर्नुपरेको बताइन्छ ।",https://eprateekdaily.com/2023/07/16/53947
सामाजिक सुरक्षा भत्ता वितरण नहुँदा सेवाग्राहीहरू समस्यामा,स्थानीय,प्रतीक दैनिक,"असार ३१, २०८०",सेढवा,"आर्थिक वर्ष २०७९/८० मा सामाजिक सुरक्षा भत्ता वितरण नहुँदा सेवाग्राहीहरूले समस्या भोग्नुपरेको गुनासो गरेका छन् । एक वर्षमा त्रैमासिकरूपमा चारपटक वितरण हुने सामाजिक सुरक्षा भत्ताको अन्तिम किस्ता असार मसान्त बितिसक्दा पनि वितरण हुन सकेको छैन । अन्तिम त्रैमासिक अर्थात् वैशाख, जेठ र असार महीनाको भत्ता पर्साका ठोरी, जीराभवानी, पटेर्वासुगौली, सखुवाप्रसौनी गाउँपालिका र पर्सागढी नगरपालिका लगायतमा हालसम्म वितरण हुन सकेको छैन ।. ज्येष्ठ नागरिक, एकल तथा विधवा, अपाङ्ग, दलित बालबालिकाको पोषणलगायतका भत्ता पर्साका स्थानीय तहहरूले हालसम्म वितरण गरेका छैनन् । सखुवाप्रसौनी गाउँपालिका वडा नं १ का एकल महिला अनशिया देवीका अनुसार भत्ता नपाउँदा घर चलाउन तथा बिहान–बेलुकाको छाक टार्न समस्या भएको बताइन् । भत्ताकै भरमा दैनिक जीवन नचले पनि अहिले अकालको समयमा भत्ताविना निकै समस्या भोग्नुपरेको गुनासो पोखिन् ।. समयमा भत्ता वितरण नहँुदा विशेष गरी एकल महिला तथा दलित समुदायका सेवाग्राहीहरूले विभिन्न समस्याहरूको सामना गर्नुपरेको गुनासा गरेका छन् । खडेरीको बेला खेती गर्न किसानहरूलाई मलखाद, सिंचाइका लागि इन्धनलगायतका खर्च टार्न भत्ताले निकै सहयोग गर्छ । तर समयमा भत्ता नपाउँदा समस्या भोग्नुपरेको सेवाग्राहीहरूको दुःखेसो छ ।. यस सम्बन्धमा जगरनाथपुर गाउँपालिकाका प्रमुख प्रशासकीय अधिकृत कृष्णनन्दन रायले सामाजिक सुरक्षा भत्ता वितरण भइरहेको बताए । वडा कार्यालयमार्फत वडा नं १ र २ मा भत्ता वितरण भइसकेको र सोमवारसम्म वडा नं ३ मा भत्ता वितरण कार्य सम्पन्न हुने अधिकृत रायले बताए ।. जीराभवानी गाउँपालिकाका अध्यक्ष अनोज चौधरीले सामाजिक सुरक्षा भत्ताको रकम तोकिएकोभन्दा कम आएकाले वितरणमा ढिलाइ भएको बताए । भत्ता रकम असार २३ गते बैंकमा पठाइएको र सोमवार वा मङ्गलवारदेखि बैंकबाट वितरण हुने अध्यक्ष चौधरीले बताए ।. सखुवाप्रसौनी गाउँपालिकाका प्रमुख प्रशासकीय अधिकृत देवनाथ साहले नेपाल सरकारले भत्ताको रकम आर्थिक वर्षको असार मसान्तको अन्तिममा पठाएकोले समस्या भएको बताए । बैंकमा सो रकम पठाए पनि बैंकले प्रविष्ट गर्नलाई ८–१० दिन लाग्ने बताएकोले वितरण नभएको अधिकृत साहले बताए ।. उता पर्सागढी नगरपालिकाका प्रमुख गोकर्ण पाठकले पनि दुई/तीन दिनभित्रै भत्ता वितरण कार्य शुरू हुने बताएका छन् ।. यसअघिका आवमा भत्ता रकम जेठ महीनाको अन्तिम साता वा असारको पहिलो सातामा वितरण हुने गरेको थियो ।",https://eprateekdaily.com/2023/07/16/53981
"कृषि उत्पादन घट्दो, कृषि पीडा बढ्दो",स्थानीय,प्रतीक दैनिक,"असार २६, २०८०",निजगढ,"सबैका आआफ्नै खाले दुःख, सुख हुन्छन् । तर कृषि पेशामा लागेका किसानहरूको पीडा, सास्ती, दुःख खासै फेरिएको पाइँदैन । कतै सिंचाइको समस्या, कतै बीउबिजनको समस्या । त्यसमाथि मलको समस्या त सगरमाथाको चुचुरोसमान छ । जुनसुकै सरकारका मन्त्री पनि हार्छन् । कैयौंपटक मुलुक चलाउने सरकार पनि हारेको छ । आवश्यक परिमाणमा रासायनिक मल भिœयाउन नसक्दा ।. यी तमाम समस्याका बीच निजगढ नगरपालिका–६ भमराटोलकी ७७ वर्षीया रिसामाई दाहालको समस्या छुट्टै छ । उनको लागि यो समस्या बर्सेनि पहाड बनेर आउने गरेको छ ।. उनी घर अघिल्तिरको पक्की सडकमा दिनभरि सुकाएको मकै बोरामा धन्कोमन्को गर्दै थिइन् । “कति कट्ठाको मकै हो ? आमा” भनेर मात्र के सोधेको थिएँ । उनी एक्कासि भक्कानिइन् । एकछिनपछि यसो हेर्दै भनिन्, “के भन्नु बाबु घरमा कोही छैनन् । आफू एक्लै छु । गर्न सक्दिनँ । मर्न पनि सक्दिनँ । जसोतसो प्राण धान्नको लागि खेतबारी कोट्याउँछु ।” चार कट्ठा बारीको मकै यही हो भन्दै मुश्किलले दुर्ई डोको मकै उनले देखाइन् । त्यसमा पनि भरिला घोघा थिएनन् । अधिकांश मकैका घोघा थोत्रा थिए ।. उनीसँगै बात मार्दामार्दै टोलका केही मानिसहरू जम्मा भए । अनि उनीहरूसँग पनि सोधें । गर्न सक्नेहरूका कृषि समस्या पनि उनको भन्दा खासै फरक देखिएन । सोही टोलका ५५ वर्षीय बखतबहादुर परियारले पनि बढीमा पाँच कट्ठामा १०–१२ डोको मकै यस वर्ष निस्किएको भन्दै पिढीमा राखेको मकै देखाउँदै बताए । “पहिलेपहिले १५–२० क्वीन्टल मकै उत्पादन हुन्थ्यो । अहिले दुई/तीन क्वीन्टल पनि निकाल्न गा¥हो छ,” उनले भने । उनका अनुसार बेलामा पर्याप्त आकाशे वर्षा नहुँदा उत्पादन कम भएको बताए । बस्तीमा रहेको १ नं सिंचाइ बाँधबाहेक सिंचाइका लागि अन्य विकल्प यस टोलमा छैन । यसपालि खोलामा पानी घटेर बकैया खोलाको पानी बाँधसम्म ल्याउन नसकिएको उनले बताए ।. ८–१० वर्षयतादेखि खेतीपातीबाट खासै सन्तुष्ट नभएको गोमा परियारले पनि बताइन् । “नगरौं भएन, गरौं खर्च, मेहनत पनि उठ्दैन कि भन्ने चिन्ता भइरहन्छ । खेतबारी बाँझो राख्न पनि भएन । अन्य आयस्रोतको विकल्प पनि छैन,” उनले भनिन् । मल पनि चाहिने बेलामा पाइँदैन ।. निजगढका अधिकांश किसान अहिले मलका लागि बिक्री डिपोमा बिहान झिसमिसेदेखि नै लाइनमा लाग्नुपर्ने अवस्था छ । चार/पाँच घण्टासम्म मल किन्न लाइनमा बस्नुपरेको स्थानीय किसानहरू बताउँछन् ।. किसानका समस्यालाई जनप्रतिनिधिहरूले ध्यानमा नराख्दा सिंचाइ बाँधसम्म पानी ल्याउन नसकेको पीडित किसानहरूको भनाइ छ । पहिले जनप्रतिनिधिहरू दिनरात खोलामा धाएर बाँधमा पानी ल्याउन कम्मर कसेर भिड्थे । अहिले जनप्रतिनिधिहरू सडक, बाटो बनाउन भ्याइनभ्याइ गरी लागिपरेका किसानहरूले बताए ।. गाउँ विकास समितिबाट नगरपालिका भएपछि जनप्रतिनिधिहरूको ध्यान बाँडिएको स्थानीयहरू बताउँछन् । अधिकांश जनप्रतिनिधि असारे विकासमा रुमलिएका देखिन्छन् । विकास बजेटको सिलिङ अनुसार काम सम्पन्न नभएपछि भुक्तानी रोकिने भएकोले असारे विकासमा लाग्नुपरेको अधिकांश जनप्रतिनिधिको भनाइ छ ।. कृषि उत्पादनमा कमी आउनुमा खेतीयोग्य उर्वरयुक्त माटो बिग्रिएको कृषि विज्ञहरूको भनाइ छ । माटोको उत्पादकत्व क्षमता क्षीण भइरहेको छ भने, अर्कोतिर खेतीयोग्य जमीन मासेर जग्गा प्लटिङ गर्नाले पनि माटोको गुणस्तर कम हुँदै गएको उनीहरूको तर्क छ ।",https://eprateekdaily.com/2023/07/11/53802
"वीरगंजको मुख्य नाकाबाट तस्करी, ठाउँ–ठाउँमा सादा पोशाकका प्रहरीसँग झडप",स्थानीय,प्रतीक दैनिक,"असार २४, २०८०",वीरगंज,"वीरगंज क्षेत्रमा केही दिनदेखि तस्करी फस्टाएको छ । जिल्ला प्रहरी कार्यालय, पर्साका प्रहरी प्रमुख कोमल शाहले आफू आउने बित्तिकै तस्करी बन्द गराएका थिए । तर अहिले तस्करी खुला भएको छ ।. वीरगंज महानगरका विभिन्न स्थानबाट अहिले तस्करी भइरहेको छ । साथै वीरगंज भन्सार मुख्य नाका भएर पनि खुलेआम तस्करी भइरहेको छ ।. खुला सीमाका कारण वीरगंजमा तस्करी हुने गरेको जिप्रका, पर्साका प्रवक्ता प्रहरी नायब उपरीक्षक दीपक गिरी बताउँछन् । उनले प्रहरीले सक्दो तस्करी नियन्त्रणको प्रयास गरेको र बेलाबखत तस्करीका सामानहरू पक्राउ गर्दै आएको सफाइ दिए । उनले खुला सीमा भएकोले तस्करी नियन्त्रणमा समस्या हुने गरेको बताए । तर प्रउ शाहको आगमन हुँदा खुला सीमा भएपनि तस्करी नियन्त्रण हुने र अहिले उनकै कार्यकालमा खुलेआम तस्करी हुनुलाई प्रहरी प्रशासनको मिलेमतो भनेर टीकाटिप्पणी भइरहेको छ ।. अहिले वीरगंजमा तस्करी फस्टाएको छ । घुमुवा प्रहरीले सीमा क्षेत्रबाट प्रहरीकै मिलेमतोमा भित्रिने सामानलाई महानगरका विभिन्न स्थानमा पक्राउ गर्ने गरेको र सो क्रममा झडप हुने गरेको छ ।. यसै क्रममा हिजो रजतजयन्ती चोकमा झोले तस्कर र घुमुवा प्रहरीबीच झडप भयो । रक्सौलबाट टेम्पोमा कपडालगायतका सामानहरू ल्याइरहेका पोके तस्करहरूको सामान रजतजयन्ती चोकमा घुमुवा प्रहरीले नियन्त्रणमा लिन खोज्दा झडप भएको थियो । रक्सौलबाट वीरगंज आउने क्रममा शङ्कराचार्य द्वारअगाडि सशस्त्रको पहिलो सुरक्षा जाँच छ । त्यसपछि शङ्कराचार्य द्वारमा जनपद प्रहरीको र भन्सारमा पुनः सशस्त्र प्रहरीको भन्सार राजस्व गस्ती टोलीको सुरक्षा जाँच छ । तीनवटा सुरक्षा पार गरेर मुख्य सडकको रजतजयन्ती चोकमा तस्कर र प्रहरीबीच झडप हुनु आश्चर्यजनक कुरा हो । सशस्त्र र जनपदले सो तस्करीलाई पहिलो, दोस्रFे सुरक्षा जाँचको क्रममा नियन्त्रणमा लिनुपर्नेमा तेस्रो सुरक्षा जाँचसमेत पार गरेर रजतजयन्ती चोकमा झडप भएको थियो ।. यसअघि, मालपोत चोकमा तस्कर र सादा पोशाकका प्रहरीबीच तस्करीको सामान नियन्त्रणमा लिने क्रममा झडप भएको थियो । पोके तस्करहरू रक्सौलबाट ईरिक्शामा भन्सारका सबै सुरक्ष्Fा चौकी पार गरी आएका थिए । रक्सौलदेखि वीरगंजसम्म शङ्कराचार्य द्वारअगाडि र द्वारमा, भन्सार, रजतजयन्ती जाँच चौकी, छपकैयास्थित सामुदायिक सेवा केन्द्रसमेतको सुरक्ष्Fा जाँचलाई पार गरेर आउँदा सादा पोशाकका प्रहरीले मालपोतनिर विवाद गरेका थिए । अहिले सार्वजनिक ठाउँमा प्रहरी र पोके तस्करबीचको भिडन्त बेलाबखत महानगरमा देख्न पाइन्छ ।. मुख्य नाकाबाटै तस्करी भइरहेको कुरालाई यी घटनाले पुष्टि गर्छ । मुख्य नाकाको यो अवस्था छ भने खुला नाकाको कुरै भएन । सशस्त्र, जनपदले लाइन दिने र तीमार्फत नै घुमुवाहरूले ठाउँठाउँमा लाइन नलिएका पोके तस्करहरूलाई नियन्त्रण गर्न खोज्दा अहिले झडप भएको हो । तस्करहरूले प्रहरीलाई प्रभावित पारेकै कारण भिडन्त गर्ने गरेका छन् । प्रहरी तस्करबाट प्रभावित भएकैले उनीहरूले यस्तो दुस्साहस गर्न सकेको हो ।",https://eprateekdaily.com/2023/07/09/53716
धान रोपाइँको बेला दमकल मर्मत गर्ने थारूलाई भ्याइनभ्याइ,स्थानीय,प्रतीक दैनिक,"असार २६, २०८०",सेढवा,"पर्साको जीराभवानी गाउँपालिका वडा नं २ सेढवा निवासी लक्ष्मण भैया थारूलाई उनको घरमा मङ्गलवार एकाबिहानै किसानहरू खोज्दै आउँछन् ।. उनलाई किसानहरूले भूमिगत सिंचाइका लागि जडान गरिएका दमकल मेशिन मर्मतका लागि खोज्दै आउने गर्छन् । जगरनाथपुर गाउँपालिका वडा नं ४ का किसान विक्रम दासले थारूलाई बिहान भेटेर दमकल मर्मतका लागि लग्न नसके राति उनलाई भेट्न आउनैपर्ने अवस्था रहेको बताए । खेतमा धान रोपाइँका लागि बीउ उखेल्ने, रोपाइँ गर्ने ज्यामी तथा जोताइका लागि ज्यामी बोलाइसकेको तर दमकल नै खराब भएपछि रोपाइँ हुन नसक्ने अवस्था भएकोले मिस्त्री थारूलाई बोलाउन आएको दासले बताए ।. सोही बिहान जीराभवानी गाउँपालिका वडा नं १ का किसान अनन्त महतो पनि मिस्त्री दासलाई खोज्दै उनको घर पुग्छन् । किसान महतोको पनि समस्या उस्तै रहेको छ । धान रोपाइँका लागि सिंचाइ गर्न दमकल मर्मत गर्न मिस्त्री थारूलाई लैजान मोटरसाइकल लिएर आएको महतोले बताए । सो क्षेत्र (सरेह) मा रहेका सम्पूर्ण किसानको रोपाइँ सकिन लागेकाले बीचमा रहेको खेतको बाटो नै बन्द हुने अवस्था रहेको महतोले बताए । बाटो बन्द भए खेत बाँझै राख्नुपर्ने बाध्यता रहेको महतोले बताए ।. दमकल मर्मत गर्ने मिस्त्री थारूको दैनिकी नै यस्तै बनेको छ । मिस्त्री थारू बिहान औजार लिएर निस्केपछि कति बेला घर फर्किने ठेकान नभएको बताउँछन् । किसानहरूको दमकल मर्मत गर्न कहिले कुन गाउँ त कहिले कुन गाउँमा जानुपर्ने जानकारी नहुने उनी बताउँछन् । कामको सिलसिलामा खानाको ठेकान नहुने र कहिलेकाहीं भोकै नै रहनुपर्ने अवस्था पनि आएको मिस्त्रीको भनाइ छ । सिंचाइको अभावमा किसानहरूले रोपाइँ गर्न नपाउँदा निकै दुःख पाउने भएकाले आफूले कष्ट सहेर पनि किसानहरूको दमकल मर्मत गर्न पछि नहटेको थारूले बताए ।. बढी परिश्रम गर्दा सोही अनुसार ज्याला पनि पाउने गरेको मिस्त्री थारूले बताए । उनले अहिले दैनिक चार/पाँच हजार रुपैयाँसम्म ज्यालाबापत पाउने गरेको बताए । आर्थिक अवस्था निकै कमजोर रहेका किसानहरूलाई न्यून ज्यालामा र कहिलेकाहीं निश्शुल्क सेवा पनि दिने गरेको उनको भनाइ थियो । सिजनमा काम बढी भएर एक्लै सबैको दमकल बनाउन समय नपाउँदा छोरालाई पनि मर्मत कार्यमा लगाएको मिस्त्री थारूले बताए । उनी दमकल मर्मतका लागि जीराभवानी, ठोरी, पटेर्वासुगौली, जगरनाथपुर गाउँपालिका पुग्ने गरेको बताउँछन् ।. मिस्त्री थारूका छोरा राजदिपाल भैया थारूले पनि कतिपय किसानका दमकलको समस्या समाधान गरी सेवाप्रवाह गर्दै आएका छन् ।. दिनभरि घुमेर समय बिताउनुभन्दा दमकल मर्मत कार्यमा लाग्दा सिक्ने अवसरका साथै आयआर्जन हुने गरेको २२ वर्षीय राजदिपालले बताए । मिस्त्री थारू जस्तै यस क्षेत्रका दर्जनौं दमकल मिस्त्रीलाई अहिले काममा भ्याइनभ्याइ छ ।",https://eprateekdaily.com/2023/07/11/53799
चालू आवमा सङ्घ सरकारले पर्सामा पठाएको कुल बजेटमध्ये १३ अर्ब ७९ करोड निकासा,स्थानीय,प्रतीक दैनिक,"असार २६, २०८०",वीरगंज,"चालू आर्थिक वर्षको लागि सङ्घ सरकारले पर्साका सरकारी कार्यालय र स्थानीय तहमा चालू र पूँजीगत गरी रु १५ अर्ब ६१ लाख बजेट छुट्याएकोमा सोमध्ये १३ अर्ब ७९ करोड पठाएको छ ।. पर्साका १४ वटा स्थानीय तहका पाँच अर्ब ४४ करोड वार्षिक बजेटमध्ये पाँच अर्ब १८ करोड असार २४ गतेसम्म निकासा भएको कोष तथा लेखा नियन्त्रक कार्यालयले जनाएको छ ।. स्थानीय तहमा गएको रकम के कति खर्च भयो सोको लेखाजोखा भइरहेको सो कार्यालयले जनाएको छ । कोलेनिकाले उपलब्ध गराएको तथ्याङ्क अनुसार वीरगंज महानगरको वार्षिक बजेट एक अर्ब ५२ करोडमध्ये एक अर्ब ४७ करोड, पोखरिया नपाको ३६ करोड २२ लाखमध्ये ३४ करोड ३६ लाख, पर्सागढी नपाको ३२ करोड ९४ लाखमध्ये ३१ करोड ३४ लाख, बहुदरमाई नपाको ३९ करोड ६१ लाखमध्ये ३७ करोड ६८ लाख, छिपहरमाई गापाको २९ करोड १९ लाखमध्ये २७ करोड २२ लाख, जगरनाथपुर गापाको ३१ करोड ६६ लाखमध्ये २९ करोड ८१ लाख, धोबिनी गापाको २३ करोड ९७ लाखमध्ये २२ करोड ८९ लाख, पकाहामैनपुर गापाको २२ करोड ३४ लाखमध्ये २१ करोड १६ लाख, पटेर्वासुगौली गापाको २९ करोड ८३ लाखमध्ये २८ करोड ६२ लाख, विन्ध्यवासिनी गापाको २५ करोड ३९ लाखमध्ये २४ करोड २९ लाख, सखुवाप्रसौनी गापाको ३५ करोड ३८ लाखमध्ये ३३ करोड ४८ लाख, ठोरी गापाको ३४ करोड २५ लाखमध्ये ३३ करोड ३३ लाख, कालिकामाई गापाको २४ करोड १५ लाखमध्ये २२ करोड ९६ लाख, जीराभवानी गापाको २७ करोड ४५ लाखमध्ये २४ करोड रकम असार २४ गतेसम्म निकासा भएको सो कार्यालयले जनाएको छ ।. नेपाल सरकारले बजेटको ४० प्रतिशत रोक्का राखेको कारण सबै पालिकालाई कुल बजेट निकास गरिएको छैन । पालिकाहरूले असार २४ गतेसम्म के कति खर्च गरे, कुन शीर्षकमा कति रकम फिर्ता गर्ने भन्ने विषयमा तथ्याङ्क सङ्कलन भइरहेको कोलेनिकाले जनाएको छ ।",https://eprateekdaily.com/2023/07/11/53808
गादीमाई साझेदारी वन व्यवस्थापन समूहको निर्वाचन सम्पन्न,स्थानीय,प्रतीक दैनिक,"असार २८, २०८०",सेढवा,"पर्साको डिभिजन वन कार्यालय मातहत रहेको गादीमाई साझेदारी वन व्यवस्थापन समूहको प्रथम साधारणसभा अन्तर्गत बुधवार निर्वाचन सम्पन्न भएको छ ।. कुल २५९ मतदाता रहेको समूहको निर्वाचन अपराह्न साढे तीन बजे सम्पन्न भएको थियो । प्रमुख निर्वाचन अधिकृत एवं बार एशोसिएशन, पर्साका एकाइ अध्यक्ष कमलमोहन पोखरेलका अनुसार मध्याह्न सवा १२ बजेदेखि साढे तीन बजेसम्म चलेको मतदानमा २५२ जनाले मतदान गरेका थिए ।. गादीमाई साझेदारी वन व्यवस्थापन समूहको अध्यक्ष पदमा सोहरूम राउत गद्दी विजयी भएका छन् । सबडिभिजन वन कार्यालय, वसन्तपुरमा भएको प्रथम साधारणसभाबाट गद्दी अध्यक्ष पदमा १२६ मत प्राप्त गरी १७ मतान्तरले विजयी भएका छन् । अन्य पदहरूमा पनि गद्दीकै प्यानल विजयी भएका छन् । प्रतिद्वन्द्वी कृष्णमोहनप्रसाद यादवले १०६ मत प्राप्त गरे ।. अन्य पदहरूमा पनि गद्दीकै प्यानल विजयी भएका छन् । गद्दी प्यानलका सदस्यहरूमा उमादेवी दुसाद, ज्यन्तीदेवी थरुनी, इन्दिरादेवी चाई, सुवास महतो चाई, वासुदेव तिवारी, जीतेन्द्रकुमार वर्मा, राजबली बैठा धोबी, शत्रुध्न ओझैया थारू, रामचन्द्र गौरो, अब्दुलकयाम अन्सारी, तबरेज अलि शाह, सञ्जयप्रसाद खवास रहेका छन् ।. निर्वाचनमा २५७ मतदातामध्ये २५२ मत खसेको थियो । निर्वाचनमा १७ वटा मत बदर भएको थियो ।",https://eprateekdaily.com/2023/07/13/53836
"पानी नपर्दा रोपाइँ प्रभावित, बीउ खेतमैं सुक्न थाल्यो",स्थानीय,प्रतीक दैनिक,"असार २५, २०८०",सेढवा,"लामो समयदेखि पानी नपर्दा रोपाइँ गरिएका बिरुवा र रोपाइँ नभएका धानका बीउ जोगाउन कठिन भएको छ । अहिले पर्साका ग्रामीण किसानहरू चिन्तित बनेका छन् । तिथिले सावन महीना लागिसके पनि पर्याप्त वर्षा नहुँदा किसानहरूले वर्षेबाली धानको रोपाइँ गर्न नसकेको गुनासो गरेका छन् ।. सखुवाप्रसौनी गाउँपालिका वडा नं २ निवासी रामवृक्ष राउत थारूले पर्याप्त वर्षा नभएर रोपाइँ गर्न नसकेको बताए । रोपाइँका लागि ब्याडमा छरेको बीउ सिंचाइको अभावमा ब्याडमैं सुक्न थालेको थारूले बताए । पर्याप्त वर्षा नभएर खोलानाला तथा बाँधपैनीको मुहान पनि सुकेर ८० प्रतिशत जमीन आकाशे पानीको भरमा सिंचाई हुने गरेको छ । सो क्षेत्रमा रहेका भूमिगत सिंचाइ अन्तर्गत बोरिङ पनि सुक्न थालेको थारूले बताए । जसले गर्दा सिंचाइका वैकल्पिक साधन पनि बन्द भएको किसानहरूले गुनासो गरेका छन् ।. वर्षेबाली धान रोपाइँको समय ढिलो हँुदै जाँदा किसानहरूले बोरिङ तथा अन्य साधन प्रयोग गरी रोपाइँ गरे पनि समस्या भने टरेको छैन । जीराभवानी गाउँपालिका वडा नं ३ नौकाटोला निवासी ढोडा साह तुरहाका अनुसार दमकलबाट सिंचाइ गरी खेतमा हिलो गरी रोपाइँ गर्दा चर्को घामका कारण दुई/तीन दिनमैं खडेरी लाग्ने गरेको बताए । रोपाइँ गरिएका धानका बिरुवाहरू पनि सिंचाइको अभावमा खेतमैं सुक्न थालेको तुरहाले बताए । पानी नपर्दा रोपाइँ गरिएको खेतमा सातामा दुईपटक सिंचाइ गर्नुपरेको र किसानहरूले सिंचाइमा हजारौं रुपैयाँ खर्च गर्नुपरेको बताए ।. गण्डक नहरभन्दा माथि रहेका ठोरी, जगरनाथपुर, जीराभवानी, पटेर्वासुगौली, सखुवाप्रसौनी गाउँपालिका र पर्सागढी नगरपालिका क्षेत्रभित्रका किसानहरूले बाँध, कुलो तथा भूमिगत सिंचाइको प्रयोग गरी रोपाइँ शुरू गरेका छन् । एक बिघा खेतमा सिंचाइ गर्दा २५ लिटरसम्म डिजेल खर्च भइरहेको थारूले बताए । एक बिघा खेतको लागि दमकल भाडामा लिएर सिंचाइ गर्दा प्रतिघण्टा तीन सय रुपैयाँका दरले १५ हजार रुपैयाँ सिंचाइमा मात्र खर्च हुने उनले बताए । यस क्षेत्रमा करीब २५ प्रतिशत क्षेत्रफलमा धान रोपाइँ भएको अनुमान गरिएको छ ।",https://eprateekdaily.com/2023/07/10/53764
परीक्षा दिएर फर्किरहेका विद्यार्थीको मृत्यु,स्थानीय,प्रतीक दैनिक,"असार २५, २०८०",वीरगंज,"ठाकुर राम बहुमुखी क्याम्पसमा अध्ययनरत पोखरिया नगरपालिका घर भएका विजय शर्माको सोमवार दुर्घटनामा मृत्यु भएको छ । ठाराब क्याम्पसमा अध्ययनरत शर्मा सोमवार सिमरा कलेजबाट परीक्षा दिएर फर्कने क्रममा नितनपुरस्थित सडकखण्डमा दुर्घटनामा परी मृत्यु भएको प्रहरीले जनाएको छ ।. परीक्षा दिएर मोटरसाइकलमा आउने क्रममा नितनपुरमा उनी दुर्घटनामा परेको र उपचारको लागि नारायणी वयोधा अस्पताल ल्याउने क्रममा बाटोमा मृत्यु भएको हो । ठाराब क्याम्पसका विद्यार्थीहरूले हिजै यसपटक पनि परीक्षा केन्द्र बाराको कलैया र सिमरामा राखिएकामा आपत्ति जनाउँदै विरोध गरेका थिए । सो क्रममा विद्यार्थी र प्रहरीबीच झडप भएको थियो भने आठजना विद्यार्थीलाई प्रहरीले नियन्त्रणमा लिएको थियो ।. विद्यार्थीहरूले होम सेन्टरको माग गर्दै आएका छन् तर केही वर्षदेखि यहाँको परीक्षा सिमरा र कलैयामा लिइँदै आइएको छ । टाढा आवतजावतमा समस्या हुने भन्दै परीक्षा केन्द्रको विरोध भइरहेका बेलामा आज यो दुर्घटना भएर एकजना विद्यार्थीको मृत्यु भएको हो ।. घटनाको विरोधमा ठाकुर राम बहुमुखी क्याम्पसको संयुक्त विद्यार्थी सङ्गठनले प्रदर्शन गरेको छ ।. क्याम्पस प्रशासनविरुद्ध ठाकुर राम बहुमुखी क्याम्बसबाट जुलुस निकालेर नगरपरिक्रमा गरिएको थियो । सो क्रममा आक्रोशित विद्यार्थीहरूले बजार बन्द गराएका थिए ।. क्याम्पस प्रमुख मुर्दाबाद, क्याम्पस प्रशासन मुर्दाबाद भन्दै सहभागी विद्यार्थीहरूले होम सेन्टर नराखेका कारण विद्यार्थीको दुर्घटनामा मृत्यु हुन गएको बताए ।. विद्यार्थी नेता निखिल वर्णवालले ठाकुर राममा अध्ययनरत विद्यार्थीहरू सबै सक्षम नभएका र आर्थिक अवस्थाले गर्दा वीरगंजबाहिर केन्द्रमा गएर परीक्षा दिन नसक्ने हुँदा वीरगंज महानगरमैं परीक्षा केन्द्र हुनुपर्ने आफूहरूको मागविपरीत सिमरा र कलैयामा परीक्षा केन्द्र राखिएका कारण आज दुर्घटना भएको बताए । संयुक्त विद्यार्थी सङ्गठनले विज्ञप्ति प्रकाशित गरेर भोलि असार २६ गते वीरगंजका सम्पूर्ण शैक्षिक संस्था बन्द घोषणा गरेका छन् ।",https://eprateekdaily.com/2023/07/10/53761
पिता परमेश्वरको शिविरमा उपचार गराएका शिवनाथ अस्पताल भर्ना,स्थानीय,प्रतीक दैनिक,"असार २५, २०८०",परवानीपुर,"पिता परमेश्वरको नाममा शिविर चलाइरहेका विकास राउत थारूको उपचारबाट एकजना गम्भीर बिरामी भएका छन् ।. जस्तोसुकै असाध्य रोग पिता परमेश्वरको प्रार्थनाले निको पार्ने दाबी गर्दै आएका थारूको उपचारबाट पोखरिया नगरपालिका–५ निवासी शिवनाथ राउत गम्भीर बिमारी भएका हुन् । उनी मधुमेहका रोगी हुन् । डेढ महीनाअघि शिविरमा गएका शिवनाथलाई थारूले मन्त्राएको पानी सेवन गर्न दिएका थिए । सोबाट मधुमेह रोग निको हुने उनले दाबी गरेपछि शिवनाथले मधुमेहको औषधि सेवन गर्न छाडेका थिए । चिकित्सकले दिएको मधुमेहको औषधि त्यागेर उनले थारूले मन्त्राएको पानी औषधि मानेर सेवन गर्दा अहिले उनको मधुमेह बढेको छ र उनी उपचारको लागि अस्पताल भर्ना हुनुपरेको छ ।. छोरा प्रहरी सेवामा भएकाले उनको उपचार वीरेन्द्र प्रहरी अस्पताल, काठमाडौंमा भइरहेको छ । मधुमेह बढेपछि मिर्गौलामा असर गरेको चिकित्सकले बताएका छन् ।",https://eprateekdaily.com/2023/07/10/53754
"मिटरब्याजीद्वारा वीरगंजमा प्रदर्शन, प्रहरी–प्रशासनको दमन सहदैनौ",स्थानीय,प्रतीक दैनिक,"असार २४, २०८०",वीरगंज,"पर्साका मिटरब्याजीहरूले आइतवार वीरगंजमा विरोध जुलुस प्रदर्शन गर्दै सुरक्षा निकायविरुद्ध चर्को नाराबाजी गरेका छन् । पावरहाउस चोकबाट निकालिएको विरोध र्याली नगरपरिक्रमपछि घण्टाघरमा पुगी धर्नामा परिणत भएको थियो ।. धर्नामा सहभागीहरूले छलफलको नाममा आफूहरूलाई बोलाइ जिल्ला प्रशासन कार्यलय, पर्साले दुव्र्यहार गर्नुका साथै अनावश्यक मुद्दा लगाइ थुन्ने कार्य गरिरहेको बताए । उनीहरूले सो अविलम्ब बन्द नगरिए सशक्त आन्दोलन गर्ने बताए । परिस्थिति अनुसार आफूहरूले सरकारको नियमभित्र रही ऋण दिएकामा अहिले आएर आफूहरूलाई दोषी प्रमाणित गर्दै जिल्ला प्रशासन कार्यालयले थुन्ने र अनावश्यक दुःख दिने गरेको बताए ।. वाणिज्य बैंकहरूले अहिले १८ प्रतिशतसम्म ब्याज सर्वसाधारणसँग लिंदै आएको बताउँदै उनीहरूले मिटरब्याजीविरुद्ध सरकारले पक्षपातपूर्ण तरीकाले १० प्रतिशत ब्याज दिलाउनु अन्याय भएको बताए । आफूहरूकै ऋणबाट अधिकांश व्यक्तिका छोराछोरीहरू चिकित्सक, इन्जिनीयर बनेका बताए । प्रहरी प्रशासनले आफूहरूलाई दुःख दिने नियतले विनाकारण थुनेर जबरजस्ती मिलापत्र गराउने कार्य तत्काल रोक्नुपर्ने उनीहरूले माग गरे ।. सहभागीहरूले केही मिटरब्याजीका कारण सबैलाई दुःख दिनु जायज नभएको बताए । प्रहरी प्रशासनले अनुसन्धान गरी दुःख दिने मिटरब्याजीहरूलाई कारबाई गर्नुपर्ने बताए । पीडित भनिएका केही व्यक्तिहरूले ठगी गर्ने उद्देश्यले आरोपित मिटरब्याजीहरूसँग अहिले पनि बार्गेनिङ गरिरहेको बताए ।. सहभागीहरूले साहु–ऋणीबीचको लेनदेन सहयोगलाई अनुचित लेनदेन (मिटरब्याजी) भन्दै जबरजस्ती गर्न पाइँदैन, सामाजिक सद्भाव कायम गर, प्रहरी दमन बन्द गर, अदालतको अवहेलना गर्न पाइँदैन, मिटरब्याजीको नाममा मधेस प्रदेशमा आतङ्क फैलाउन पाइँदैन, नेपाल सरकार खबरदार, गृहमन्त्री मुर्दाबाट जस्ता प्लेकार्ड बोकेर उनीहरूले विरोध प्रदर्शन गरेका थिए ।. मिटरब्याजसम्बन्धी विधेयक निष्क्रिय भएपछि मिटरब्याजीहरू खुशी हुँदै शान्त भएका छन् भने मिटरब्याजीपीडितहरूले पुनः आन्दोलन घोषणा गर्दै देशभरि विरोध गरिरहेका छन् ।. यता, विधेयक निष्क्रिय भएको भन्दै देशभरिका जिल्ला प्रशासन कार्यालयमा अन्योलता छाएको थियो ।. तर शुक्रवार राति गृह मन्त्रालयले देशभरिका जिल्ला प्रशासन कार्यलयमा पुनः परिपत्र गर्दै तोकिएको समयभित्र परेका उजूरीलाई सक्दो चाँडो टुङ्ग्याउन निर्देशन दिएपछि आजदेखि जिप्रका, पर्सामा पनि मिटरब्याजीविरुद्धको कारबाई प्रक्रियाले तीव्रता पाएको छ ।",https://eprateekdaily.com/2023/07/09/53713
ड्राइपोर्ट सञ्चालन गर्ने प्रिस्टिन भ्याली मासिक घाटामा,स्थानीय,प्रतीक दैनिक,"असार २६, २०८०",परवानीपुर,"वीरगंज–२५ श्रीसियास्थित श्रीसिया सुक्खा बन्दरगाह भन्सार कार्यालय सञ्चालन गर्ने प्रिस्टिन भ्याली ड्राइपोर्ट प्रालि मासिक घाटामा जान थालेको छ । चालू आवको हरेक महीनामा नेपाल सरकारलाई ५.३३ करोड ठेक्का रकम दिनुपर्दा लगभग मासिक डेढ करोड घाटा भइरहेको प्रिस्टिनका प्रमुख सञ्चालन अधिकृत अतुल शर्माले बताए ।. प्रिस्टिनले सन् २०२० अगस्त ७ देखि पाँच वर्षको लागि सन् २०२५ अगस्त ६ सम्म तीन अर्ब ३३ करोड रुपैयाँमा ड्राइपोर्ट सञ्चालनको ठेक्का पाएको छ । ठेक्का पाएको मितिदेखि तेस्रो वर्षको अन्तिम महीनामा काम गरिरहेको प्रिस्टिन आगामी अगस्त ७ देखि चौथो वर्षमा प्रवेश गर्नेछ । त्यति बेला प्रिस्टिनले सरकारलाई बुझाउने मासिक किस्ता ६.७५ करोड रहनेछ ।. कुल ठेक्का रकमको बाँकी रकम ठेकेदार कम्पनी प्रिस्टिनले पाँचौं वर्षको १२ महीनासम्ममा सरकारलाई दिनेछ ।. कोरोना महामारीले पहिलो वर्ष प्रभावित भएको ड्राइपोर्ट दोस्रो वर्षमा केही सुधार देखिएको थियो । तेस्रो वर्षमा विश्वमा छाएको आर्थिक मन्दीले नेपालको आयात पनि प्रभावित हुँदा ड्राइपोर्ट भन्सारबाट आयात हुने मालवस्तुको परिमाण घटेको छ । जसले गर्दा प्रिस्टिन भ्यालीको काम पनि कम भएको छ ।. गत आवमा ६२ हजार २० फिटे कन्टेनर ह्यान्डलिङ गरेको प्रिस्टिनले चालू आवको १२ महीनामा ५० हजार मात्र ह्यान्डलिङ गरेको छ । अर्थात् १२ महीनामा १२ हजार कम कन्टेनर नेपाल भित्रिएका छन् ।. त्यसैगरी, गत आवमा १९० फलामजन्य कच्चा पदार्थको र्याक नेपाल भित्रिएका थिए भने चालू आवको १२ महीनामा जम्मा ७२ वटा र्याक आएका छन् । बोराबन्द सामानमा मल, स्पन्चलगायत गत आवमा २३० वटा र्याक आएको थियो ।. चालू आवमा यसमा १०–१५ वटा र्याक बढेको छ । चालू आवमा २४५ वटा र्याक आउने आकलन छ । अहिले चालू आवमा प्रिस्टिनले नेपालमा आयात हुने सामानको परिमाण घट्दा बर्सेनि ५० देखि ८० करोड घाटा बेहोर्नुपरेको भएपनि आगामी दिनमा ड्राइपोर्टसम्म लूज कार्गो आउन थालेपछि कारोबार बढ्ने विश्वास लिएको छ ।",https://eprateekdaily.com/2023/07/11/53805
नालामाथि बनेको हरि खेतानको संरचना भत्काइयो,स्थानीय,प्रतीक दैनिक,"असार २५, २०८०",वीरगंज,"वीरगंज महानगरपालिकाले मुख्य नालामाथि निर्माण गरेको संरचना हटाउने क्रममा सोमवार हरि खेतान बहुुमुखी क्याम्पसभित्रको पक्की संरचना खाली गराएको छ ।. क्याम्पस भवनभित्र १० फिट पक्की नाला रहेको र त्यसमाथि क्याम्पसले पक्की संरचना बनाएर नाला बन्द गरेको भन्दै महानगरले आज सो संरचना हटाएर नाला खुला गराएको छ ।. जिल्ला हुलाक कार्यालय, पर्सादेखि मुख्य नाला सफाइ गर्दै आएको महानगरले नाला अतिक्रमण गरेर निर्माण गरिएका संरचना हटाउँदै सफाइलाई निरन्तरता दिंदै आएको महानगरको भौतिक पूर्वाधार अतिक्रमण नियन्त्रण समितिका संयोजक एवं वडा नं ५ का अध्यक्ष प्रदीप चौरसियाले बताए । उनले यसै क्रममा हरि खेतान बहुमुखी क्याम्पसभित्र रहेको संरचना हटाइएको जानकारी गराए । यसअघि क्याम्पसले गत शुक्रवार क्याम्पस प्रशासनलाई नालामाथिको संरचना हटाउन आग्रह गरेको थियो ।. पटकपटक सूचना जारी गरेको तर मुख्य नालामाथिको संरचना नहटाइँदा महानगरले होटल ओम रेसिडेन्सी, अश्विनी शर्मा, सत्यनारायण रौनियार, राष्ट्रिय वाणिज्य बैंक र केडिया अर्गनाइजेशनको भौतिक संरचना डोजर लगाएर हटाएर नालाको सफाइ गरेको थियो ।. हरि खेतान क्याम्पस सञ्चालक समितिका सदस्य डा रामऔतार खेतानले नालामाथिको संरचना हटाइए पनि भवनमा क्षति गर्न नहुने बताए । सामुदायिक विद्यालय भएको र विद्यार्थीहरूको पठनपाठन प्रभावित हुने काम महानगरले नगर्न उनले सुझाए । २०३८ सालमा क्याम्पस बनेको र अहिले नाला सफाइको नाममा संरचना भत्काउन खोजेकोमा उनले दुःख व्यक्त गरे ।. गीता मन्दिरदेखि आदर्शनगर, हरि खेतान क्याम्पससम्मको क्षेत्रमा मुख्य नालाको दुवैतर्फ अतिक्रमण गरेर संरचना बनेका र सो संरचना हटाएर नाला सफाइ गर्ने कार्यलाई निरन्तरता दिइएको संयोजक चौरसियाले बताए । मुख्य नालामा अब दुईवटा संरचना मात्र बाँकी छन् । ती दुई संरचना आदर्शनगरको क्लासिक होटल र कर्पोरेट डेभलपमेन्ट बैंक भवन रहेको शिवप्रसाद साहको भवन । हरि खेतान क्याम्पसभित्र रहेको मुख्य नालामाथिको संरचना हटाउने क्रममा नगरप्रमुख राजेशमान सिंह सहभागी थिए । उनीसँगै नगरप्रहरी, सफाइकर्मी, ग्रीन सिटी सामुदायिक सेवा केन्द्रका अध्यक्ष प्रकाश खेतान, व्यवस्थित वीरगंज अभियानका दिलीपराज कार्की, क्याम्पस सञ्चालक समितिका सदस्यहरू डा रामऔतार खेतान, सुनील खेतान, अरविन्द खेतानलगायतको सहभागिता थियो ।",https://eprateekdaily.com/2023/07/10/53767
संयुक्त विद्यार्थी सङ्गठनद्वारा सिमरा र कलैयामा जारी स्नातक तह परीक्षा बहिष्कार गर्ने क्रम जारी,स्थानीय,प्रतीक दैनिक,"असार २८, २०८०",वीरगंज,"ठाकुर राम बहुमुखी क्याम्पसमा अध्ययनरत स्नातक तहका विद्यार्थीहरूले तेस्रो वर्षको परीक्षाको क्रममा रामराजा बहुमुखी क्याम्पस, कलैया र सिमरा कलेजमा भइरहेको परीक्षाको बहिष्कार कार्यलाई निरन्तरता दिएका छन् ।. स्नातक तहको परीक्षा ठाराब क्याम्पसमा हुनुपर्ने माग राख्दै आएका विद्यार्थीहरूको माग यस वर्ष पनि सम्बोधन भएको थिएन ।. त्रिविवि केन्द्रीय परीक्षा समितिले ठाराब क्याम्पसको आग्रहलाई नजरअन्दाज गरेको र कलैया तथा सिमरामा सेन्टर राखिएको अवस्थामा यस वर्ष परीक्षाको पहिलो दिन नै बिएड तेस्रो वर्षको परीक्षा दिएर फर्कने क्रममा पर्सा जिल्लाका ठाराब क्याम्पसमा अध्ययनरत विजय शर्माको नितनपुरमा मोटरसाइकल दुर्घटना भएर निधन भएको थियो ।. सोको विरोधमा पर्सा जिल्लाका संयुक्त विद्यार्थी सङ्गठनले विरोध गर्दै आएको छ र परीक्षा बहिष्कार गरेको छ । घटनाको दिन वीरगंजमा प्रदर्शन गरेको र घटनाको भोलिपल्ट यहाँका शैक्षिक संस्था बन्द गराएको संयुक्त विद्यार्थी सङ्गठनले हिजो र आज कलैया र सिमरामा परीक्षा बहिष्कार गरेको छ ।. परीक्षा बहिष्कारको क्रममा हिजो मङ्गलवार ८० जना परीक्षार्थी अनुपस्थित रहेका र आज सो सङ्ख्यामा वृद्धि भएको ठाराब क्याम्पस नेविसङ्घका पूर्व एकाइ अध्यक्ष मनोज साहले बताए । उनले हिजो संयुक्त विद्यार्थी सङ्गठनका सातजनालाई परीक्षा बहिष्कार गर्ने क्रममा इलाका प्रहरी कार्यालय, सिमराले पक्राउ गरी चार घण्टापछि रिहा गरेको तथा आज रामराजा बहुमुखी क्याम्पस, कलैयामा परीक्षा बहिष्कार गर्ने क्रममा सङ्गठनका दुईजनालाई जिल्ला प्रहरी कार्यालय, बाराले पक्राउ गरेको बताए ।. यसैबीच, ठाराब क्याम्पसका प्रमुख रञ्जीतप्रसाद यादवले आज विज्ञप्ति प्रकाशित गरेर केन्द्रीय परीक्षा समितिलगायत जिल्लास्तरका सबै निकायलाई वीरगंजमा नै ठाराब क्याम्पसको परीक्ष्Fा सञ्चालन गर्न दिगो र सुनिश्चित समाधानका लागि पहल गर्न अनुरोध गरेका छन् । उनले विद्यार्थीहरूको माग केन्द्रीय परीक्षा समितिलाई गम्भीरतापूर्वक लिन आग्रह गरेका छन् ।. क्याम्पस प्रमुख यादवले आफू क्याम्पस प्रमुख हुनुअगावै ठाराब क्याम्पसको परीक्षा बाहिरी जिल्लामा हुँदै आएको र होम सेन्टरका लागि आफूले पटक–पटक प्रयास गर्दै आएको बताए । उनले ठाराब क्याम्पसको परीक्षाको लागि वीरगंजमा रहेका कुनै पनि निजी तथा सामुदायिक क्याम्पसले जिम्मेवारी नलिएको र ठाराब क्याम्पसले नै होम सेन्टरमा परीक्षा लिन तत्परता देखाउँदा पनि केन्द्रीय परीक्षा समितिले बेवास्ता गरेको बताए ।. स्नातक तहको परीक्षा कलैया र सिमरामा भइरहे पनि स्नातकोत्तर तह अन्तर्गतका एमबिएस, एमएड र एमएस सोसलोजीको परीक्षा भने ठाराब क्याम्पसमा भइरहेको छ ।",https://eprateekdaily.com/2023/07/13/53840
निश्शुल्क आँखा शिविरमा ४४२ जना लाभान्वित,स्थानीय,प्रतीक दैनिक,"असार २४, २०८०",वीरगंज,"सम्पूर्ण युवा एकता क्लबको आयोजनामा निश्शुल्क आँखा शिविर सम्पन्न भएको छ ।. किरण आँखा अस्पतालको प्राविधिक सहयोगमा वीरगंज–१४ शिवनगरस्थित ए प्लस एकेडेमीको प्राङ्गणमा आँखा शिविर सम्पन्न भएको हो ।. शिविरमा २३९ बालबालिका र २०३ सर्वसाधारण गरी ४४२ जनाको आँखा परीक्षण गरिएको थियो ।. क्लब दर्ता भएको एक वर्ष नपुग्दै चारवटा सामाजिक क्रियाकलाप गरिसकेको क्लबका अध्यक्ष पवन तिवारीले जानकारी गराए ।. जसपा नेपाल, पर्साका अध्यक्ष रामनरेश यादवको प्रमुख आतिथ्यमा सम्पन्न कार्यक्रममा क्लबका सदस्यलाई खादा तथा प्रमाणपत्र वितरण गरिएको थियो ।. कार्यक्रममा मानवसेवा आश्रमका केन्द्रीय सदस्य देवेश गुप्ता, तबरेज आलम, महाराज यादव, क्लबका सदस्य नरेश गिरी, विवेक पाण्डे, रञ्जीत कुशवाहालगायतको सहभागिता थियो ।",https://eprateekdaily.com/2023/07/09/53668
वीरगंज कोइरिया टोलामा सडक र नाला अभाव,स्थानीय,प्रतीक दैनिक,"असार २४, २०८०",परवानीपुर,वीरगंज–२१ कोइरिया टोलामा सडक र नालाको अभाव खडकिएको छ । सो टोलामा कच्ची बाटो भएको र वर्षात्को मौसम शुरू हुन लाग्दा आवतजावतमा समस्या हुने स्थानीय सम्स आलमले बताए ।. उनले वडा कार्यालय र महानगरको पटकपटक ध्यानाकर्षण गराउँदा पनि सो टोलामा सडक र नाला निर्माणको काम नभएको उनले आरोप लगाए ।. उनले सो टोलामा केही घर नहरको जग्गा अतिक्रमण गरेर बनाइएकाले अतिक्रमण मुक्त गराइ नालासहितको सडक ढलानको माग गरे । यस सम्बन्धमा वीरगंज–२१ का अध्यक्ष राधाकृष्ण रौनियारले सो टोलामा रामेश्वर कुशवाहाको घरदेखि फार्म रोडसम्म करीब तीन सय मिटर लम्बाइ र ज्ञानसागर स्कूलदेखि पूर्व जाने बाटोमा डेढ सय मिटर लम्बाइ गरी साढे चार सय मिटर लम्बाइको सडकसहित दुवै छेउमा नाला बगाउँदा कम्तीमा एक करोड बजेट आवश्यक भएको तर वडाको बजेट न्यून भएकोले निर्माण गर्न नसकेको स्वीकारे ।. टोलावासीको समस्यालाई मध्यनजर गर्दै उनले ग्राभेल खसालेर हिंड्डुल गर्ने वातावारण बनाएको बताउँदै आगामी दिनमा बजेटको सुनिश्चितता भयो भने ढलान सडक र नाला निर्माण गर्ने प्रतिबद्धता व्यक्त गरे ।,https://eprateekdaily.com/2023/07/09/53674
विद्यार्थीहरू परम्परागत पाककला सिक्दै,स्थानीय,प्रतीक दैनिक,"असार २४, २०८०",वीरगंज,ज्ञानदा एकेडेमीले संस्कार र संस्कृति अनुसार पाककलालाई निरन्तरता दिन विद्यार्थीहरूलाई सेलरोटी बनाउन सिकाएको छ ।. कार्यक्रममा २० जना विद्यार्थीले भाग लिएका थिए भने सेलरोटी बनाउन प्रिया भट्टराई कोइरालाले सिकाएकी थिइन् ।. कार्यक्रममा ज्ञानदा एकेडेमीका प्रमुख कार्यकारी अधिकृत राजेन्द्रप्रसाद कोइरालाले यस प्रकारका कार्यक्रमले विद्यार्थीहरूलाई आफ्नो मौलिक परम्परालाई निकटबाट पहिचान गर्न महत्वपूर्ण भूमिका खेल्ने बताए । उनले विद्यार्थीहरूलाई आफ्नो संस्कार र संस्कृतिबारे जानकारी गराउने कार्यक्रम गर्न जोड दिए ।. कार्यक्रममा ज्ञानदा एकेडेमीका इसिए शिक्षक तथा अभिभावकहरू सहभागिता थियो ।. अभिभावकहरूले यस प्रकारका कार्यक्रमले विद्यार्थीहरूमा आफ्नो संस्कृति र संस्कारप्रति चासो बढ्ने बताए ।,https://eprateekdaily.com/2023/07/09/53651
मुख्य नालामाथि बनेका संरचना हटाउन महानगरको अभियान जारी,स्थानीय,प्रतीक दैनिक,"असार २२, २०८०",वीरगंज,"वीरगंज महानगरपालिकाले मुख्य नालामाथि निर्माण गरेको संरचना हटाउने कार्यलाई निरन्तरता दिएको छ ।. जिल्ला हुलाक कार्यालय, पर्सादेखि मुख्य नाला सफाइ गर्दै आएको महानगरले नाला अतिक्रमण गरेर निर्माण गरिएका संरचना हटाउँदै सफाइलाई निरन्तरता दिंदै आएको महानगरको भौतिक पूर्वाधार अतिक्रमण नियन्त्रण समितिका संयोजक एवं वडा नं ५ का अध्यक्ष प्रदीप चौरसियाले बताए ।. उनले यसै क्रममा हरि खेतान बहुमुखी क्याम्पसपछाडिसम्म सफाइ गर्दै आएको र क्याम्पसको संरचना नहट्दा मुख्य नाला सफाइमा अवरोध भएपछि तत्काल क्याम्पसको नाला अतिक्रमित संरचना हटाउन शुक्रवार महानगरले क्याम्पस प्रशासनलाई निर्देशन दिएको बताए । उनले यसबारेमा सो क्षेत्रका नालामाथि रहेका अन्य संरचनाहरू पनि हटाउन सूचना दिंदै आएको बताए ।. क्याम्पस सञ्चालक समितिका सुनील खेतान र क्याम्पस प्रमुख डा भगवान यादवलाई भेटेर अतिक्रमण गरेर बनाइएको मुख्य नाला माथिको संरचना हटाउन निर्देशन दिएको बताए । यसैबीच, सो क्षेत्रमा आज पनि मुख्य नाला अतिक्रमण गरी बनाइएको होटल ओम रेसिडेन्सी, अश्विनी शर्मा र सत्यनारायण रौनियारले निर्माण गरेका भौतिक संरचना डोजर लगाएर हटाइएको जानकारी गराएका छन् ।. गीता मन्दिरदेखि आदर्शनगर, हरि खेतान क्याम्पससम्मको क्षेत्रमा मुख्य नालाको दुवैतर्फ अतिक्रमण गरेर संरचना बनेका र सो संरचना हटाएर नाला सफाइ अभियान गरिने उनले बताए । उनले आदर्शनगरको क्लासिक होटल र कर्पोरेट डेभलपमेन्ट बैंकको भवन पनि नालामाथि नै निर्माण गरिएको र क्लासिक होटलको पछाडि मुख्य नालामा बनेका संरचना हटाउँदै नाला पूर्णरूपमा सफाइ गरिसकिएको बताए । यसैगरी, राष्ट्रिय वाणिज्य बैंकपछाडितर्फ पनि हरि खेतान क्याम्पससम्मको क्षेत्रमा पर्ने मुख्य नालामा परेका संरचना हटाउँदै नाला सफाइ गर्ने क्रम अगाडि बढाइएको उनले बताए ।. वर्षौंदेखि मुख्य नाला सफाइ नहुँदा वीरगंज वर्षात्को समयमा डुबानमा पर्दै आएको छ । यसपटक मुख्य नाला पूर्णरूपमा सफाइ गर्न महानगरले सबै उपाय अवलम्बन गरेको उनको भनाइ छ । सहायक नालाहरू पनि सफाइ गर्दै मुख्य नाला पूर्णरूपमा सफाइ गर्न अवरोध गर्ने संरचना हटाउन नगरप्रमुख राजेशमान सिंहले निर्देशन दिएपछि काम भइरहेको समितिका संयोजक चौरसियाले बताए ।. नयाँ तरकारी बजार अघोषित डम्पिङ साइड. वीरगंज महानगरपालिकाले मुख्य नाला सफाइ अभियान चलाएको यस अवधिमा गीता मन्दिरदेखि पूर्वतर्फ महानगरले निर्माण गरेको नयाँ तरकारी तथा फलफूल बजार अहिले अघोषित डम्पिङ साइडमा परिणत भएको छ । वीरगंज जेसिजदेखि चिल्ड्रेन पार्कसम्मको क्षेत्रमा रहेको मुख्य नाला सफाइको क्रममा निस्केको फोहर अहिले सो क्षेत्रमा थुपारिएको छ ।. त्यहाँ थुपारिएको फोहरले ठोस रूप लिएपछि गन्तव्यमा फालिने महानगरका सफाइ अधिकृत सर्फुद्दीन मियाँले बताए । उनले एकैपटक नालाको फोहर गन्तव्यतर्फ लग्दा शहरभरि फोहर हुने भएकोले यस्तो उपाय गरिएको बताए । अहिले आदर्शनगरदेखि गीतामन्दिरसम्मको क्षेत्रमा पर्ने सहायक सडक भने नाला सफाइ अभियानले गर्दा फोहर भएका छन् ।",https://eprateekdaily.com/2023/07/07/53633
स्टार्टअप वल्र्ड कप नेपालको उपाधि गल्ली म्यापलाई,स्थानीय,प्रतीक दैनिक,"असार २२, २०८०",वीरगंज,"नेपाली स्टार्टअप गल्ली म्यापले स्टार्टअप वल्र्ड कप–२०२३ नेपालको उपाधि पाएको छ । बिहीवार सम्पन्न स्टार्टअप वल्र्ड कपको नेपाल एडिसनमा गल्ली म्यापले अरू सबैलाई पछि पार्दै उपाधि जितेको हो । देशभरका स्टार्टअपहरूबीच भएको प्रतिस्पर्धामा टप टेन र प्रदेश तथा नगर तहबाट प्रतिस्पर्धा गरेका पाँचजनाबीच भएको प्रतिस्पर्धामा गल्ली म्याप उत्कृष्ट भएको हो ।. विश्वभरका लगभग १०० देशमा हुने स्टार्टअपहरूको प्रतिस्पर्धा नेपालमा स्टार्टअप हब नेपालले आयोजना गरेको हो । अमेरिकी सेटेलाइट कम्पनी स्पेस एक्सको फन्डरेजिङ कम्पनी पिगासस टेक भेन्चरले स्टार्टअप वल्र्ड कपको सुरुआत गरेको हो । विकसित देशहरूमा स्टार्टअप वल्र्ड कपको आयोजना हुने गरेको छ । नेपालमा भने वल्र्ड ट्रेड गु्रप नेपालले आफ्नो सिस्टर कन्सर्न स्टार्टअप हब नेपालमार्फत वल्र्ड कप नेपाल भिœयाएको हो । स्टार्टअप हब नेपालले नेपालमा स्टार्टअप वल्र्ड कपको आयोजना गर्दै आइरहेको छ ।. यसपटक गरिएको स्टार्टअप तेस्रो सिजन हो । स्टार्टअप वल्र्ड कप नेपाल एडिसनको उद्घाटन अर्थमन्त्री डा प्रकाशशरण महतले गर्दै सरकार स्टार्टअपहरूलाई प्रवद्र्धन गर्न र उनीहरूको आविष्कारमा सहयोेग गर्न सदा तयार रहेको र यसपालिको बजेटमा पनि सम्बोधन भएको बताएका थिए ।. स्टार्टअप वल्र्ड कपका विजयी गल्ली एक्सप्रेसका राजविक्रम महर्जनलाई स्टार्टअप हब नेपालका अध्यक्ष डा शम्भु पोखरेल र पेगासिस टेक भेन्चरका पार्टनर तथा स्टार्टअप वल्र्ड कप नेपाल २०२३ का एम्बेस्डर सिसिलिया लरासातीले पुरस्कार हस्तान्तरण गरेका थिए । स्टार्टअप वल्र्ड कपको हिजोको प्रतिस्पर्धामा उत्कृष्ट पाँच स्टार्टअपमा गल्ली म्याप, क्विकफक्स कन्सल्टिङ, दियो एआई, एस्टस इनोभेशन र क्लिनइट अपसाइक्लर्स रहेका छन् ।. विजयी महर्जनले अमेरिकाको सिलिकन भ्यालीमा विश्वव्यापी प्रतिस्पर्धामा सहभागी हुने अवसर प्राप्त गरेका छन् ।. स्टार्टअप विश्व विजेता बन्न सकेमा एक मिलियन डलर (१३ करोड नेपाली रुपैयाँ बराबर) लगानी पुरस्कार पाउने आयोजकले बताए ।",https://eprateekdaily.com/2023/07/07/53630
सितेरियो कराँते सङ्घ पर्साको अध्यक्षमा सर्राफ चयन,स्थानीय,प्रतीक दैनिक,"असार २४, २०८०",वीरगंज,"सितेरियो कराँते सङ्घ, पर्सा गठन भएको छ ।. सन्तोष सर्राफको अध्यक्षतामा सात सदस्यीय समिति गठन भएको हो । जिल्ला खेलकूद विकास समिति, पर्साको घडीअर्वास्थित कबर्ड हलमा शनिवार बसेको बैठकले सङ्घको कार्यसमिति गठन गरेको सङ्घका सचिव उदयनारायण गिरीले जानकारी गराए ।. कार्यसमितिमा उपाध्यक्ष सुभाष श्रेष्ठ, कोषाध्यक्ष प्रमोद सिंह, सहसचिव प्रेमबहादुर गुरुङ र सदस्यद्वयमा शम्भु महतो र राजु साह चयन भएका छन् । कार्यक्रममा नेपाल कराँते प्रदेश समितिका विकास साह, दिलीप पटेल, नेपाल कराँते सङ्घ, पर्साका अध्यक्ष राजु साहलगायतको सहभागिता थियो ।",https://eprateekdaily.com/2023/07/09/53658
मलको कालो बजारी गर्ने साह पक्राउ,स्थानीय,प्रतीक दैनिक,"असार २२, २०८०",वीरगंज,"जिल्ला प्रहरी कार्यालय पर्साले वीरगंज महानगरपालिका–२१ हनुमान मन्दिर चोकमा रहेको एकजना मल विक्रेतालाई कालोबजारी गरेको कसूरमा दशीप्रमाणसहित पक्राउ गरी मुद्दा चलाएको छ ।. जिप्रका, पर्साले सूचनाको आधारमा हिजो बिहान साढे नौ बजे सो स्थानमा छापा मारेको र सो क्रममा ५० किलो तौलको अनुदानको मललाई भारतीय मलको बोरामा राखी ४५ किलो तौल पारेको अवस्थामा १५ बोरा फेला पारेको थियो । वडा प्रहरी कार्यालय, श्रीपुर र प्रहरी चौकी परवानीपुरको टोलीले बारा परवानीपुर गापा घर भएका सुरेन्द्रप्रसाद यादवको घरमा सटर भाडामा लिएर कारोबार गर्दै आएका बहुदरमाई नगरपालिका–३ बस्ने दीपेश साहलाई पक्राउ गरेको थियो । सो सटरबाट प्रहरीले नेपाली शक्ति मल ५० किलोको ४५ बोरा, भारतीय जनउर्वरक परियोजनाको ४५ किलोको १५ बोरा, भारतीय मोटरसाइकल र नेपाली तथा भारतीय मलका खाली बोराहरू बरामद गरेको थियो । कारोबारी साहलाई कालोबजारी कसूरमा पर्सा जिल्ला अदालतबाट १० दिनको म्याद थप गरेर अनुसन्धान भइरहेको जिप्रका, पर्साले जनाएको छ ।",https://eprateekdaily.com/2023/07/07/53636
पोखरिया नपामा भाँडभैलो,स्थानीय,प्रतीक दैनिक,"असार २१, २०८०",वीरगंज,"पोखरिया नगरपालिकाले चालू आर्थिक वर्षको लागि विनियोजित रकम पास गर्न खोज्दा सदस्यहरूले विरोध गरेपछि भाँडभैलो भएको समाचार छ ।. चालू आवका लागि असार ८ गते नगरपालिकाले नीति तथा कार्यक्रम प्रस्तुत गरेको थियो । ५५ सदस्यीय बोर्ड रहेको सो नगरपालिकामा ४० जनाले बहिष्कार गरी हिंडेपछि आजको बैठक स्थगित भएको वडा सदस्य आफताबले जानकारी दिए ।. एक वर्षमा भएका खर्च विवरण, अनावश्यक कर्मचारी भर्ना, सामान खरीदमा लाखौंको घोटाला, दलालमार्फत कमिशन लिने कार्य भइरहेकाले आफूहरूले विरोध गरेको उनले बताए । नेपाल सरकारले तोकेको मापदण्डलाई पाखा लगाइ प्रतिस्पर्धाविना आसेपासेलाई कर्मचारी बनाएका नगरप्रमुख प्रद्युम्न चौहानले उनीहरूलाई तत्काल नहटाए बजेट पास नगर्ने बोर्ड सदस्यहरूको तर्क छ । त्यतिमात्र हैन सङ्घ तथा प्रदेश सरकारले दिएको बजेटमा रमाउने, सो नपामा पहिलेदेखि चार चक्के गाडी भएपनि उपप्रमुखले आफ्नै गाडी भाडामा दिएर नगरपालिकासँग प्रतिमहीना मर्मतसहित एक लाख बुझ्ने गरेकोमा सो रोक्न बोर्ड सदस्यहरूको माग छ ।. विरोधमा उत्रेका ४० जना बोर्ड सदस्यले आजै नपाको छुट्टै कोठामा भेला गरी १५ सदस्यीय सङ्घर्ष समिति गठन गरी वार्ता टोलीसमेत गठन गरेको छ ।. असार ८ गते प्रस्तुत नीति तथा कार्यक्रम पास गराउनुपूर्व बोर्ड सदस्यहरूलाई बोलाइएको थियो । तर नगरप्रमुख चौहानका केही आसेपासेहरूको भुक्तानी रोकिएपछि उनीहरूले दबाबस्वरूप सदस्यरूलाई उस्काइ विरोध गर्न लगाएका थिए ।. तर एकजना वडा सदस्यले आफूहरू कसैको लहलहैमा नपरी जनताको प्रतिनिधि भएको नाताले स्थानीयलाई प्राथमिकतामा नराखी लाखौं रुपियाँ घूस लिएर कर्मचारी भर्ना गरेकोमा आफूहरू विरोधमा रहेको बताए । सामान खरीदमा पनि व्यापक घोटाला भएको उनको आरोप थियो ।",https://eprateekdaily.com/2023/07/06/53594
परीक्षा केन्द्रको विषयलाई लिएर झडप,स्थानीय,प्रतीक दैनिक,"असार २४, २०८०",वीरगंज,"ठाकुर राम बहुमुखी क्याम्पसका विद्यार्थीहरूले आइतवार परीक्षा केन्द्रको विषयलाई लिएर पुनः विवाद बढाउँदा प्रहरीसँग झडप भएको हुँदा आठजना विद्यार्थी पक्राउ परेका छन् ।. ठाराब क्याम्पस, वीरगंजमा अध्ययनरत स्नातक तह चौथो वर्षमा अध्ययनरत बिबिएस, बिएड तेस्रो खण्डको परीक्षा केन्द्र सिमरा कलेज, बारा र बिबिएस, बिए तेस्रो खण्डको परीक्षा केन्द्र रामराजा मोहनविक्रम शाह क्याम्पस, कलैयामा पारिएको विरोधमा आज क्याम्पसका छात्रहरूले क्याम्पस प्रमुख रञ्जीतप्रसाद यादवको ध्यानाकर्षण गराउन खोजेका थिए ।. उनीहरूले ठाराब क्याम्पसका विद्यार्थीहरूको परीक्षा पटक–पटक सिमरा र बारामा पारिंदा आवतजावतमा समस्या भएको भन्दै होम सेन्टरको माग गर्दै आएका थिए । यसपटक पनि परीक्षा केन्द्र बाराको सिमरा र कलैयामा पारिएको र प्रवेशपत्र पनि सोही ठाउँबाट लिनुपर्ने व्यवस्था गरेपछि विद्यार्थीहरूले आज क्याम्पसमा विवाद गरेका हुन् ।. विद्यार्थीहरूको विवाद मत्थर गर्न क्याम्पस प्रशासनले प्रहरी परिचालन गराएको थियो र सो क्रममा विद्यार्थीहरूमाथि प्रहरीले लाठीचार्ज गरेको थियो । प्रहरी र विद्यार्थीबीच झडपको क्रममा प्रहरीले आठजना विद्यार्थीलाई पक्राउ गरेको थियो । पवन यादव, आशिक अहमद, अरमान अश्मी, सञ्जय यादव, अनिष पटेल, गौतम यादव, किशोर यादवलगायत पक्राउ परेका छन् । उनीहरू अखिल, अखिल क्रान्तिकारी र समाजवादी विद्यार्थी सङ्गठन क्याम्पस एकाइका नेताहरू भएका बुझिन आएको छ ।",https://eprateekdaily.com/2023/07/09/53710
जीतपुरमा चारजना महिलासहित सयजनाद्वारा रक्तदान,स्थानीय,प्रतीक दैनिक,"असार २४, २०८०",वीरगंज,"बाराको जीतपुर बजारमा सम्पन्न रक्तदान कार्यक्रममा चारजना महिलासहित सयजनाले रक्तदान गरेका छन् ।. शान्ति युवा विकास मञ्चको आयोजनामा जीतपुरसिमरा–७ जीतपुर बजारमा आयोजित रक्तदान कार्यक्रममा सावित्री सिंह, रितिकाकुमारी यादव, शारदा देवी, सुषमा लामा, राजीव सागर, रानी सिंह क्ष्Fेत्री, रोबिन चौधरी, हरिनारायण साह, शेखसद्दाम हुसैन, अखिलेशकुमार यादवलगायतले रक्तदान गरेका थिए ।. कार्यक्रममा रक्तसञ्चार केन्द्र, वीरगंजका प्रFविधिकहरूले सहजीकरण गरेका थिए ।",https://eprateekdaily.com/2023/07/09/53671
श्रीसिया गोदाममा स्वास्थ्य कार्यालयको लापरवाही,स्थानीय,प्रतीक दैनिक,"असार २४, २०८०",परवानीपुर,"पर्सा जिल्लाका १४ वटा पालिकाका स्वास्थ्य संस्थाहरूलाई औषधि एवं आवश्यक पर्ने स्वास्थ्य सामग्री सप्लाई गर्न वीरगंज–२५ श्रीसियामा स्वास्थ्य कार्यालय, पर्साको गोदाम छ ।. सो गोदामबाट स्वास्थ्य सामग्री आपूर्ति एवं ढुवानी हुने गरेको छ । तर स्वास्थ्य कार्यालय, पर्साका स्टोर प्रमुख मोहन साहको टोलीले लापरवाही गर्दा श्रीसियावासी जोखिम पर्ने गरेका छन् ।. स्वास्थ्य चौकी श्रीसिया परिसरभित्र रहेको सो गोदामबाट म्याद गुज्रेका औषधि, रगत परीक्षण गर्ने निडललगायत अन्य सामग्री व्यवस्थितरूपमा विसर्जन नगरी चौरमा जथाभावी फाल्दा श्रीसियावासीले आफूहरूको स्वास्थ्यमा गम्भीर असर पर्ने गुनासो गरेका छन् ।. केही दिनअघि गोदामबाट सामान लोड गरेर लग्दा चौरमा स्वास्थ्य सामग्री जथाभावी फालिएको थियो । त्यसमा निडलसहितको सामान रहेको र टोलका बच्चाहरूलाई खेल्ने क्रममा निडलले घोचेको थियो ।",https://eprateekdaily.com/2023/07/09/53678
फूटबल खेलाडीलाई सम्मान,स्थानीय,प्रतीक दैनिक,"असार २४, २०८०",परवानीपुर,"वीरगंज महानगरपालिका वडा नं १ बजार छपकैयामा खेलाडी सम्मान कार्यक्रम सम्पन्न भएको छ । कार्यक्रममा युनिटी युथ क्लबले पर्साका फूटबल खेलाडी र विभिन्न क्लबका खेलाडीहरूलाई सम्मान गरेको हो । कार्यक्रममा ६५ जना खेलाडीलाई खादा ओढाइ खेलकूद पोशाक हस्तान्तरण गर्दै सम्मान गरिएको थियो ।. क्लबका अध्यक्ष हेमन्त चौरसियाको अध्यक्ष्Fतामा भएको कार्यक्रममा प्रमुख अतिथि राखेपका सदस्य मानदेव हजरा, फूटबलका वरिष्ठ प्रशिक्षक हरिबहादुर श्रेष्ठ, पर्सा फूटबल सङ्घका अध्यक्ष्F अनिल कलवारलगायत सङ्घका प्रतिनिधिहरू दीपक साह, पङ्कज श्रेष्ठ, राजेश पटेललगायतको सहभागिता रहेको पर्सा एथलेटिक्सका प्रशिक्षक विश्वेश्वर पटेलले जानकारी गराए ।",https://eprateekdaily.com/2023/07/09/53654
अनधिकृत नो पार्किंगको बोर्ड हटाउन महानगर र ट्राफिक अक्षम,स्थानीय,प्रतीक दैनिक,"असार २१, २०८०",वीरगंज,"वीरगंजको मुख्य सडकलगायत सहायक सडकमा केही व्यक्ति र संस्थाले नियमविपरीत नो पार्किंगको बोर्ड लगाएर आवागमनमा बाधा उत्पन्न गराए पनि महानगर र ट्राफिक प्रहरी मौन छन् ।. मुख्य सडक छेउछाउका पसल, बैंक, होटल तथा ठूला व्यापारिक प्रतिष्ठानले सडकछेउमा नियमविपरीत नो पार्किड्ढो बोर्ड राखेका छन् । ट्राफिक प्रहरी वा महानगरले ठाउँ निर्धारण गरी नो पार्किड्ढो बोर्ड लगाउने नियमविपरीत व्यक्तिविशेष, संस्था र व्यापारिक प्रतिष्ठानले आफ्नो अगाडिको सडकछेउमा नो पार्किड्ढो बोर्ड लगाउँँदै आएका छन् ।. यसअघि नो पार्किङविरुद्ध स्थानीय सामुदायिक संस्थाहरूले अभियान चलाएका थिए तर अभियानले निरन्तरता नपाउँदा यो कार्य अहिले पनि जारी छ ।. महानगरपालिकाले आफूखुशी नो पार्किड्ढो बोर्ड झुन्ड्याउन निषेध गरेको छ तर अनधिकृत राखिएका नो पार्किङलाई व्यवस्थित गर्नेतर्फ भने न महानगर, न ट्राफिक प्रहरी नै तातेका छन् । जसले गर्दा यस्ता बोर्डहरू मुख्य सडकका विभिन्न स्थान र सहायक सडकमा यत्रतत्र देख्न पाइन्छ ।. जिल्ला ट्राफिक प्रहरी कार्यालय, पर्साले पटक–पटक यो कार्य नियमविपरीत भएको र बोर्ड हटाउने बताउँदै आएको छ तर हटाइएको छैन । आदर्शनगर, माईस्थानका मुख्य सडक र सहायक सडकहरूमा अधिकांश बैंक, होटल तथा पसलेहरूले सडकछेउमा नो पार्किड्ढो बोर्ड राखेका छन् ।. मेनरोडमा रहेका हिमालयन बैंक र सिद्धार्थ बैंकको आफ्नै पार्किङस्थल छ तर उनीहरूले सेवाग्राहीहरूलाई पार्किङ गर्न निषेध लगाउँदै आएका छन् । मेनरोडमा रहेका सिटिजन बैंक र सनराइज बैंकको पार्किङ छैन । यसैगरी, सहायक सडकमा रहेका एनआइसी एशिया, नबिल, एभरेस्ट, ग्लोबल, प्रभु, कुमारी, जनता, लक्ष्मीलगायत बैंकहरूको पार्किङस्थल छैन । उनीहरूका सेवाग्राहीहरूले पनि सडकछेउमा सवारी पार्किङ गर्दा ट्राफिक समस्या बढ्दो छ । घण्टाघर, लिङ्करोडमा रहेका कृषि विकास बैंक, सानिमा, मेघालगायत बैंकहरूको पनि पार्किङस्थल छैन ।. यसैगरी, सहकारी तथा ग्लोबल आइएमईको पार्किङस्थल नभएका कारण सेवाग्राहीहरूले सडकमैं सवारी पार्किङ गर्दा समस्या हुँदै आएको छ । महानगरपालिकाले विपी उद्यान, आदर्शनगर पुरानो बसपार्क, गीता मन्दिरको खुला जमीन, हजारीमल सेवा ट्रस्टको आदर्शनगरस्थित खाली जमीन र मालपोत कार्यालयअगाडि पार्किङ व्यवस्था गरेको छ । आदर्शनगर पुरानो बसपार्कमा रहेको पार्किङ भाडाका सवारीसाधनहरूको अतिक्रमणमा परेको छ । त्यहाँ अन्य सवारीसाधनहरू पार्किङ हुँदैनन् । मालपोत कार्यालयअगाडि र हजारीमल सेवा ट्रस्टको खाली जग्गामा मात्र निजी सवारीसाधन पार्किङ हुन्छन् । विपी उद्यानमा पनि खुद्रा पसले र ईरिक्शाका कारण पार्किङ व्यवस्थित छैन ।",https://eprateekdaily.com/2023/07/06/53591
वैभव वीरगंज बनाउने अभियान रोकिंदैन –नगरप्रमुख सिंह,स्थानीय,प्रतीक दैनिक,"असार २०, २०८०",वीरगंज,"वीरगंज महानगरपालिकाका प्रमुख राजेशमान सिंहले वैभव वीरगंज बनाउने अभियान नरोकिने बताएका छन् ।. वीरगंज महानगरपालिकाले वडा नं ५ मा आयोजना गरेको सार्वजनिक सुनवाइ कार्यक्रममा नगरप्रमुख सिंहले आफूले गलत नगर्ने र गलत कुराको खुलेर विरोध गर्ने बताए । उनले सबै नगरवासीलाई गलत कार्यविरुद्ध खुलेर आवाज उठाउन आग्रह गरे । नगरप्रमुख सिंहले भूमिगत पानी रिचार्ज नहुँदा गर्मीयाममा पिउने पानीको समस्या देखा परेको बताए ।. वीरगंजलाई नमूना शहरको रूपमा विकास गर्न नगरवासीको साथ र सहयोग आवश्यक रहेको उनले बताए ।. नगरको सरसफाइ, शिक्षा, स्वास्थ्य क्षेत्रमा देखिएका विसङ्गतिहरूको अन्त्य गर्ने अभियानमा महानगर जुटेको उनले बताए । नगरप्रमुख सिंहले वीरगंजका धार्मिक तथा ऐतिहासिक क्षेत्रहरूको सौन्दर्यीकरण गर्दै पर्यटन प्रवद्र्धनका लागि महानगरपालिकाले काम गरिरहेको बताए ।. प्रमुख प्रशासकीय अधिकृत लक्ष्मीप्रसाद पौडेलले महानगरले प्रदान गर्ने सेवा र सुविधालाई एकीकृतरूपमा नगरवासीबीच पुर्याउन ८० करोडको लागतमा ११ तले कार्यालय भवन निर्माणका लागि डिपिआर बनिसकेको तर स्रोतको व्यवस्थापन हुन नसक्दा कार्यालय निर्माणमा तत्काल समस्या रहेको बताए । उनले कर्मचारीहरूको दरबन्दी कम हुँदा काम गर्न समस्या भएको बताउँदै महानगरपालिकामा समेत विगतमा बिचौलियाहरूले सेवाग्राहीलाई दुःख दिने गरेकामा अहिले त्यस्ता गतिविधिमा रोक लागेको दाबी गरे ।. वडाध्यक्ष प्रदीप चौरसियाले नगरवासीको चाहनाअनुरूपको काम भइरहेको दाबी गरे ।",https://eprateekdaily.com/2023/07/05/53561
साल्ट टेडिङले चालू आवमा  एक लाख ५५ हजार मेटन मल ल्यायो,स्थानीय,प्रतीक दैनिक,"असार १९, २०८०",वीरगंज,"साल्ट टे«डिङ कर्पोरेशन लिमिटेडले चालू आवको १२ महीनामा झन्डै एक लाख ५५ हजार मेट्रिक टन रासायनिक मल भिœयाएको जनाएको छ ।. वीरगंजस्थित प्रादेशिक प्रमुख अमोज लामिछानेका अनुसार चालू आवमा साल्ट टे«डिड्ढो प्रधान कार्यालय काठमाडौं मातहत विराटनगर, वीरगंज र भैरहवा प्रादेशिक कार्यालयमार्फत उक्त मल भिœयाइएको हो ।. साल्ट टे«डिङले चालू आवमा युरिया एक लाख ३१ हजार मेटन, डिएपी ६५ हजार मेटन, पोटास २५ सय मेटन भिœयाउनुपर्ने जिम्मा पाएकामा युरिया एक लाख ११ हजार मेटन, डिएपी ४५ हजार मेटन भिœयाएको छ ।. अब युरिया र डिएपी २०/२० हजार मेटन र पोटास पूरै अर्थात् २५ सय मेटन ल्याउन बाँकी रहेकामा केही दिनमैं ती मल पनि आउने क्रममा रहेको उनले जानकारी गराए ।. विराटनगर, वीरगंज र भैरहवा कार्यालयबाट नेपालका पहाडी तथा दुर्गम जिल्लाहरूमा मल आपूर्ति एवं ढुवानी हुन्छ ।. वीरगंज कार्यालयले मधेस प्रदेशका आठ जिल्ला, बाग्मती र गण्डकी प्रदेशमा मल पठाउने गरेको मधेस प्रदेश वीरगंज कार्यालय प्रमुख लामिछानेको भनाइ छ ।. साल्ट टे«डिङले रासायनिक मल आइपिएल इन्डिया र दुबईको विल्सन कम्पनीबाट खरीद गर्ने जनाएको छ । साल्ट टे«डिङले भिœयाएको कुल मलमध्ये ८४ हजार मेटन नेपाल सरकारको कृषि मन्त्रालयको कोटाबाट पाएको थियो भने ग्लोबल टेन्डर अन्तर्गत फास्ट ट्र्याकबाट ४७ हजार मेटन ल्याउने जिम्मा पाएको थियो ।. अहिले युरिया रु ७५०, डिएपी रु २२००, पोटास रु १६०० प्रतिबोरा साल्ट टे«डिड्ढो सरकारी दरमा वितरण भइरहेको छ । सहकारीबाट वितरण हुने मलमा ठाउँ अनुसार सहकारीले यातायात र सेवा शुल्कबापत बोरामा रु ५० देखि दुई सयसम्म लिने गरेको छ । कृषि ज्ञान केन्द्रले बनाएको गापा र नपाको रोस्टर अनुसार सहकारी (डिलर)मार्फत मल वितरण हुने गरेको उनले जानकारी गराए ।",https://eprateekdaily.com/2023/07/04/53527
"असार सक्न लाग्दा आइसिपीमा १७ सय गाडी होल्ड, १० अर्ब राजस्व र ३३ करोड पार्किङ शुल्क बाँकी",स्थानीय,प्रतीक दैनिक,"असार २०, २०८०",परवानीपुर,"वीरगंज भन्सार मातहतको एकीकृत जाँच चौकी (आइसिपी) भन्सारमा असार २० गतेसम्म एक हजार ७२८ वटा नयाँ सवारीसाधन होल्ड रहेका छन् ।. चालू आव २०७९/८० सकिन लाग्दा पनि ती गाडीहरू भन्सार जाँचपास नभएका कारण होल्ड भएका हुन् ।. आइसिपी व्यवस्थापन गर्ने निकाय नेपाल इन्टरमोडेल यातायात विकास समिति, वीरगंजका प्रमुख कमल ज्ञवालीका अनुसार हालसम्म आइसिपी, वीरगंजमा एक हजार ७२८ वटा नयाँ सवारीसाधनमध्ये एक हजार २४५ वटा नयाँ गाडीका चेसिस मात्रै छन् भने विभिन्न कम्पनीका जीप, कार, भ्यान गरी ४८३ वटा होल्ड रहेका जानकारी दिए । उनले यदि यी सबै गाडी असार मसान्तसम्म जाँचपास भएमा इन्टरमोडेललाई रु ३३ करोड पार्किङ शुल्कबापत रकम प्राप्त हुने उनले बताए ।. भारत वा विदेशबाट गाडी आयात गरी आइसिपीमा प्रवेश गराउँदा २४ घण्टासम्म पार्किङ शुल्क लाग्दैन, त्यसपछि एक सातासम्म, एक महीनासम्म र त्यसपछि फरक–फरक समयावधिमा गाडी पार्किङ गरी होल्ड गर्दा प्रतिदिन अधिकतम रु ८३० पार्किङ शुल्कबापत तिर्नुपर्छ ।. त्यसैगरी, वीरगंज भन्सारको आइसिपीबाट ती गाडीहरू जाँचपास गरेर आयातकर्ताले लगेमा करीब रु १० अर्ब राजस्व उठ्ने आकलन गरिएको छ ।. वीरगंज भन्सारले पाएको लक्ष्य भेटाउन १० अर्बले सहयोग गर्ने विश्वास गरिएको थियो तर त्यसो हुन नसकेको वीरगंज भन्सारका अधिकारीहरूले बताएका छन् । वीरगंज भन्सारका प्रमुख भन्सार अधिकृत धनबहादुर बरुवालले भने, “हामीले रु १० अर्ब राजस्व मात्रै गाडीबाट उठ्छ भन्ने आकलन गरेका थियौं, व्यवसायीसँग पैसा भएन, बैंकले पनि कर्जा लगानी गरेन भन्छन्, यस्तो अवस्थामा असार मसान्त सक्न लाग्दा पनि जुन हिसाबले गाडीको जाँचपास हुनुपथ्र्यो हुन सकेन ।”. नयाँ सवारीसाधनको जाँचपासमा गाडी खरीद गरेको मूल्यमा भन्सार महसूल, अन्तःशुल्क, भ्याटलगायत अन्य राजस्व गरी तीन सय प्रतिशतसम्म राजस्व आयातकर्ताले तिर्नुपर्छ । सोही कारणले गाडीहरूको जाँचपास नभएको हो ।. एक हजार २४५ नयाँ बस, ट्रकको चेसिसमा टाटाको नेपालको लागि आधिकारिक विक्रेता सिप्रदी ट्रेडिड्ढो मात्रै करीब एक हजार १०० गाडी होल्डमा छन् भने बाँकी भारी सवारीसाधनमा अशोक लेल्यान्ड, भारत बेन्चलगायत रहेका छन् ।. कारमा टोयोटा, हुन्डाई, निशान, रिनल्ट, फोर्डलगायतका जीप, कार, भ्यान जाँचपास नभएर होल्ड भएका छन् । टोयोटाको आयातकर्ता युनाइटेड ट्रेड सिन्डीकेट प्रालि, हुन्डाईको लक्ष्मी इन्टरकन्टिनेन्टल प्रालिका सवारीसाधनमा बढी मात्रामा होल्ड छन् ।",https://eprateekdaily.com/2023/07/05/53564
पिता परमेश्वरको नाममा पर्सामा अन्धविश्वासको लाइन,स्थानीय,प्रतीक दैनिक,"असार १९, २०८०",वीरगंज,"केही महीनादेखि बारा, पर्साका विभिन्न गाउँमा पिता परमेश्वरको शिविरको चर्चा शुरू भएको छ । सो शिविरमा बारा, पर्साका हजारौं सर्वसाधारण सहभागी भएका बुझिएको छ ।. गत आइतवार पर्सा, वीरगंज–२८ बगहीमा उक्त शिविर लागेको थियो । शिविर लगाउने पर्सा, पटेर्वासुगौली गाउँपालिका–४ फरहदवाका १७ वर्षीय युवक विकाश राउत थारू हुन् । उनी विकाश सरको नामले परिचित छन् ।. क्रिस्चियन धर्मबाट प्रभावित विकाशले पढेको पानीले बिरामीको रोग निको हुने सुनेपछि गाउँ–गाउँबाट उनको शिविरमा जानेहरूको ओइरो लागेको छ ।. उनी मङ्गलवार फरहदवामा, आइतवार बगहीमा, शुक्रवार पोखरियालगायत अन्य दिन पनि पर्सा, बाराका विभिन्न गाउँमा शिविर लगाउने गर्छन् । उनका समर्थकहरूको सहयोगमा उनी मध्याह्न १२ देखि साँझ ७ बजेसम्म शिविर लगाउँछन् । उनको शिविरमा भारत, बिहारबाट पनि दीनदुःखीहरू रोग निको हुने आशाका साथ आइरहेका बताइएको छ ।. यता, केही धार्मिक सङ्गठनहरूले उनी हिन्दूबाट क्रिस्चियन धर्मको अनुयायी बनेका र सोही क्रममा उनले धर्म परिवर्तन गराउन अन्धविश्वासको लाइन लगाइरहेको आरोप लगाएका छन् । चिकित्सकबाट निको नहुने रोग पनि उनले निको पार्ने दाबीका साथ आफ्नो शिविरमा रोगीहरूलाई बोलाइरहेको पनि आरोप लागेको छ ।. यस विषयमा उनले कसैको धर्म र आस्थाप्रति आफूले चोट नपुर्याएको र मैले हेर्ने बिरामीमध्ये केही निको भएकाले उनीहरूले गरेको प्रचारको आधारमा सर्वसाधारणको भीड लागेको बताए । उनले जसलाई चित्त बुझ्दै आफ्नो कुरा सुन्न र शिविरमा नआउन अपील गरेका छन् ।. शिविरमा सर्वसाधारणबाट उठाइने पाँच/दश रुपियाँ के गर्नुहुन्छ भन्ने प्रश्नमा उनले शिविर सञ्चालन, खाजा, नास्ता, यातायातलगायत सामाजिक काममा उक्त रकम खर्च भइरहेको बताए ।. फरहदवामा उनी पछिल्लो समयमा इसाई धर्मावलम्बीहरूलाई प्रार्थना गर्नको लागि गिरिजाघर स्थापना गर्न लागेका पनि बताइएको छ ।",https://eprateekdaily.com/2023/07/04/53524
गण्डक नहरमा एक साता ढिलो पानी आयो,स्थानीय,प्रतीक दैनिक,"असार २०, २०८०",वीरगंज,"पर्सा, बारा र रौतहटसम्म फैलिएको गण्डक नहरमा बुधवारदेखि पानी आएको छ ।. भारतीय पक्षले मङ्गलवार राति पानी छाडे पनि बुधवारदेखि नहरमा पानी आएको नारायणी सिंचाइका सूचना अधिकारी एवं इन्जिनीयर सुरेशप्रसाद साहले बताए ।. भारतीय पक्षले धान रोपाइँका लागि गण्डक नहरमा असार १५ अगावै पानी दिनुपर्ने प्रावधान भएपनि नहर मरम्मतको बहाना बनाएर यसपटक एक साता ढिलो पानी छोडेको हो ।. सूचना अधिकारी साहले भारतसँगको गण्डक सम्झौता अनुसार गहुँबालीको लागि पुस १ गते र धानबालीको लागि असार १५ गते ८५० क्युसेक पानी दिनुपर्ने बताए ।. भारतको झमरी नदीमा नहरको संरचनामा लिकेज भएको कारण यसपटक एक साता ढिलो पानी छाडिएको बताइएको छ ।. गण्डक ब्यारेजको निर्माण भारतले गरेको र सञ्चालन पनि भारतले नै गर्छ । गण्डक ब्यारेजबाट नेपालमा भन्दा भारतीय भूमिमा बढी पानी लैजाने गरिएको छ । सन् १९७५ र ७६ मा दुर्ई चरणमा भारत सरकारले नेपाल सरकारलाई गण्डक नहर हस्तान्तरण गरेको थियो । गण्डक नहरबाट पर्सा, बारा र रौतहटका ३७ हजार चार सय हेक्टर जग्गा सिञ्चित गर्ने लक्ष्य रहे पनि बर्सेनि कुनै न कुनै समस्या देखाउँदै भारतले सम्झौता अनुरूपको ८५० क्युसेक पानी नेपाललाई दिंदैन ।. पर्सा, बारा र रौतहटमा गरी १५ ब्लकमा विभाजित गण्डक नहरको लम्बाइ नेपालतर्फ ८१ किमी रहेको छ ।",https://eprateekdaily.com/2023/07/05/53567
एसइई नतीजा : माथिल्लो ग्रेड ल्याउने विद्यार्थी बढे,स्थानीय,प्रतीक दैनिक,"असार २१, २०८०",२१ असार/रासस,"माध्यमिक शिक्षा परीक्षा कक्षा १० (एसइई)को परीक्षाफलमा अघिल्लो वर्षको तुलनामा संवत् २०७९ को परीक्षामा माथिल्लो ग्रेड (स्तरीकृत अङ्क) ल्याउने विद्यार्थीको सङ्ख्या सुधारोन्मुख रहेको पाइएको छ । प्रकाशित नतीजा अनुसार तल्लो ग्रेड ल्याउने विद्यार्थी घट्दो र माथिल्लो ग्रेड ल्याउने विद्यार्थी बढ्दो पाइएको हो ।. अघिल्ला वर्षमा कोभिड–१९ का कारण भौतिक माध्यमबाट पढाइ नभएको र विद्यार्थीले पर्याप्त तयारी गर्न नपाएकाले नतीजा कमजोर रहेकामा हाल नियमित पठनपाठनले त्यसमा सुधार आएको विश्लेषण गरिएको छ ।. राष्ट्रिय परीक्षा बोर्डका अनुसार जिपिए शून्य दशमलव ८० देखि एक दशमलव २० ग्रेड ल्याउने २२ हजार विद्यार्थी अर्थात् शून्य दशमलव ४५ प्रतिशत देखिएका छन् । संवत् २०७८ को परीक्षाफलमा यस ग्रेडमा शून्य दशमलव ६६ प्रतिशत विद्यार्थी थिए ।. जिपिए एक दशमलव २० देखि एक दशमलव ६० सम्ममा यस वर्ष ३८ हजार ७७७ अर्थात् सात दशमलव ९९ प्रतिशत विद्यार्थी छन् भने गत वर्ष नौ प्रतिशत थिए ।. जिपिए एक दशमलव ६० देखि दुईसम्म प्राप्त गर्ने यस वर्ष ८८ हजार ४४७ अर्थात् १८ दशमलव २४ विद्यार्थी छन् भने गत वर्ष २० दशमलव ३० प्रतिशत थिए ।. जिपिए दुईदेखि दुई दशमलव ४० सम्म यस वर्ष एक लाख २२ हजार ९३ विद्यार्थी अर्थात् २१ दशमलव ०९ विद्यार्थी छन् भने गत वर्ष २३ प्रतिशत थिए ।. जिपिए दुई दशमलव ४० देखि दुई दशमलव ८० सम्म ल्याउनेमा यसपटक ८९ हजार ३३१ अर्थात् १८ दशमलव ४२ छन् भने गत वर्ष १८ दशमलव ३१ प्रतिशत थिए ।. जिपिए दुई दशमलव ८० देखि तीन दशमलव २० सम्ममा ७२ हजार ३६२ अर्थात् १४ दशमलव ९२ प्रतिशत विद्यार्थी छन् भने गत वर्ष १४ दशमलव १९ प्रतिशत थिए ।. जिपिए तीन दशमलव २० देखि तीन दशमलव ६० ग्रेड ल्याउने ५५ हजार ६९ अर्थात् ११ दशमलव ३६ प्रतिशत छन् भने गत वर्ष आठ दशमलव ४० प्रतिशत थिए ।. जिपिए तीन दशमलव ६० देखि चार प्राप्त गर्ने विद्यार्थीको सङ्ख्या यस वर्ष २२ हजार ४७५ अर्थात् चार दशमलव ६३ प्रतिशत छ भने गत वर्ष एक दशमलव ९४ प्रतिशत विद्यार्थी थिए । यस वर्ष ननग्रेडेड हुनेमा १३ हजार ९९२ अर्थात् दुई दशमलव ८९ प्रतिशत विद्यार्थी छन् ।. परीक्षामा चार लाख ८४ हजार ९३९ विद्यार्थी रहेकामा ४३१ विद्यार्थीको परीक्षा रद्द गरिएको छ भने २९० विद्यार्थीको परीक्षाफल स्थगन गरिएको बोर्डले जनाएको छ ।. अक्षराङ्कन पद्धतिबमोजिम ९० देखि १०० प्रतिशत प्राप्ताङ्क हुनेलाई ए प्लस, ८० देखि ९० भन्दा कम अङ्क प्राप्त गर्नेलाई ए, ७० देखि ८० भन्दा कम प्राप्ताङ्क हुनेलाई बी प्लस, ६० देखि ७० भन्दा कम प्राप्ताङ्क हुनेलाई बी, ५० देखि ६० भन्दा कम प्राप्ताङ्क हुनेलाई सी प्लस, ४० देखि ५० भन्दा कम प्राप्ताङ्क हुनेलाई सी, ३० देखि ४० भन्दा कम प्राप्ताङ्क हुनेलाई डी प्लस, २० देखि ३० प्राप्ताङ्क हुनेलाई डी तथा २० भन्दा कम प्राप्ताङ्क हुनेलाई ई ग्रेड प्रदान गरिन्छ ।. राष्ट्रिय परीक्षा बोर्डका अध्यक्ष डा महाश्रम शर्माले परीक्षा प्रणालीको सुधार र कक्षाकोठाको वातावरणमा सुधार आएमा नतीजामा सुधार आउने भन्दै समग्र नतीजाको मूल्याङ्कनबारे विस्तृत अध्ययनपछि के आधारमा सुधार आयो भन्न सकिने बताए । उनले सामुदायिक र संस्थागत विद्यालयका आधारमा नतीजालाई तुलना गरेर विद्यार्थीबीच विभेद सिर्जना नगरिने स्पष्ट पारे ।. बोर्डका सदस्यसचिव दुर्गाप्रसाद अर्यालले समग्रमा गत वर्षभन्दा यस वर्षको नतीजा सकारात्मक रहेको बताए । अक्षराङ्कन पद्धतिमा नतीजा प्रकाशन गर्दै आएको बोर्डले विषयगत र प्रदेशगत परीक्षाफलको नतीजा पनि पत्रकार सम्मेलनमार्फत सार्वजनिक गरेको छ । बोर्डले मौका परीक्षा साउन महीनाको अन्तिममा सञ्चालन गर्नेछ ।",https://eprateekdaily.com/2023/07/06/53585
"पहिलोपटक लुज कार्गो कोइला बोकेको रेल झारखण्डबाट वीरगंजमा, व्यवसायीलाई रक्सौलमा माल झार्ने झन्झट खत्तम",स्थानीय,प्रतीक दैनिक,"असार १७, २०८०",परवानीपुर,"नेपालको भन्सार यार्डसम्म पहिलोपटक रेलमार्गबाट कोइला बोकेको रेल प्रवेश गरेको छ ।. वीरगंजस्थित श्रीसिया सुक्खा बन्दरगाह भन्सार कार्यालयमा शनिवार राति कोइला बोकेको रेल भारतबाट प्रवेश गरेको हो ।. भारतको झारखण्डको सिजुवा साइडिङबाट कोइला बोकेको एक र्याक कोइला वीरगंज आइपुगेको हो । गोदावरी कमोडोटिज भारतबाट खरीद गरी नेपालको लतिका सप्लाइज प्रालिले खरीद गरेको ३६ सय ५० मेट्रिक टन ‘मोडी डी’ क्वालिटीको कोइला वीरगंज आइपुगेको हो ।. वीरगंजको श्रीसिया सुक्खा बन्दरगाह भन्सार सञ्चालन गर्ने प्रिस्टिन भ्याली ड्राइपोर्ट प्रालिका प्रमुख अपरेशन अधिकृत अतुल शर्माका अनुसार सन् २००४ देखि वीरगंजको ड्राइपोर्ट सञ्चालनमा आए तापनि प्रिस्टिन भ्यालीको प्रयासबाट भारतबाट लुज कार्गो ल्याउने योजना सफल भएकोमा खुशी व्यक्त गरे । उनले लामो समयदेखि वीरगंजको सीमावर्ती बजार रक्सौलको रेलवे साइडिङ यार्डमा लुज कार्गो झार्दा नेपाली व्यवसायीले झन्झट खेप्नुपर्ने बाध्यताबाट मुक्ति मिलेको समेत उनले स्पष्ट पारे । कोइलाको र्याक ६ नं ट्र्याकमा लुज कार्गो यार्ड साइडमा रोकेर अनलोड गरिएको छ ।. शुक्रवार बिहान हिंडेको कार्गो रेल शनिवार राति १० बजे प्रवेश गरेको थियो ।. यसले नेपालको लुज कार्गो आयातमा एउटा छुट्टै कोसेढुङ्गा थपेको वीरगंज उद्योग वाणिज्य सङ्घका उपाध्यक्ष माधव राजपालले बताए । “गत अक्टोबर २०२२ देखि भारत सरकारले रक्सौल यार्डमा लुज कार्गो ह्यान्डिलिङ गरी मितेरी पुलको बाटोबाट वीरगंज प्रवेश गर्न रोक लगाएपछि आइसिपीको बाटोबाट बाइरोड टिपरमा माल आइरहेको थियो,” उनले भने, “यसले व्यवसायीको आयात खर्चलाई सस्तो पार्ने एवं बाटोमा कोइला चोरी हुने घटनाबाट मुक्ति पाएका छौं ।” रक्सौलसम्म आउने रेललाई पूर्वाधार बनाएर आफ्नै भन्सार यार्डसम्म ल्याउन एक वर्षदेखि थालेको पहल पूरा भएको सुक्खा बन्दरगाह पूर्वाधार निर्माणकर्ता नेपाल इन्टरमोडल यातायात विकास समिति वीरगंजका प्रमुख कमल ज्ञवालीले बताए ।. वीरगंज आएको रेलले डस्टी कार्गो आयात गर्दा भारतीय भूमिमा पल्टी गर्ने बाध्यता हटेको र व्यवसायीको लागतमा पनि ठूलो राहत मिल्ने विश्वास समितिको छ ।",https://eprateekdaily.com/2023/07/02/53472
माविलाई कलेज नाम दिएर विद्यार्थी आकर्षित गरिंदै,स्थानीय,प्रतीक दैनिक,"असार १९, २०८०",१८ असार/,माध्यमिक शिक्षा परीक्षा (एसइई) को नतीजा यही असार २२ गते शुक्रवारभित्र प्रकाशन हुने सूचना बाहिरिएसँगै वीरगंज महानगरमा एसइईका परीक्षार्थीहरूलाई कलेज भनाउँदाहरूले आकर्षित गर्न थालेका छन् ।. यसै क्रममा महानगरमा रहेका मावि तहसम्म अध्ययन गराउने कलेजहरूले विद्यार्थीहरूलाई आकर्षित पार्नका लागि गैरकानूनी कार्य गर्दै आएको पाइएको छ । कक्षा १२ सम्म अध्यापन गराउने संस्थाहरूले मावि मात्र लेखेर प्रचारप्रसार गर्नुपर्ने नियम छ ।. तर वीरगंज महानगरमा अहिले यो तहको अध्यापन गराउने विद्यालयहरूले कलेज भनेर प्रचारप्रसार तीव्र पारेका छन् । महानगरभरि कलेज नामकरण गरेर निजी विद्यालयहरूले मावि तहमा भर्नाका लागि प्रचारप्रसार शुरू गरेका छन् ।. वीरगंज महानगरको शिक्षा महाशाखाका अधिकृत हरि राउतले नियमविपरीत महानगरमा कलेजको विज्ञापन गरिएको सन्दर्भमा नगरप्रमुख राजेशमान सिंहले त्यसरी विज्ञापन गर्ने विद्यालयहरूलाई कारबाही गर्न र नियमन समिति गठन गर्न निर्देशन दिएको बताए । उनले अहिलेसम्म एक दर्जन जति विद्यालयले कलेज लेखेर विज्ञापन गरेको पाइएकामा त्यस्ता विज्ञापन बोर्डहरू हटाउन निर्देशन दिएको बताए ।. तर महानगरको यो निर्देशनविपरीत हालै वीरगंज महानगर–२३ मा माउन्ट हर्मन+२ कलेज उद्घाटन भएको छ भने वडा नं ११ मा गोल्डेन फ्युचर प्लस टु कलेज सञ्चालनमा आएको छ । वीरगंजनमा कानूनको अध्यापन गराइने एउटा विद्यालयले पनि प्रचारमा प्लस टु कलेज लेखेर कानूनविपरीत कार्य गरेको पाइएको छ । कलेज नामकरण गरेर एसइईका विद्यार्थीहरूलाई गुमराहमा पार्ने काम भएको महानगरको ठहर छ । यसो हुँदासम्म अहिलेसम्म एउटै विद्यालयलाई पनि कारबाही गरिएको छैन ।,https://eprateekdaily.com/2023/07/04/53492
शिक्षामा सहयोग गर्न टर्की सहयोग समन्वय एजेन्सीसँग छलफल,स्थानीय,प्रतीक दैनिक,"असार १९, २०८०",वीरगंज,"नगरप्रमुख राजेशमान सिंह र टर्की सहयोग समन्वय एजेन्सीका दक्षिण एशिया प्रमुख दुर्सान अली यासकानबीच छलफल भएको छ ।. मङ्गलवार वीमनपाको कार्यालयमा भएको छलफलमा नगरप्रमुख सिंहले वीरगंजको शैक्षिक स्तरोन्नतिका लागि सहयोग गर्न आग्रह गरे । उनले नगरको सफाइपछि अब शिक्षा क्षेत्रको सुधारमा अघि बढेको बताए । नगरप्रमुख सिंहले शैक्षिक सामग्री, भौतिक संरचना तथा जनशक्ति अभाव रहेकोले आवश्यक सहयोग गर्नुपर्ने बताए ।. एजेन्सीका यासकानले वीरगंजको कृषि र शिक्षामा लगानी गर्न इच्छुक रहेको बताए । उनले महानगरले कृषि र शिक्षामा प्रस्ताव पेश गरे यथाशक्य सहयोग गर्ने बताए ।. यसअघि, एजेन्सीले वीरगंज–१४ बहुअरीमा पुनर्निर्माण गरेको सुफा आइडियल एकेडेमीको नगरप्रमुख सिंहले उद्घाटन गरेका थिए ।. सो क्रममा एजेन्सीले एकेडेमीलाई आवश्यक शैक्षिक सामग्रीसमेत हस्तान्तरण गरेको थियो । कार्यक्रममा एजेन्सीका दक्षिण एशिया प्रमुख अली, दक्षिण एशिया डेस्क प्रमुख तारिक मेटे, ढाका संयोजक मर्ट बरिस र ओनुर ओजतुर्कलगायत सहभागी थिए ।",https://eprateekdaily.com/2023/07/04/53521
प्रहरी नायब निरीक्षक यादवको अबैध रूपमा भारतीय बैंकमा,स्थानीय,प्रतीक दैनिक,"असार २१, २०८०",रौतहट,"बन्जरहा इलाका प्रहरी कार्यालयमा कार्यरत प्रहरी नायब निरीक्षक मदनप्रसाद यादवले अवैधरूपमा भारतीय बैंकमा रकम जम्मा गर्न लगाएको गम्भीर आरोप लागेको छ ।. दुई दिनअघि जिल्ला प्रशासन कार्यालय, रौतहटमा ईशनाथ नगरपालिका वडा नं १ बन्जरहाका ओमप्रकाश साह, उमेश प्रसाद तथा भारत फूलबरिया ढाकाका राजाबाबू कुमारले छुटाछुटैरूपमा बन्जरहा इलाका प्रहरी कार्यालयका इन्चार्ज प्रहरी नायब निरीक्षक यादवविरुद्ध किटानी जाहेरी दर्ता गराएपछि गम्भीर आरोपको खुलासा भएको हो ।. केही व्यक्तिको विश्वास जितेर प्रनानि यादवले उजूरीकर्ताहरूको भारतमा रहेका आफन्तको बैंक खातामा बाहिर तथा नेपालमैं कमाएको अवैध १४ लाख भारतीय रुपैयाँ जम्मा गर्न लगाएका थिए ।. खातामा आएको उक्त रकम अवैध रहेको हुँदा ती खाताधारीहरूको खाता रोक्का गरेर अनुसन्धान शुरू भएपछि अवैध कारोबारको रहस्य बाहिरिएको हो ।. पीडितहरूले जिल्ला प्रशासन कार्यालयमा दर्ता गराएको उजूरीमा भारतको पूर्वी चम्पारण जिल्लाको फूलबरिया ढाका बस्ने ती भारतीय आफन्तहरूको बैंक खातामा अवैधरूपमा लाखौं रुपैयाँ जम्मा भएपछि भारतीय बैंकले ती आफन्तहरूको खाता नै रोक्का गरेको छ ।. स्रोत नखुलेको अवैध रकम बैंक खातामा जम्मा भएपछि सबैको खाता रोक्का गरेर अनुसन्धान शुरू गरेको छ ।. बैंकको खाता रोक्का भएपछि खाता सुचारु गराउन नेपालमा रहेका उनीहरूका आफन्त ओमप्रकाश साह, उमेश प्रसाद र राजाबाबू कुमारले आफन्तका बैंक खातामा अवैधरूपमा रकम जम्मा गर्ने नायब प्रहरी निरीक्षक यादवविरुद्ध उजूरी दिएपछि प्रनानि यादवको कर्तुत बाहिरिएको हो ।. ओमप्रकाश साह, उमेश प्रसाद र राजाबाबू कुमारले छुट्टाछुट्टै निवेदन दिई आफन्तको नाममा फूलबरिया ढाकामा रहेको एसबिआई बैंकको खातामा प्रनानि यादवले अवैध रकम जम्मा गरेको गम्भीर आरोप लगाए ।. बैंक खातामा रकम जम्मा भएपछि बैंकले खाता नै बन्द गरिदिएको भन्दै कारबाहीका लागि प्रनानि यादवलाई पक्राउ गरी कारबाही गर्न र खाता खुलाउने मार्गप्रशस्त गरिदिन उनीहरूले निवेदनमा उल्लेख गरेका छन् ।. ओमप्रकाश साहले दिएको निवेदनमा नातेदार भाइ सुकरितकुमार चौधरीको नाममा रहेको खातामा प्रनानि यादवले तीन लाख ९६ हजार, मसरुफ आलम र जफिर आलमसमेतको नाममा रहेको खातामा दुई लाख ९८ हजार, जफिर आलमको खातामा चार लाख रुपैयाँ पठाएको उल्लेख गरिएको छ ।. यस्तै, उमेशप्रसादले दिएको निवेदनमा प्रनानि यादवले भारतका आफन्तको खातामा रकम जम्मा गरेको उल्लेख गरेका छन् । प्रनानि यादवले कमलेश पटेलको खातामा दुई लाख र ललन प्रसादको खातामा पनि दुई लाख रुपैयाँ जम्मा गरेको उजूरीमा उल्लेख गरिएको छ ।. भारतीय नागरिक बरेवा फूलवरियाका राजाबाबू कुमारले दिएको निवेदनमा प्रनानि यादवले तीन लाख रुपैयाँ आफ्नो खातामा जम्मा गरेको बताइएको छ ।. लामो समयदेखि विभिन्न भन्सार तथा प्रहरी युनिटमा इन्चार्ज रहँदै आएका प्रनानि यादवले तस्करीबाट हुने कमाइलाई आफन्तको नाममा जम्मा गर्दै आएको स्रोतले दाबी गरेको छ ।. जिल्ला प्रशासन कार्यालय तथा जिल्ला प्रहरी कार्यालयमा प्रनानि यादवविरुद्ध लिखित निवेदन परेपछि छानबीन प्रक्रिया अगाडि बढिसकेको बताइएको छ ।. आरोपित प्रनानि यादवलाई इप्रका, बन्जरहाको जिम्मेवारीबाट हटाएर जिल्ला प्रहरी कार्यालय, गौरमा ल्याइ आवश्यक अनुसन्धान भइरहेको छ ।. हामी यस्ता घटनाप्रति सचेत भई अनुसन्धानको प्रक्रियामा लागेको रौतहटका प्रहरी उपरीक्षक वीरबहाहदुर बुढामगरले जानकारी दिए ।",https://eprateekdaily.com/2023/07/06/53588
मुआब्जाको ५० करोड सकियो,स्थानीय,प्रतीक दैनिक,"असार १९, २०८०",वीरगंज,"वीरगंज महानगर–२५ श्रीसियावासीका जग्गा अधिग्रहणबापत नेपाल सरकारले पठाएको मुआवजाको रकम सकिएको छ ।. केही साताअघि अर्थ मन्त्रालयले मुआवजा वितरणको लागि बाँकी रहेको दुई अर्बमध्ये ५० करोड रकम पठाएको थियो । केही व्यक्तिलाई मुआवजा वितरण गर्दै सो रकम सकिएको श्रीसिया सुक्खा बन्दरगाह भन्सार कार्यालयले जनाएको छ ।. भन्सार कार्यालयका लेखापाल शिवराज रूपाखेतीका अनुसार जग्गाधनीले मुआवजाबापत लिनुपर्ने रकम अर्बौंमा रहेको र सरकारले पठाएको रकम थोरै मात्र भएकोले केही व्यक्तिलाई वितरण गर्दा सो रकम सकिएको जानकारी गराए । करीब छ वर्षअगाडि वीरगंज–१७ अलौंस्थित आइसिपी भन्सार र वीरगंज–२५ स्थित श्रीसिया सुक्खा बन्दरगाह भन्सारबीचको ६२ बिघा जग्गा अधिग्रहणको लागि नेपाल सरकारले रोक्का राखेको छ । जसमध्ये केहीले मुआवजा पाएर सुक्खा बन्दरगाह वरिपरि जग्गा किनेर घर बनाइरहेका छन् भने मुआवजा नपाउने स्थानीय मुआवजाको पर्खाइमा रहेका छन् ।. मुआवजा पीडित दुईवटा सङ्घर्ष समितिले विभिन्न सङ्घर्षका कार्यक्रम तथा चक्काजाम गर्दासमेत राज्य गम्भीर नभएको गाउँलेको गुनासो छ । गाउँलेहरूले नेपाल सरकारबाट अधिग्रहणमा परेका जग्गाधनीलाई तत्काल मुआवजा वितरण गरी उचित निकास दिन आग्रह गरेका छन् । मुआवजामा ढिलाइ हुँदा गाउँलेले जग्गा किनबेच गर्न पाएका छैनन् । घर बनाउन पाएका छैनन् । छोराछोरीको बिहेबारीलगायतका निर्णय लिन पनि समस्या भइरहेको स्थानीय रामभजन ठाकुरले गुनासो गरे ।. यसैबीच, भन्सार कार्यालयका प्रमुख भन्सार अधिकृत जयबहादुर भण्डारी सरुवा भएका र उनको ठाउँमा डा रामप्रसाद मैनाली आए तापनि थप मुआवजा सरकारसँग मागको लागि कुनै पहल नभएको बुझिएको छ । मुआवजा वितरणमा गाउँका टाठाबाठा, पहुँच भएका व्यक्तिलाई पहिलो प्राथमिकतामा राखेर मुआवजा वितरण भएकामा पनि गाउँलेको आपत्ति छ ।",https://eprateekdaily.com/2023/07/04/53530
वीरगंज–१५ मा अतिक्रमण हटाइयो,स्थानीय,प्रतीक दैनिक,"असार १७, २०८०",वीरगंज,वीरगंज महानगरपालिका–१५ लक्ष्मणवामा सडक अतिक्रमण गरी बनाइएका घर भत्काइएको छ ।. स्थानीय ध्रुव यादवको घरदेखि सडकको दायाँ–बायाँ परेका सातवटा घरटहरामा डोजर लगाएर आइतवार भत्काइएको महानगरका प्रहरी प्रमुख हरि भुसालले बताए । सडक निर्माण भइरहेको र सडकमा परेका संरचना हटाउन पटकपटक अनुरोध गर्दा पनि अटेर गरेपछि महानगरको टोली पुगेर संरचना हटाएको वडाध्यक्ष रमेश यादवले बताए ।. महानगरले सार्वजनिक तथा ऐलानी जग्गा खोजी तथा अतिक्रमित जग्गा मुक्त गराउने अभियान अन्तर्गत आज वडा नं १५ मा अतिक्रमण गरी बनाइएका भौतिक संरचनाहरू भत्काइएको हो ।,https://eprateekdaily.com/2023/07/02/53462
बहुअर्वाभाठामा सडक चौडा पार्न अतिक्रमित संचरना हटाउँदै,स्थानीय,प्रतीक दैनिक,"असार १६, २०८०",पोखरिया,पर्साको विन्ध्यवासिनी गाउँपालिकाले बहुअर्वाभाठामा सडक चौडा पार्न सडकको क्षेत्राधिकारभित्र पर्ने संरचना हटाउन थालेको छ ।. शनिवारदेखि विन्ध्यवासिनी गाउँपालिकाले वडा नं २ बहुअर्वाभाठामा सन्तु मियाँको घरदेखि औध चौहानको घरसम्मको सडकछेउका संरचना हटाउन डोजर चलाएको गापा अध्यक्ष प्रमोद तिवारीले जानकारी दिए ।. बहुअर्वाभाठामा सडकछेउमा निर्माण गरिएका भवनमा पालिकाले डोजर चलाएको हो । विन्ध्यवासिनी गाउँपालिकाले हाल सञ्चालनमा रहेको सडकलाई २७ फिट चौडा बनाउने भन्दै सो क्षेत्रमा पर्ने संरचना हटाउन घरधनीलाई सात दिने सूचना जारी गरेको थियो । त्यसपछि पालिकाले गाउँवासीको सहमति लिएर १५ दिनको समय दिएको थियो । हिजो १५ दिने समय बितेपछि पालिकाले डोजर चलाएको हो ।. ७० प्रतिशत व्यक्तिले सडकको क्षेत्राधिकारभित्र पर्ने संरचना हटाएपछि बाँकी रहेको ३० प्रतिशत संरचनामा पालिकाले डोजर चलाएको अध्यक्ष तिवारीले बताए ।. पहिलो चरणमा लगभग दुई किलोमिटर दूरीमा परेका संरचनाहरूमा डोजर चलाएको उनले बताए ।,https://eprateekdaily.com/2023/07/01/53422
"भारतीय ट्रकबाट २६२ किलो गाँजा बरामद, चालक फरार",स्थानीय,प्रतीक दैनिक,"असार १५, २०८०",वीरगंज,"बारा प्रहरीले लागूऔषध गाँजा ठूलो परिमाणमा बरामद गरेको छ ।. गएराति ९ बजे जीतपुरसिमरा उपमहानगर–७ जीतपुर बजारनजीकबाट रोकिराखेको अवस्थामा बिआर २५ जिए १४५८ नम्बरको भारतीय ट्रकबाट २६२ किलो गाँजा बरामद गरेको हो ।. इलाका प्रहरी कार्यालय, सिमरा र प्रहरी चौकी पथलैयाको संयुक्त टोलीले गाँजा बरामद गरेको बाराका प्रहरी उपरीक्षक होबिन्द्र बोगटीले बताए । मकवानपुरबाट वीरगंज नाका हुँदै ठूलो परिमाणमा गाँजा तस्करी भइरहेको पूर्वसूचनाको अधारमा भारतीय ट्रकको खोजी शुरू गरिएको थियो ।. बिहीवार दिनभरि उक्त ट्रक जीतपुरमैं सडकछेउमा रोकिएको अवस्थामा स्थानीय जनप्रतिनिधिको रोहबरमा ट्रकको हुड खोलेर हेर्दा फल्स बटम बनाइ राखिएको अवस्थामा गाँजा बरामद भएको थियो । ट्रक प्रहरी नियन्त्रणमा छ भने चालकको खोजी कार्य भइरहेको बारा प्रहरीका प्रवक्ता प्रनाउ पुरुषोत्तम पाण्डेले बताए ।. आठवटा पाकेटमा ३० किलोको दरले २४० किलो र २२ किलोको अर्काे एउटा प्याकेट गरी कुल २६२ किलो गाँजा भारत लैजाने तस्कर गिरोहको तयारी थियो ।. बारा प्रहरीले चालू आवको असार १५ गतेसम्म करीब एक हजार २३०.४५० किलोग्राम गाँजा बरामद गरिएको र ६८ जना नेपाली नागरिक र चारजना भारतीय नागरिक गरी ७२ जनालाई पक्राउ गरिएको जिप्रका, बाराले जनाएको छ ।",https://eprateekdaily.com/2023/06/30/53400
नितनपुरमा अवैध औषधिपसल सञ्चालन,स्थानीय,प्रतीक दैनिक,"असार १४, २०८०",परवानीपुर,"बाराको जीतपुरसिमरा उपमहानगरपालिका–१० नितनपुरमा अवैध औषधिपसल सञ्चालनमा रहेको छ ।. विगत लामो समयदेखि चारवटा औषधिपसल विनाइजाजत सञ्चालन भइरहेको बुझिएको छ । नितनपुरको श्याम हेल्थ क्लिनिक, पाण्डेय प्राथमिक उपचार केन्द्र, खान मेडिकल, साहु मेडिकल गरी चारवटा औषधिपसल अनुमतिबेगर सञ्चालनमा छन् । औषधिपसल नियामक निकाय औषधि व्यवस्था विभाग, वीरगंजमा पटक–पटक उजूरी र गुनासो गरे पनि ती पसलहरूलाई अहिलेसम्म कारबाई भएको छैन ।. औषधिपसल सञ्चालकहरूको सेटिङमा औषधि व्यवस्था विभाग, क्षेत्रीय कार्यालय, वीरगंजका कर्मचारीलाई प्रभावमा पारी ती पसलहरू सञ्चालित छन् । औषधिपसल सञ्चालनको लागि इजाजत लिन डिप्लोमा इन फार्मेसी वा ब्याचर इन फार्मेसी उत्तीर्ण गरेका व्यक्तिले मात्र आवेदन दिन सक्छन् । तर ती पसलका सञ्चालकहरूले सिएमएसम्म मात्र पढेका छन् ।. केही दिनअघि औषधि व्यवस्था विभाग, क्षेत्रीय कार्यालय, वीरगंजको टोलीले नितनपुरका औषधिपसलहरूमा छापा मारेको थियो तर एउटा औषधिपसललाई मात्र सिल गरेको छ । बाँकी तीनवटा औषधिपसल अहिले पनि सञ्चालनमा रहेका छन् । यसअघि पनि वीरगंज कार्यालयले पटक–पटक छापामारी गरी पसलमा सिलबन्दी गर्ने गरेको र पछि आन्तरिक सेटिङमा आँखा चिम्लेपछि अवैधरूपमा औषधिपसल सञ्चालन हुँदै आएको छ ।. औषधि व्यवस्था विभाग, वीरगंज कार्यालयले अहिले श्याम हेल्थ क्लिनिकमा सिलबन्दी गरेको छ । यस विषयमा क्षेत्रीय कार्यालय वीरगंजका प्रमुख किरण बज्राचार्यले आफू भर्खरै सरुवा भएर आएकोले अवैध औषधिपसलहरूका बारेमा छानबीन गर्ने बताए ।",https://eprateekdaily.com/2023/06/29/53347
"यातायात कार्यालय लाइसेन्सका कर्मचारीबीचको विवाद यथावत्, एकापसबीच भीडन्तको स्थिति, जिल्ला प्रशासनमा उजूरी",स्थानीय,प्रतीक दैनिक,"असार १७, २०८०",वीरगंज,"यातायात व्यवस्था कार्यालय, नारायणी लाइसेन्समा कार्यरत कर्मचारीहरूबीचको विवाद झनै चुलिएको छ ।. गत माघदेखि यो कार्यालयमा कार्यरत कर्मचारीहरू दुई गुटमा विभाजित भएर काम गर्दै आएका छन् । कर्मचारीहरूबीचको विवादले फागुनदेखि लाइसेन्स वितरण कार्य प्रभावित भइरहेको स्रोतले जनाएको छ । यस कार्यालयबाट जारी हुने सवारी चालक अनुमतिपत्रको लागि लिइने लिखित तथा ट्रायल परीक्षामा कर्मचारीहरूबीचको विवादले सेवाग्राहीलाई समस्या भएका कारण अहिले रौतहटको गौर, धनुषाको जनकपुर र सिराहाको लहानमा सवारी चालक अनुमतिपत्र लिन जानेहरूको सङ्ख्या बढेको छ ।. यातायात व्यवस्था कार्यालय, लाइसेन्स वीरगंजमा फागुनअघि एकपटकमा एक हजार छ सयजनाभन्दा बढीले सवारी चालक अनुमतिपत्रको लागि आवेदन भर्दै आएका थिए । अहिले यो सङ्ख्या पातलिएर छ सय पुगेको छ ।. हालै सम्पन्न लिखित तथा ट्रायलमा २९ जना मात्रै सफल भए । असार १३ गते प्रकाशित सूचना अनुसार यो कार्यालयबाट लिखित तथा ट्रायल परीक्षा उत्तीर्ण गर्नेको सङ्ख्या २९ जना मात्र देखिन्छ । कर्मचारीहरूबीचको विवादले यसो भएको स्रोतको भनाइ छ । इन्जिनीयर अमित दास र कार्यालय प्रमुख कमल गौतमबीचको विवादले अहिले दुई गुटमा कर्मचारीहरू विभाजित भएका छन् । इन्जिनीयर दासको पक्षमा रहेका कर्मचारीहरूले विभिन्न सञ्चारमाध्यममार्फत कार्यालय प्रमुख गौतमविरुद्ध समाचार प्रकाशित गराइरहेका छन् ।. दुवै पक्षले एकअर्काविरुद्ध विषवमन गरेका कारण मुख्यमन्त्रीसमेतले यो मुद्दालाई मिलाउन सकेका छैनन् । पटकपटकको प्रयास असफल भएको छ र अहिले कर्मचारीहरूबीचको फाटो बढ्दा विवाद चुलिंदै छ ।. यसैबीच, असार १३ गते कर्मचारीहरूबीच हात हालाहालको स्थिति सिर्जना भएको र यो घटना अहिले जिल्ला प्रशासन कार्यालय, पर्सा र जिल्ला प्रहरी कार्यालय पर्सामा विचाराधीन छ । असार १३ गते ट्रायल परीक्षाको नतीजा सार्वजनिक गर्ने क्रममा इन्जिनीयर दास पक्षीय दुईजना सुब्बा कमलेश सहनी र केबिन यादवले ट्रायल प्रमुख बबिता जयसवालसँग दुव्र्यवहार गरेका थिए । उनीहरूले जयसवाललाई अपशब्द प्रयोग गरेको र कोकाकोलाको बोतलले हिर्काउन खोजेको स्रोतले जनाएको छ ।. यो घटनाका दुई आरोपी सहनी र यादवविरुद्ध जयसवालले जिल्ला प्रशासन र जिल्ला प्रहरी कार्यालयमा लिखित उजूरी दिएकी छन् । यस सम्बन्धमा जिल्ला प्रशासन कार्यालय, पर्साले दुवै पक्षलाई आइतवार छलफलमा बोलाएको थियो तर दुव्र्यवहार गरेको आरोप लागेको पक्ष भने घरेलु काम देखाएर आज उपस्थित भएन ।",https://eprateekdaily.com/2023/07/02/53465
"जनप्रतिनिधि र हाकिमलाई रमाइलो, किसानहरू जिल्ल",स्थानीय,प्रतीक दैनिक,"असार १५, २०८०",वीरगंज,"पर्साका स्थानीय तहका जनप्रतिनिधि र सरोकारावालाहरू शुक्रवार विभिन्न गाउँमा पुगी धूमधामका साथ धान दिवस मनाएको देखेर किसानहरू अचम्ममा परेका छन् । दमकलबाट खेतमा सिंचाइ गरी धान रोपेर उनीहरू आफैंबीच खुशी मनाएर गएपछि किसानहरू जिल्ल परेका हुन् ।. पर्साका अधिकांश किसानको खेतमा पानी छैन । पानीको अभावमा किसानले धानको बीउसमेत छर्न सकेका छैनन् । छरेको बीउ पनि खेतमा घामले जलेर नष्ट भएको छ । तर आज एक दिन सरोकारवाला र जनप्रतिनिधिहरूले धान दिवसमा रमाइलो गरी रोपाइँ गरेको भन्दै फोटो खिंचेर फेसबूकमा राख्ने र दही, च्युरा, आँप खाएर गएको देखेपछि किसानहरू जिल्ल परेका हुन् ।. एकजना किसानले हाकिमहरूलाई सबै कुरा थाहा भएपनि उनीहरू किसानको लागि केही गर्न चाहँदैनन् । हरेक वर्ष धान दिवस भनेर रमाइलो गर्ने र फेसबूकमा फोटो राखेर हाकिमसाबलगायतले धान दिवस मनाउनुको औचित्य नरहेको उनले बताए । अहिले सामाजिक सञ्जालमा जनप्रतिनिधि र सरोकारवालाहरूको यस प्रकारको क्रियाकलापको चर्को आलोचना भइरहेको छ ।. स्थानीय सरकार गठन भएको छ वर्ष हुन थाल्यो तर किसानको खेतसम्म पानी पुर्याउन चासो नदेखाएको उनले बताए ।. किसानहरूको लागि छुट्याएको बजेटमा पनि बिचौलियाहरूले आँखा गाडेका छन् । खेतहरूमा जडान गरिएका बोरिङबाट पानी आउँदैन, वितरण गरिएको मोटर तथा दमकल कमसल भएकाले बिग्रेको किसानहरूको भनाइ छ ।. लङ्गडीका ताराचन्दप्रसाद कलवारले यस वर्ष समयमा पानी नपर्दा किसानहरू धेरै मर्कामा परेको बताए । आर्थिक सङ्कटमा फस्दै गइरहेका किसानहरूको लागि एकमात्र आम्दानीको स्रोत खेतीपातीको लागि मल, बीउ र सिंचाइ समयमा नपाउँदा यस वर्ष परिवार पाल्नसमेत कठिन हुने कलवारले बताए ।. कृषिप्रधान देश नेपालको तराई–मधेस अन्नभण्डार भएपनि यहाँका किसानहरूको समस्या सरकारले नबुझेको उनले बताए । स्थानीय पालिकाले पनि किसानहरूको समस्या नबुझेको उनको भनाइ छ ।. पर्साका १४ वटा पालिकाले रु एक लाखदेखि तीन लाख रकम धान दिवसको लागि विनियोजित गरेर भ्रष्टाचार गरेको आरोप एकजना किसानले लगाए ।. ४०/५० जनालाई दही–च्युरा, आँप खुवाएर उक्त बजेट सिध्याएको उनको भनाइ छ । सो रकमबाट एउटा दमकल किनेर सार्वजनिक प्रयोगको लागि किसानलाई दिएको भए त्यसको सदुपयोग हुने किसान कलवारले बताए ।",https://eprateekdaily.com/2023/06/30/53406
विश्वराज अधिकारीको ‘बज्जिका कहाबत’ सार्वजनिक,स्थानीय,प्रतीक दैनिक,"असार १५, २०८०",गरुडा,"नेपाल साहित्यिक पत्रकार सङ्घको १७औं वार्षिकोत्सवको अवसर पारेर रौतहटमा कृति सार्वजनिक गरिएको छ । बज्जिका साहित्य सङ्गम, रौतहट आयोजक तथा नेपाल साहित्यिक पत्रकार सङ्घ मधेस प्रदेश र आकृति क्रिएशन हेटौंडा सहआयोजक भई रौतहटको गरुडास्थित रेडियो मधेस मसला एफएमको प्रेक्षालयमा आयोजित साहित्यिक कार्यक्रममा विश्वराज अधिकारीद्वारा सङ्कलित ‘बज्जिका कहाबत’ कृति सार्वजनिक गरिएको हो ।. सर्लाहीका बज्जिका साहित्यकार तथा साहित्यिक पत्रकार रामचन्द्र महतोको प्रमुख आतिथ्यमा बिहीवार भएको कार्यक्रममा बज्जिका भाषा विकास परिषद् नेपालका अध्यक्ष शिवचन्द्र साह, साहित्यकार मनमोहन सिंह मनोहर, रामचन्द्र महतो कुशवाहा, साहित्यकार बिन्दा साहनी तथा कृतिकार अधिकारीले संयुक्तरूपमा ‘बज्जिका कहाबत’को विमोचन गरेका थिए । प्रमुख अतिथि कुशवाहा ‘बज्जी’ साहित्यिक त्रैमासिक पत्रिकाका प्रकाशक–सम्पादक हुन् ।. अमेरिकाको ओक्लहामामा प्राध्यापन पेशामा आबद्ध अधिकारीले बज्जिका भाषामा प्रचलित उखानहरूको सङ्कलन गरेका छन् । कृतिको प्रकाशन आकृति क्रिएसन हेटौंडाले गरेको हो ।. कार्यक्रममा विमोचनकर्ताहरूले कृतिको महत्वका साथै बज्जिका भाषामा प्रचलित उखानहरूको बारेमा विस्तृत प्रकाश पारेका थिए । कार्यक्रममा भाषासेवी तथा साहित्यकारहरू विपिनकुमार सिंह, कृष्णकुमार सिंह, राजेश कुशवाहा, रामऔतार साह, सङ्गीता सहनी, रेणु गुप्ता, अभिजीत रामलगायतले प्रकाश पार्दै बज्जिका भाषामा प्रचलित लोकसाहित्यको जगेर्ना गर्नुपर्ने बताएका थिए ।. बज्जिका साहित्य सङ्गमका अध्यक्ष किशुनदयाल श्रीकृष्णको अध्यक्षतामा भएको कार्यक्रममा मधेस प्रदेशमा साहित्यिक पत्रकारिता र पत्रिकाको अवस्थाको साथै बज्जिका लोकसाहित्यबारे सञ्जय साह मित्रले प्रकाश पारेका थिए ।. कार्यक्रममा प्रमुख अतिथि कुशवाहा, कृतिकार अधिकारी तथा प्रकाशक संस्थाका प्रमुख साहित्यकार राम अविकासलाई गम्छा ओढाएर सम्मान गरिएको थियो ।. नेपाली, अङ्ग्रेजी र बज्जिका भाषामा निरन्तर लेखिरहेका कृतिकार विश्वराज अधिकारीको यसअघि ‘बङमतीसे लमहा’ आधुनिक गीत सङ्ग्रह र ‘कहाँ गेल ऊ लोग’ संस्मरण सङ्ग्रह प्रकाशित छन् ।",https://eprateekdaily.com/2023/06/30/53403
तलब माग गर्दै सिम्रौनगढ नपामा धर्ना,स्थानीय,प्रतीक दैनिक,"असार १५, २०८०",सिम्रौनगढ,"सिम्रौनगढ नगरपालिकाका बालविकास, विद्यालय कर्मचारी, नगर शिक्षक र सहायक कर्मचारीहरूले तलब माग गर्दै शुक्रवार धर्ना दिएका छन् ।. श्रम शोषण गर्न पाइँदैन, तलब कटौती गर्न पाइँदैनलगायतका नारा लगाउँदै शिक्षिका पूनमकुमारी यादवको नेतृत्वमा निस्केको विरोध जुलुस नगरपालिकामा पुगेर कोणसभामा परिणत भएको थियो ।. कोणसभामा बारा शिक्षक सङ्घका उपाध्यक्ष सुभाषचन्द्र यादव, टे«ड युनियन सदस्य सुरेन्द्र यादव, सिम्रौनगढ नगर शिक्षक सङ्घका अध्यक्ष उमाशङ्करप्रसाद यादव, सङ्गीता जयसवाल, सीतादेवी यादवले मन्तव्य राखेका थिए ।. धर्नामा बसेकाहरूसँग नगरप्रमुख किशोरीप्रसाद कलवारले छलफल गरी आइतवार वार्ता गर्ने सहमति गरेपछि आन्दोलनकारीहरूले धर्ना टुङ्ग्याएका थिए ।",https://eprateekdaily.com/2023/06/30/53395
"दुई स्थानमा रक्तदान, ८४ जना सहभागी",स्थानीय,प्रतीक दैनिक,"असार १७, २०८०",वीरगंज,"वीरगंजमा आइतवार दुई स्थानमा सम्पन्न रक्तदान कार्यक्रममा आठजना महिलासहित ८४ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. बकरीदको अवसरमा अन्जुमन इस्लामिया मुर्ली मदर्साले मस्जिदअगाडि आयोजना गरेको रक्तदान कार्यक्रममा दुईजना महिलासहित ५७ जनाले रक्तदान गरेका थिए ।. नूरजहाँ खातुन, सबाना खातुन, शेख असलम, नादिर हवारी, साहिल हवारी, असगर अलि अन्सारी, हाकिम मियाँ अन्सारी, सकुर मियाँ, डा नेयाज अन्सारी, शेराज शेख, नसरुल्लाह शेखलगायतले रक्तदान गरेका थिए ।. यसैगरी, आशाराम हस्पिटल प्रलि, वीरगंजले दशौं वार्षिकोत्सवको अवसरमा आयोजना गरेको रक्तदान कार्यक्रममा छजना महिलासहित २७ जनाले रक्तदान गरेका थिए ।. डा इशिका दास, नूतन अग्रवाल, इशिका सुयाद, राजेश्वर कुर्मी, सन्दीप यादव, राकेश दास, विकाश ठाकुर, मुकेश यादव, मनीषा सुनुवार, राजु जयसवाल, सुनील श्रेष्ठ, विजय अधिकारीलगायतले रक्तदान गरेका थिए ।. यसैगरी, आशाराम अस्पतालको दशौं वार्षिकोत्सवको अवसरमा नगरप्रमुख राजेशमान सिंहले आमा सुरक्षा कार्यक्रमको उद्घाटन गरे ।. कार्यक्रममा स्वास्थ्य क्षेत्रमा लामो समय सेवा दिएका डा सागरमानसिंह अमात्य, पिङ्गला अमात्य र डा नीरज सिंहलाई सम्मानित गरिएको थियो । शिक्षा क्षेत्रमा उल्लेखनीय योगदान पुर्याएका प्राडा दीपक शाक्यलाई नगरप्रमुख सिंहले दोसल्ला ओढाएर सम्मान गरेका थिए ।. अस्पतालका सञ्चालक डा अशोक दासको अध्यक्षतामा भएको कार्यक्रममा प्रतीक दैनिकका प्रधानसम्पादक जगदीशप्रसाद शर्मा, मधेस विश्वविद्यालयका उपकुलपति प्राडा शाक्यलगायतले मन्तव्य राखेका थिए । कार्यक्रमको सहजीकरण ग्लोबल बिजनेश कलेजका प्रबन्ध निर्देशक ओमप्रकाश श्रेष्ठले गरेका थिए ।",https://eprateekdaily.com/2023/07/02/53468
फाइनलमा रौतहट र बारा भिड्ने,स्थानीय,प्रतीक दैनिक,"असार १५, २०८०",वीरगंज,"दोस्रो रामनारायण मिश्र फूटबल प्रतियोगिताको फाइनलमा रौतहट र बारा भिड्ने भएका छन् ।. बिहीवार बेलुका सिमरा रङ्गशालामा भएको अन्तिम सेमिफाइनल खेलमा सर्लाहीलाई पराजित गर्दै रौतहट फाइनलमा पुगेको हो । टाइब्रेकरमा रौतहटले सर्लाहीलाई ३–२ गोलअन्तरले पराजित गरेको थियो । निर्धारित समयमा दुवै टीमले एक/एक गोल गरेपछि टाइब्रेकरबाट नतीजा निकालिएको थियो । उक्त खेलको ‘म्यान अफ दी म्याच’ रौतहतका नीरज धामी घोषित भए ।. शनिवार हुने फाइनल खेलमा रौतहट र बाराबीच भिडन्त हुनेछ । यसअघि पहिलो सेमिफाइनलमा सिराहालाई टाइब्रेकरमा पराजित गर्दै बारा फाइनलमा प्रवेश गरिसकेको छ । सर्लाहीले भने सिराहासँग तेस्रो स्थानको लागि आज प्रतिस्पर्धा गर्दैछ ।. मधेस प्रदेश फूटबल सङ्घको आयोजना, बारा जिल्ला फूटबल सङ्घको सहआयोजना तथा मधेस प्रदेशको शिक्षा तथा समाज कल्याण मन्त्रालयको आर्थिक सहयोगमा प्रतियोगिताको आयोजना भएको हो ।",https://eprateekdaily.com/2023/06/30/53392
च्याउ उत्पादनबाट अधिकांश कृषक निराश,स्थानीय,प्रतीक दैनिक,"असार १७, २०८०",निजगढ,"दुई वर्षअघि च्याउखेतीलाई व्यावसायिकता दिने भन्दै उत्साहित हुँदै च्याउ उत्पादनमा कम्मर कसेर लागेका निजगढ नगरपालिका–४ बागदेव शिखरबस्तीका २७ वर्षीय देवराज कुइँकेल र सोही ठाउँका ४६ वर्षीय हीराबहादुर हुमागाईं यतिखेर सुस्ताउन थालेका छन् ।. वर्षौंदेखि गर्दै आइरहेको धान, मकै खेतीका अलावा देवराज कुइँकेलले च्याउ उत्पादन गर्न थालेपछि आम्दानीको स्रोत उकालो लाग्न थाले पनि बजार अभाव र बिचौलियाका कारण यस व्यवसायलाई निरन्तरता दिन नसकिने चिन्ता उनमा आउन थालेको हो ।. व्यक्तिगत व्यवसायका रूपमा अघि बढाउन थालेका स्थानीय कृषकहरूभन्दा साझेदार, संस्थागत फर्म खोल्ने र बिचौलियाको रूपमा कार्य गर्ने गराउनेलाई मात्रै स्थानीय तह, प्रदेशलगायत अन्य विभिन्न ठाउँबाट च्याउको बीउ, मलखाद, औषधि, कृषि औजार सहयोग आउने गरेपछि व्यक्तिगतरूपमा व्यावसायिक कृषिखेती गर्दै च्याउ उत्पादन गर्न सके पनि बजार अभावसँगै बिचौलिया हाबीका कारण व्यवसाय धराशयी हुने खतरा उत्पन्न भएको कृषकहरू बताउँछन् ।. नगरपालिकाले स्थानीय कृषकहरूलाई अनुदानका रूपमा उपलब्ध गराउने भनिएका च्याउका बीउ उचित समयमा उपलब्ध गराउन नसक्दा उत्पादनमा समस्या आउने गरेको च्याउ उत्पादक कृषक देवराजले सुनाए ।. अनुदानमा नगरपालिकाले च्याउको बीउ उपलब्ध गराउने भनेपछि पर्खनै पर्यो । पर्खंदापर्खंदै उपयुक्त समय सकिन्छ । गत वर्ष बीउ उपयुक्त समयभन्दा धेरै ढिलो गरी प्राप्त भएपछि उत्पादन हुन नसकेको र च्याउ उत्पादनका लागि तयार पारिएका परालको गुन्टा नै कुहिएर नोक्सानी बेहोर्नुपरेको निजगढका च्याउ उत्पादक कृषक हीराबहादुर र देवराजले बताए ।. “उपयुक्त समयभन्दा ढिलो गरी पाइने बीउ ल्याएको भनेर मेहनत गर्यो, आखिरीमा उत्पादन हुँदैन । कतिपय कुहिन्छ,” देवराजले भने ।. वर्षभरि गरिने धान, मकै, तोरी, मुसुरोलगायतका खेती गरी घर व्यवहारको खर्च टार्दै आइरहेका हीराबहादुरले तीन वर्षअघि निजगढ नगरपालिकाले दिएको च्याउ उत्पादनसम्बन्धी तालीम लिएपछि हौसिएर च्याउ उत्पादन गर्न शुरू गरेका थिए ।. तालीम लिएकै शुरूका वर्ष र शुरूको समय च्याउ उत्पादनबाट मुनाफा आउन थालेपछि उनको मुहारमा खुशी आएको थियो । आम्दानी बढ्न थालेपछि आगामी वर्षमा अझै उत्पादन बढाउने योजना बनाएका देवराज र हीराबहादुरले बजारको चरम अभाव र बिचौलियाको दबदबा प्रत्यक्षरूपमा भोगेपछि अहिले उनीहरूमा द्विविधा पैदा भएको छ । नगरपालिकाले व्यावसायिक खेती र घरमा लगाइने एकै खालको बीउ उपलब्ध गराउँदा व्यावसायिकरूपमा च्याउ उत्पादन गर्ने कृषकहरूलाई मर्का परेको उनीहरूले बताए ।. शुरूमा निजगढ नगरपालिकाले व्यावसायिक च्याउ उत्पादनका लागि ५० प्रतिशत रकम अनुदान दिए पनि एक वर्षअघि भने कुनै अनुदान उपलब्ध नगराएको उनीहरूले दुःखेसो पोखे ।. त्यस बेला उनीहरूले सर्लाही पुगेर आफैंले च्याउको बीउ किनेर उत्पादन गरे पनि बिचौलिया हाबी हुँदा त्यस बेला खासै मूल्य पाउन सकेनन् । च्याउ बिक्रीमा बिचौलिया हाबी भइरहेको भन्दै निजगढ नगरपालिकामा जानकारी गराउँदा पनि कुनै सुनवाइ नहुँदा किसानहरू व्यावसायिक च्याउ उत्पादनबाट निराश भएका छन् ।. चीसो ठाउँमा च्याउको उत्पादन बढी हुने भएपनि चुरे फेद आसपास र तराई मधेसमा असोजदेखि फागुन महीना मात्र च्याउ उत्पादनका लागि उपयुक्त समय रहेको च्याउ उत्पादक कृषक देवराज र हीराबहादुरले बताए ।. गर्मीयाममा च्याउ उत्पादनका लागि तयार पारिएका परालका गुन्टाहरू कुहिने हुनाले गर्मी महीना उपयुक्त नहुने उनीहरूले बताए ।. त्यस बेला उनीहरूले १७० वटादेखि २२५ वटा परालका गुन्टामा च्याउ उत्पादन गरी प्रतिकिलो १५० देखि २५० रुपैयाँसम्म बिक्री गरे पनि अब उत्पादनमा लाग्ने कि नलाग्ने भन्ने अलमलमा कृषक देवराज र हीराबहादुर छन् । कृषक हीराबहादुर अझै केही वर्ष च्याउ उत्पादन गरेर बजार हेरौं भन्नेमा छन् भने देवराजले अझै द्विविधामा छन् ।",https://eprateekdaily.com/2023/07/02/53425
आमा र छोरी मृत अवस्थामा भेटिए,स्थानीय,प्रतीक दैनिक,"असार १७, २०८०",रौतहट,"मौलापुर नगरपालिका वडा नं ४ पतौरामा २४ वर्षीया महिला र दुई वर्षकी बालिका मृत अवस्थामा फेला परेका छन् ।. जिल्ला प्रहरी कार्यालय, रौतहटका प्रहरी उपरीक्षक वीरबहादुर बूढामगरका अनुसार २४ वर्षीया माला भन्ने कविता देवी र उनकी दुई वर्षीया आरुही कुमारी घरमैं मृतावस्थामा फेला परेका हुन् ।. अबोध बालिका आरुही कुमारीको लाश पङ्खामा झुन्ड्याइएको अवस्थामा र कविताको लाश घरबाट बाहिरिने सिढीमुनि फेला परेको प्रहरी उपरीक्षक बूढामगरले बताए ।. घटना शुक्रवार राति तीन बजेको भएपनि हत्या वा आत्महत्या यकीन गर्न गा¥हो भएको बताउँदै प्रउ बूढामगरले अनुसन्धान भइरहेको बताए । यता मृतक कविता साहका पति धिरेन्द्र साह र ससुरा नागेन्द्र साह सपरिवार घटनापछि फरार छन् ।. माधवनारायण नगरपालिका वडा नं ५ मिठुअवा घर भएकी मृतक कविता साहका पिता विजयशङ्कर साहका अनुसार घटनाबारे आफूलाई स्थानीय लखिन्द्र साहले फोन गरेपछि जानकारी भएको र प्रहरीले आफूलाई घटनास्थलमा जान नदिएको बताए । धेरैबेर रोइकराइ गरेपछि बिहान सात बजे मात्र छोरी र नातिनीको लाश हेर्न पाएको बताए ।. छोरी र ज्वाइँबीच पटक–पटक विवाद हुँदा आफूले मिलेर बस्न दुवैजनालाई सम्झाइबुझाइ गरेको बताउँदै कविताका पिताले ज्वाइँ धिरेन्द्र साहबाट कहिले नगद, कहिले पलङ्ग, कहिले सुनको औंठी र सिक्री माग भएको बताए । छोरीलाई पटकपटक यही निहँुमा कुटपिटलगायत अपमानजनक व्यवहार हुँदै आएको बताए । मेरो ज्वाइँ र सम्धीसहितका व्यक्ति मिली हत्या गरेको मृतक कविता साहका बुबाले आरोप लगाएका छन् ।",https://eprateekdaily.com/2023/07/02/53428
कुनै विकल्प नभएपछि यौनकर्मी बनेको तेस्रोलिङ्गीहरूको भनाइ,स्थानीय,प्रतीक दैनिक,"असार १३, २०८०",वीरगंज,"पर्सा जिल्लाका तेस्रो लिङ्गीहरूले घरपरिवार र समाजले अहिलेसम्म आफ्नो अस्तित्व स्वीकार नगरेको कारण बाध्यकारी अवस्थामा यौनकर्म गर्नुपरेको बताएका छन् ।. वीरगंजमा रहेको सहयात्री समाजले बुधवार पत्रकारहरूसँग गरेको छलफलमा तेस्रो लिङ्गी सन्जु, ममता, नेहा र सहाबुद्दिनले सहयात्री समाज स्थापना भएको १५ वर्ष अवधिमा तेस्रोलिङ्गीहरू प्रति पहिलेको जस्तो चरम दुव्र्यवहार केही कम भए पनि अहिलेसम्म पूर्णरूपमा सामाजिक भेदभाव, दुव्र्यवहारका घटना समाप्त हुन नसकेको बताए । उनीहरूले विशेषतः नाचगान र यौनकर्मगर्दै आएको र यो पेशा अत्यधिक जोखिम रहेको बताए ।. नाचगानमा लागेकाहरूलाई निरन्तर अबेर रातिसम्म नचाउने, आराम माग गर्दा गाली गर्ने, अपशब्द प्रयोग गर्ने र रकम कटौती गर्ने धम्की दिने कार्य हुने गरेको उनीहरूले बताए । यसैगरी नाचगानमा लागेकाहरू बलात्कारको शिकार हुने गरेका र केहीले प्रहरीसम्म घटना नपु¥याउने र पु¥याएकाको हकमा पनि प्रहरी मैत्रीपूर्ण प्रस्तुत नभएको आरोप लगाए । उनीहरूले अहिलेसम्म बलात्कारका कैयन घटना भएका र मौखिकरूपमा मात्र प्रहरीलाई जानकारी गराउँदा कार्यवाही प्रक्रियामा चासो नदेखाइएकोले लिखित उजूरी नगरेको बताए । सन्जु, ममता, नेहा, र सहाबुद्दिनले वीरगंज क्षेत्रमा तेस्रो लिङ्गीहरूलाई अन्य कुनै व्यवसायमा सहभागी नगराइएकोले पनि यौनकर्म गर्नुपरेको बताए ।. कुनै पनि व्यवसायमा काम पाइँदैन, घरबाट अपहेलित भएर निकालिएकाहरूले पेट पाल्न के गर्ने ? यौनकर्म रहरले नभएर, जीविकोपार्जनको सजिलो बाटो भएकोले अँगालेको उनीहरूले बताए । पैसा पनि बढी आउने हुँदा यो पेशामा तेस्रोलिङ्गीहरूको आकर्षण बढेको हो । यहाँका तेस्रोलिङ्गीहरू कामविशेषले भारत जाने त्यहाँ नाचगान र रेलमा माग्ने कार्य गर्दै आएका र वीरगंज क्षेत्रमा बाहिरका तेस्रोलिङ्गीहरूले यौनजन्य कार्य गर्दै आएको उनीहरूको दाबी छ । हामी यहाँका तेस्रोलिङ्गीहरूले ग्राहकलाई दुःख दिने, लुट्ने पिट्ने जस्ता कार्य गर्दैनौं उनीहरूले बताए । प्रहरीलगायतबाट गुनासो आउँदा यस पेशामा लागेका तेस्रोलिङ्गीहरूलाई सचेत गराउँदै आएको उनीहरूले बताए । वीरगंजमा अहिले तुलनात्मकरूपमा पहिले भन्दा तेस्रोलिङ्गी घटनामा कमी आएको र त्यसको प्रमुख कारण बाहिरका तेस्रोलिङ्गीहरू यहाबाट पलायन भएका र बाँकीलाई सचेत गराइएको उनीहरूले बताए । अहिले वीरगंज क्षेत्रमा ५०/६० जना यौनकर्मीको रूपमा कार्यरत रहेको र यो सङ्ख्या केही दिन अघिसम्म दुई सयको हाराहारीमा रहेको उनीहरूको दाबी छ ।. सहयात्री समाज पर्साका संयोजक सुरज लिम्बुले पर्सा जिल्लामा खुलेर आएका तेस्रोलिङ्गीको सङ्ख्या ६ सय रहेको बताए । उनले घरपरिवार, समाजको डरले खुलेर आउन नसकेको सङ्ख्या अत्यधिक भएको दाबी गरे । सामाजिक, प्रशासनिक भेदभाव जारी रहँदा अहिलेसम्म धेरैजना खुलेर आउन नसकेको उनले बताए । उनले चालू नौ महीनामा पर्सा जिल्लाका ११ जना र गत वर्ष नौजना तेस्रोलिङ्गी एचआइभी सङ्क्रमित भएको बताए ।. अहिलेसम्म करीब ५० जना सङ्क्रमित रहेका र उनीहरूलाई नारायणी अस्पतालबाट एआरटी सेवा प्रदान गर्दै आएको बताए । समाजको कार्यालयमा रहेका १४ जना बाहेक अन्यलाई कामको समस्या रहेको र बाध्यताले यौनकर्मी बनेको बताए । होटल व्यावसायीहरूले तेस्रो लिङ्गीका कारण आफूहरू बदनाम भएको गुनासो गरेको र त्यस्ता कार्य छाड्ने तर होटलमा रोजगार दिन प्रस्ताव राख्दा कसैले स्वीकार नगरेको संयोजक लिम्बूले अनुभव सुनाए । उनले महानगरसहित पर्साका पालिकाहरूमा आयआर्जनका लागि तालीमको व्यवस्था गरिदिन आग्रह गरेको बताए । छलफल कार्यक्रम नेपाल पत्रकार महासङ्घ पर्साका पूर्व अध्यक्ष शत्रुघ्न नेपालको अध्यक्षतामा भएको थियो भने सहजीकरण समाजका जटाशङ्कर पटेलले गरेका थिए ।",https://eprateekdaily.com/2023/06/28/53317
"डाँका–प्रहरीबीच भीडन्त, दुईजना डाँकाको मृत्यु",स्थानीय,प्रतीक दैनिक,"असार ११, २०८०",सिम्रौनगढ,"नेपाल–भारत सीमानजीक भारतको घोडासहनको पुरनहियानजीक गएराति प्रहरी र डाँकाबीच भिडन्त भएको छ ।. भिडन्तमा दुईजना डाँकाको मृत्यु भएको छ भने तीनजना भारतीय प्रहरी घाइते भएका छन् ।. घोडासहनको पुरनहियानजीक डकैती गर्ने योजना बनाइरहेका डाँकाहरूको समूहमाथि मोतिहारी प्रहरीले आक्रमण गरेको थियो ।. डाँकाहरूले सो स्थानमा करीब एक दर्जन बम विस्फोट गराएका थिए । बम विस्फोटमा तीनजना प्रहरी घाइते भएका मोतिहारी प्रहरीले जनाएको छ । प्रहरीको जवाफी कारबाईमा दुईजना डाँकाको गोली लागेर मृत्यु भएको छ ।. भिडन्तपछि सो स्थानमा पेस्तोल, बन्चरो, ग्याँस कटरसहितका वस्तु बरामद भएको छ । बेतियाबाट डक स्क्वायडको टीम पुगेर केही व्यक्तिलाई पक्राउ गरी सोधपूछ भइरहेको मोतिहारी प्रहरीले जनाएको छ ।. करीब १५–२० जना डाँकाहरूमध्ये केही घाइते भएका छन् र उनीहरू नेपालको सीमातर्फ भागेको प्रहरीले जनाएको छ ।. मोतिहारी प्रहरीले मृत्यु भएका दुईजना डाँकाको तस्वीर पहिचानको लागि नेपाल र भारतका सीमावर्ती थानामा पठाएको छ । घटनापछि सीमा सिल गरी अनुसन्धान भइरहेको मोतिहारीका एसपी कान्तेशकुमार मिश्रले बताएका छन् ।",https://eprateekdaily.com/2023/06/26/53224
"बकैयापुल संरक्षण गर्न तारजाली लगाउँदै सडक कार्यालय, नदीजन्य पदार्थको अचाक्ली उत्खननका कारण ड्याम पुल उच्च जोखिममा",स्थानीय,प्रतीक दैनिक,"असार १३, २०८०",निजगढ,"बकैया पुल जोगाउन सडक डिभिजन कार्यालय, हेटौडाले आन्तरिक स्रोतबाट तारजाली लगाउन शुरू गरेको छ । पुलको पानी बग्ने भागमा रहेको तारजाली र सिमेन्टेड स्ल्याब भत्केपछि पुललाई संरक्षण गर्न तारजाली लगाउन शुरू गरिएको सडक डिभिजन कार्यालय हेटौडाका प्रमुख राजेश यादवले बताए ।. पूर्व–पश्चिम महेन्द्र राजमार्ग सडकखण्डको निजगढस्थित बकैया पुल वर्षौदेखि उच्च जोखिममा रहेकोले पुल संरक्षणका लागि सम्बन्धित माथिल्लो निकायमा रकम माग गर्दा नपाएपछि आन्तरिक स्रोतबाट तारजाली लगाउन शुरू गरिएको प्रमुख यादवले बताए ।. उनका अनुसार १५० घनमिटर तारजालीमा ढुङ्गा भर्न करीब ८ लाख ५० हजार रकम आन्तरिक स्रोतबाट जोहो गरी कार्य शुरू गरिएको हो ।. बकैया खोलामा वर्षौंदेखि ठेक्का लगायत अनेकौं नाउँमा नदीजन्य पदार्थ उत्खनन भइरहँदा पुल र आसपासका तारजालीको तटबन्ध र सिमेन्टेड पक्की स्ल्याब पूर्णरूपमा भत्केको छ । स्थानीय तहले खोला ठेक्काबापत वार्षिक न्यूनतम ९ करोडदेखि १६/१८ करोड सम्म ठेक्का लगाए पनि तटबन्ध, ड्याम संरक्षणमा कुनै लगानी गरेको छैन ।. सो ड्याम तत्कालीन सोभियत सङ्घले पूर्व–पश्चिम महेन्द्र राजमार्ग निर्माणका बखत बनाएका थिए । पूर्ण रूपमा तटबन्ध, ड्याम निर्माण गर्न करीब ५० करोडभन्दा बढी लाग्ने देखिन्छ ।. यसरी नदीजन्य पदार्थको उत्खनन, दोहनका कारण करोडौंको तटबन्ध, ड्याममा क्षति पुगे पनि न स्थानीय तह, न प्रदेश सरकार, न सङ्घीय सरकारकै ध्यान जान सकेको छ । जसले गर्दा राजमार्गको लाइफ–लाइन बकैया, पसाह, बालगङ्गा पुल उच्च जोखिममा रहेका छन् ।. तटबन्ध, ड्याम निर्माण सम्पन्न नगरी नगरपालिकाले खोलाका ठेक्का लगाउन नहुने एकथरीको भनाइ छ । बेलैमा तटबन्ध निर्माण नगर्ने हो भने निजगढ नपाको वडा नं. ८ को बकैयाटोल, खयरघारी, जमुनापैनी, तेस्रोलाइन, नदीकाट आसपासका १५ सय भन्दा बढी घरधुरी बाढीको उच्च जोखिममा पर्छन् ।",https://eprateekdaily.com/2023/06/28/53301
बहुदरमाईका स्वास्थ्य प्रमुख मिश्रमाथि भ्रष्टाचार मुद्दा,स्थानीय,प्रतीक दैनिक,"असार १२, २०८०",वीरगंज,"पर्साको बहुदरमाई नगरपालिकाको स्वास्थ्य शाखा प्रमुख कौशलेन्द्र मिश्रमाथि अख्तियार दुरुपयोग अनुसन्धान आयोगले मुद्दा दायर गरेको छ ।. सर्लाहीको बलरा नगरपालिकामा काम गरिरहेको क्रममा उनले आयभन्दा बढी एक करोड ३० लाख अवैध सम्पत्ति आर्जन गरेको भन्दै अख्तियारले भ्रष्टाचारको मुद्दा दायर गरेको जानकारी प्राप्त भएको छ । मिश्र तीन महीनाअघि बलराबाट बहुदरमाई नपामा सरुवा भई आएका थिए । यस विषयमा मिश्रले आफूमाथि कुनै मुद्दा नरहेको बताए । तर अनुसन्धानको क्रममा स्रोतले दिएको जानकारी अनुसार बलरा नगरपालिकामा रहेको बेलामा करोडौं रकम हिनामिना गरेको भन्दै उजूरी परेको थियो । सोही क्रममा मिश्रविरुद्ध अख्तियारले एक करोड ३० लाख ४५ हजार गैरकानूनी सम्पत्ति आर्जन गरेको भनी मङ्गलवार विशेष अदालतमा भ्रष्टाचार मुद्दा दायर गरेको छ ।. २०५७ असार ७ गते सार्वजनिक सेवामा प्रवेश गरेका मिश्रले २०७८ कात्तिक २६ गतेसम्म एक करोड ३० लाख ४५ हजार गैरकानूनी सम्पत्ति आर्जन गरेको अख्तियारको दाबी छ । मिश्रले सेवा अवधिभरि एक करोड १३ लाख ४५ हजार आम्दानी गर्नुपर्नेमा दुई करोड ४३ लाख ९१ हजार खर्च तथा लगानी गरेको आयोगको पत्रमा उल्लेख छ । निजले प्राप्त गरेको आय रकम एक करोड ३० लाख ४५ हजार बराबरको खर्च तथा लगानी वैधानिक स्रोतबाट नआएकोले दोषी ठहर गर्दै अख्तियारले मुद्दा दर्ता गरेको छ ।. निजसँगै उनका दुईवटी पत्नी सरोजकुमारी र तुलसीकुमारी मिश्रको नाममा पनि अवैध सम्पत्ति देखिएकोले उनीहरूलाई पनि प्रतिवादी कायम गरी विशेष अदालतमा आरोपपत्र दायर गरिएको छ । घटना बाहिरिएपछि बहुदरमाईका स्वास्थ्य प्रमुख मिश्रको मोबाइलको स्वीच अफ छ ।. स्रोतका अनुसार उनी आफूलाई जोगाउन बलराबाट पर्साको बहुदरमाई आएका हुन् । मिश्र बहुदरमाईमा आउने बित्तिकै राजीनामा दिने तयारीमा थिए । आर्थिक मसान्त सकिएपछि मात्र राजीनामा दिन नगरपालिकाले दबाब दिएपछि उनी ढुक्क थिए । तर राजीनामा दिनुअघि नै उनीमाथि अख्तियारले मुद्दा दायर गरेपछि उनी अहिले किंकर्तव्यविमूढ भएका छन् ।. आरोपित कौशलेन्द्र मिश्रले बलरा नगरपालिकामा १५ महीनासम्म निमित्त प्रमुख कार्यकारी अधिकृतको जिम्मेवारी सम्हालेको उपप्रमुख कोशिलादेवीका पति रामबाबू दासले बताए । बलरा नपाका कर्मचारी स्रोतका अनुसार उनी अधिकृत रहँदा व्यापक भ्रष्टाचार भएको भन्दै अख्तियारमा उजूरी परेको थियो । सो उजूरीको विषयमा अख्तियार पटक–पटक कार्यालयमा आउने र फाइल लैजाने गरिरहेको क्रममा उनी काज सरुवा गराइ पर्सा गएका थिए ।. समाचार स्रोतका अनुसार उनले वीरगंज, पोखरा, काठमाडौंलगायतका स्थानमा घरघडेरी जोडेका छन् ।",https://eprateekdaily.com/2023/06/27/53286
गर्दौलको हुलास आयरनका मजदूरहरू आन्दोलित,स्थानीय,प्रतीक दैनिक,"असार १२, २०८०",वीरगंज,"वीरगंज–पोखरिया सडकखण्डको गर्दौलमा सञ्चालित हुलास आयरन इन्डस्ट्रिज प्रालिका मजदूरहरू आन्दोलित भएका छन् । तलबभत्तालगायत अन्य सेवासुविधा माग गर्दै उनीहरूले आजदेखि काम ठप्प पार्दै आन्दोलनमा उत्रेका हुन् ।. मजदूर र उद्योग व्यवस्थापन पक्षबीच हरेक महीनाको ७ गतेभित्र तलबभत्ता खुवाउने सम्झौता भए तापनि हरेक महीना ढिलाइ भइरहेकोले तलबभत्ता समयमा दिन माग गर्दै मजदूरहरू हडतालमा उत्रेका पर्सा, विन्ध्यवासिनी गाउँपालिका–२ गर्दौल बस्ने बिहारी पटेलले बताए । सोही स्थानमा करीब ३० बिघा क्षेत्रफलमा फैलिएको हुलास आयरन इन्डस्ट्रिजभित्र दुईवटा उद्योग सञ्चालनमा छन् । एउटा हुलास आयरन र अर्को हुलास इन्फ्रा सञ्चालनमा छन् ।. छ वर्षदेखि सञ्चालनमा रहेका यी दुवै उद्योगले फलामजन्य निर्माण सामग्री उत्पादन गर्दै आएका छन् । मजदूरहरूलाई पारिश्रमिक एवं अन्य सुविधाको हकमा दमन, शोषण गर्दै आएपछि आफूहरू बाध्य भएर आन्दोलन गर्नुपरेको मजदूरहरूले बताएका छन् । उद्योगले कुमारी जब, आरएस इन्टरप्राइजेज, फस्ट जब, श्रीसाइँ जब सेन्टर गरी चारवटा कामदार आपूर्ति गर्ने ठेकेदार कम्पनीबाट कामदार राख्ने र तलबभत्तालगायत अन्य सुविधा श्रम ऐन नियम अनुसार नदिने गरेको पनि गुनासो गरेका छन् ।. यसैगरी, उक्त उद्योगमा नेपाली मजदूरले पाउने तलबभत्ताको तुलनामा भारतीय मजदूरको तलबभत्ता अत्यधिक रहेको र नेपाली मजदूरमाथि विभेद र दमन हुने गरेको आरोप लगाइएको छ । यस विषयमा उद्योगका सिइओ राजेश पण्डितसँग सम्पर्क गर्न खोज्दा उनी सम्पर्कमा आउन चाहेनन् ।",https://eprateekdaily.com/2023/06/27/53283
अतिक्रमति वन क्षेत्रमा वृक्षारोपण,स्थानीय,प्रतीक दैनिक,"असार १४, २०८०",निजगढ,"‘सन्ततिका लागि सोचौं, समृद्धि र हरियालीका लागि रूख रोपौं’ नाराका साथ बिहीवार देशभरि मनाइएको राष्ट्रिय वृक्षारोपण दिवसको अवसरमा १६ हजार बिरुवा रोपण हुने भएको छ ।. वृक्षारोपण कार्यक्रममा कोल्हवी नगरपालिकाका वडाध्यक्षहरू नन्दकिशोर चौधरी, अनुप सुवेदी, सहायक वन अधिकृत जवाहरलालप्रसाद कुर्मी, इलाका प्रहरी कार्यालय, कोल्हवीका प्रमुख भोलामान सिंह अधिकारी, सशस्त्र प्रहरी सुरक्षा बेस, कोल्हवीका इन्चार्ज विश्वनाथ यादव, वन कर्मचारीलगायतले वृक्षारोपण गरेका थिए ।. कोल्हवी नगरपालिका–५ बोधवनमा वर्षौंदेखि अतिक्रमित वन क्षेत्रबाट २६ वटा घरटहरा हटाइ तत्काल करीब १० हेक्टर वन क्षेत्रमा उक्त सङ्ख्यामा महोगनी, टीक, बेल, नीम, अर्जुनालगायतका रूख र फलफूल प्रजातिका बिरुवा रोपण गरिने बोधवन वन पोस्टका इन्चार्ज एवं फरेस्टर मुकेश दासले जानकारी दिए । स्थानीय युवाहरूलाई परिचालित गरी अतिक्रमित वन क्षेत्रमा बिरुवा रोपण कार्यलाई अघि बढाइरहेको बताउँदै झाडी सफाइमा पनि स्थानीय महिला, पुरुषहरूलाई सहभागी गराइएको फरेस्टर दासले बताए ।. जिल्लाको वन क्षेत्रसँग जोडिएका स्थानीय तह कोल्हवी नगरपालिकाका बोधवन, रामवन, कोल्हवी, सपही, ककडी, जीतपुरसिमरा उपमहानगरपालिकाका पिलुवा, महेन्द्रनगर, सखुवाघाट, रामनगर, पथलैया, अमलेखगंज, चकरी, निजगढ नगरपालिकाका रतनपुरी, निजगढ, सिगौंललगायत गरी करीब १० हजार हेक्टर वन क्षेत्र वर्षौंदेखि अतिक्रमित भएको डिभिजन वन कार्यालय, बाराको तथ्याङ्कमा उल्लेख छ ।. अतिक्रमति वन क्षेत्रलाई पुनः वनमा फिर्ता ल्याइ वृक्षारोपण कार्यलाई अघि बढाउने प्रयासलाई निरन्तरता दिइरहेको डिभिजनल वन अधिकृत विनोद सिंहले जानकारी दिए ।. वन क्षेत्रको संरक्षणमा वन कर्मचारीभन्दा पनि स्थानीयहरू आफैं अग्रसर हुँदा यसको प्रत्यक्ष, अप्रत्यक्ष फाइदा स्थानीयवासीले नै पाउने वन अधिकृत सिंह बताउँछन् ।",https://eprateekdaily.com/2023/06/29/53341
लागूऔषध दुरुपयोगविरुद्ध सचेतनामूलक कार्यक्रम,स्थानीय,प्रतीक दैनिक,"असार ११, २०८०",वीरगंज,"जिल्ला प्रशासन कार्यालय, पर्साको आयोजनामा लागूऔषध ओसारपोसारविरुद्धको अन्तर्राष्ट्रिय दिवसको अवसरमा एक दिने अन्तत्र्रिmया कार्यक्रम सोमवार सम्पन्न भएको छ ।. पर्साका १४ वटा पालिकाका जनप्रतिनिधिहरूसँग सचेतनामूलक अन्तत्र्रिmया गरिएको हो ।. कार्यक्रममा जनप्रतिनिधिहरूले लागूऔषधको समस्या आजको नभई धेरै पुरानो भएको बताउँदै सोको न्यूनीकरणमा स्थानीय प्रहरी प्रशासनले प्रभावकारी कदम नचालेको आरोप लगाए ।. सम्पूर्ण आपराधिक गतिविधिबारे पालिकास्थित स्थानीय प्रहरी युनिटलाई राम्ररी थाहा भए तापनि न्यूनीकरणमा स्थानीय प्रहरीले ध्यान नदिएको उनीहरूको जोड थियो । प्रहरी आर्थिक प्रभावमा पर्दा लागूऔषधसम्बन्धी घटनामा वृद्धि भएको उनीहरूको तर्क थियो । सहभागीहरूको गुनासो सुन्दै कार्यक्रमका अध्यक्ष एवं पर्साका प्रमुख जिल्ला अधिकारी हीरालाल रेग्मीले समाजले चाहेमा लागूऔषध ओासारपोसार एवं बिक्री वितरणमा अङ्कुश लाग्ने चर्चा गर्दै समाजमा बढ्दै गरेका आपराधिक घटनाका बारेमा स्थानीय अगुवा एवं जनप्रतिनिधिहरूको भूमिका महत्वपूर्ण रहेको बताए । अहिलेसम्म समाजले आफ्नो वास्तविक भूमिका निर्वाह नगरेको कारण अनाहकमा युवाहरू लागूऔषध मुद्दामा फसिरहेको समेत उनले जिकिर गरे । समाजमा महाशत्रुको रूपमा बढ्दै गएका विकृतिहरूलाई सुरक्षा निकायसँग समन्वय गरी नियन्त्रण गर्नुपर्ने उनले बताए । वीरगंज कारागारमा लागूऔषध मुद्दामा ५०५ जना थुनामा रहेकामा महिला ७५ जना र बाँकी पुरुष रहेको उनले बताए ।. कार्यक्रममा प्रहरी उपरीक्षक कोमल शाह, नेपाल–भारत सहयोग मञ्चका अध्यक्ष अशोक बैदलगायत वडाध्यक्षहरूले मन्तव्य व्यक्त गरेका थिए । कार्यक्रममा प्रहरी नायब उपरीक्षक दीपक गिरी, रिह्याब सेन्टरको तर्फबाट विनय लामाले कार्यपत्र प्रस्तुत गरेका थिए । पर्साका आठवटा सुधार केन्द्रमा २२५ जना लागूऔषध प्रयोगकर्ता रहेको कार्यक्रममा बताइएको थियो ।",https://eprateekdaily.com/2023/06/26/53235
चैते धानको उत्पादन र भाउ राम्रो भएपछि किसान दङ्ग,स्थानीय,प्रतीक दैनिक,"असार ११, २०८०",सेढवा,"पर्साका ग्रामीण किसानहरूले चैते धानबाली भिœयाउन थालेका छन् । चैते धानबालीको उत्पादन राम्रो भएको र बजारमा राम्रो दाममा बिक्री हुने बताएका छन् ।. ठोरी, जीराभवानी, पटेर्वासुगौली, सखुवाप्रसौनी गाउँपालिका र पर्सागढी नगरपालिकाका किसानहरूले हर्दीनाथ (१४४२) जातका धान लगाएका छन् । जीराभवानी गापा–२ का किसान राजेश साहले यसपालि वर्षा नभए पनि चैते धानबालीको उत्पादन राम्रो भएको बताए । यो बाली छदेखि सात मन (२४० देखि २८० किलो) प्रतिकट्ठाको दरमा उत्पादन भएको बताए । साहले १२ कट्ठामा लगाएको चैते धानबालीबाट करीब ३० क्विन्टल धान उत्पादन गरेको बताए ।. पटेर्वासुगौली गापा–२ का बिगा महरा चमारले पनि विगतभन्दा यस वर्ष चैते धानबालीको उत्पादनमा निकै वृद्धि भएको बताए । उनले यसपालि धानको भाउ पनि राम्रो भएकोले खुशी लागेको बताए । उनले यसपटक चैते धान रु दुर्ई हजार सात सयदेखि तीन हजार प्रतिक्विन्टलको दरले बिक्री गर्न पाएको बताए ।. भदई तथा अगहनी धानबालीको अधिकतम उत्पादन पाँच मन प्रतिकट्ठा रहेको र भाउ रु दुई हजार तीन सयदेखि अढाई हजार प्रतिक्विन्टल हुने हुँदा सो बालीभन्दा चैते धानबाली राम्रो भएको किसानहरूको भनाइ छ । पटेर्वासुगौली गापा–१ र २ मा मात्र करीब चार/पाँच सय बिघामा यो बाली लगाइएको किसान चमारले बताए ।. ठोरी गापा–५ गडुवालाइनका देवीप्रसाद दाहालले लामो समयदेखि पानी नपरेकोले खडेरी लागे पनि यसपालिको चैते धानको उत्पादन अचम्मले वृद्धि भएको बताए ।. किसानहरूले सुक्खाको मार सहेर हप्तामा दुर्ईपटक सिंचाइ गर्नुपर्ने बाध्यता छ ।. सिंचाइमा किसानहरूले ठूलो लगानी गर्नुपरे पनि उत्पादन राम्रो र भाउ पनि राम्रो पाउँदा किसानहरू असाध्यै खुशी भएका दाहालको भनाइ छ ।. ठोरीमा मात्र यो बाली छ सय बिघाभन्दा बढी क्षेत्रफलमा लगाइएको छ । यो बाली भिœयाउने समय असारमा पानी पर्ने हुँदा सुकाउन र भण्डारण गर्न समस्या हुने गथ्र्यो । तर यसपटक असारमा पर्याप्त वर्षा भएको छैन । जसले गर्दा किसानहरूलाई धान सुकाउन र भण्डारण गर्न समस्या भएको छैन ।",https://eprateekdaily.com/2023/06/26/53232
ज्येष्ठ पत्रकार पेन्सन कार्यविधिका लागि कार्यदल,स्थानीय,प्रतीक दैनिक,"असार १३, २०८०",वीरगंज १३ असार/,"वीरगंज महानगरपालिकाको आम सञ्चार माध्यम प्रवद्र्धन तथा नियमन समितिले ज्येष्ठ पत्रकार पेन्सन कोष कार्यविधि तयार गर्न कार्यदल गठन गरेको जनाएको छ ।. आम सञ्चार ऐन २०७८ तथा वीरगंज महानगरपालिकाको १२ औं नगरसभाले ज्येष्ठ पत्रकारलाई पेन्सन वितरण गर्ने नीति अवलम्बन गरेको र सो अनुरूप कार्यविधि तयार गर्न रामनारायण कुर्मी, नवराज फुँयाल, आबिद हुसेन, माधुरी महतो र कानून अधिकृत ईश्वर बराल सदस्य रहेको पाँच सदस्यीय कार्यदल गठन गरिएको समितिका संयोजक धुव अधिकारीले बताए । त्यसैगरी बैैठकले वीरगंज महानगरपालिकाको टेन्डर, विज्ञापनलगायत सूचना राष्ट्रिय तथा स्थानीय सञ्चारमाध्यमहरूबाट प्रकाशन–प्रसारण गराउन दर रेटमा विविधता पाइएको हुँदा सो कार्यमा पनि एकरूपता ल्याउन दर रेट निर्धारण कार्यदल गठन गरेको संयोजक अधिकारीले बताए । मनोज पटेल, मुस्कान श्रेष्ठ र अमित अग्रवाल सदस्य रहेको तीन सदस्यीय दर रेट निर्धारण कार्यदल गठन गरिएको र सो कार्यदललाई एक साताभित्र प्रतिवेदन पेश गर्ने समयसीमा निर्धारण गरिएको संयोजक अधिकारीले बताए ।. आम सञ्चार माध्यम प्रवद्र्धन तथा नियमन समिति वीरगंज महानगरपालिकाका संयोजक ध्रुव अधिकारीको अध्यक्षतामा सम्पन्न बैठकमा नगर प्रमुखका प्रेस सल्लाहकार महेश दास, जनसम्पर्क सल्लाहकार नवराज फुँयाल, समितिका सदस्यहरू रामनारायण कुर्मी, अमित अग्रवाल, आबिद हुसेन, मनोज पटेल, मुस्कान श्रेष्ठ, माधुरी महतो, वीरगंज महानगरपालिकाका प्रशासन प्रमुख राज ताम्रकार, सूचना तथा प्रसारण शाखा प्रमुख शम्भु कुशवाहालगायतको सहभागिता थियो ।",https://eprateekdaily.com/2023/06/28/53320
नेपालमा गोबरबाट पेन्ट उत्पादन गर्ने उद्योग सञ्चालन,स्थानीय,प्रतीक दैनिक,"असार १२, २०८०",परवानीपुर,"नेपालमा पहिलोपटक गाईको गोबरबाट पेन्ट उत्पादन गर्ने उद्योग सञ्चालनमा आएको छ ।. वीरगंज–२१ पटेलनगरमा हस्कपावर नेपाल प्रालिबाट उक्त पेन्ट उत्पादन गर्ने काम शुरू भएको छ ।. उद्योगका सञ्चालक मनोज गुप्ताका अनुसार ३० किलो गाईको गोबरमा नेपालमा पाइने खनिज पदार्थ एवं पानी मिसाएर १२० लिटर पेन्टको परीक्षण उत्पादन भइरहेको उनले बताए ।. डेढ बिघा क्षेत्रफलमा फैलिएको हस्कपावर नेपाल प्रालि अन्तर्गत बायो पेन्ट उत्पादन संयन्त्र स्थापना गरी पेन्ट उत्पादन शुरू गरिएको उनले बताए ।. गाईको गोबरबाट सस्तो दाममा पेन्ट उत्पादन गर्ने प्रविधिको अध्ययन एवं परीक्षणपछि उत्पादन शुरू गरिएको र यो उद्योग नेपालकै लागि व्यापार घाटा घटाउने किसिमको भएको उनको दाबी छ ।. बजारमा नेपालमा उत्पादित एवं विदेशबाट आयातित केमिकलयुक्त पेन्टको तुलनामा यो पेन्ट ५० प्रतिशत सस्तो हुने कम्पनीको दाबी छ ।. बजारमा अहिले केमिकलयुक्त पेन्ट प्रतिलिटर रु पाँच सयदेखि आठ सयमा बिक्री वितरण भइरहेको छ भने गाईको गोबरबाट बनेको पेन्ट प्रतिकिलो रु तीन सयदेखि साढे तीन सय पर्छ ।. प्राचीन समयमा गाईको गोबरबाट घरआँगन लिपपोत गर्ने हिन्दू समाजमा यस पेन्ट पूर्णरूपमा वातावरणमैत्री तथा जैविक गुण भएको दाबी गरिएको छ ।. त्यसैगरी, यस पेन्टको प्रयोगले तापक्रम नियन्त्रण गर्न सहयोग गर्ने, हानिकारण कीटाणुलाई भगाउने, भित्ताको सुन्दरता बढाउने, ग्रामीण अर्थतन्त्रमा सशक्तीकरण ल्याइ कृषिमा आधारित उद्यमहरूलाई टेवा पुर्याउने दाबी गरिएको छ ।",https://eprateekdaily.com/2023/06/27/53280
"वीरगंज भन्सारबाट मालवस्तुको आयात पातलियो, दुई खर्ब ३७ अर्ब लक्ष्यमध्ये एक खर्ब ४२ अर्ब मात्र उठ्यो",स्थानीय,प्रतीक दैनिक,"असार १४, २०८०",परवानीपुर,"वीरगंज भन्सार कार्यालयले सरकारले दिएको लक्ष्य अनुसार राजस्व सङ्कलन गर्न सकेन । वीरगंज भन्सारले चालू आवको ११ महीनामा अर्थात् जेठ मसान्तसम्म ६० प्रतिशत हाराहारीमा मात्रै राजस्व सङ्कलन गरेको छ ।. सरकारले चालू आवको जेठ मसान्तसम्म दुई खर्ब ३७ अर्ब ५८ करोड ६३ लाख ६२ हजार राजस्व लक्ष्य दिएकोमा वीरगंज भन्सारले ५९.९० प्रतिशत अर्थात् एक खर्ब ४२ अर्ब ३० करोड ४१ लाख ६२ हजार मात्र राजस्व सङ्कलन गरेको छ ।. आर्थिक मन्दीका कारण देशकै उद्योग–व्यवसाय प्रभावित बन्दा पछिल्लो समय भारत तथा तेस्रो मुलुकबाट आयातीत मालसामानको परिमाणमा कमी आउँदा राजस्व सङ्कलन प्रभावित भएको वीरगंज भन्सारका प्रमुख भन्सार अधिकृत धनबहादुर बरुवालले जानकारी दिए ।. झन्डै ४० प्रतिशत कम राजस्व सङ्कलन हुनु राज्यको लागि निकै चिन्ताको विषय हो, उनले भने, सरकारले गत आवभन्दा राजस्व लक्ष्य पनि बढाएको छ । त्यसमा पनि मालसामानको आयात ह्वात्तै घट्दा राजस्व सङ्कलनमा नकारात्मक असर परेको उनको दाबी छ । गत आव २०७८/७९ को जेठ मसान्तसम्म ११ महीनामा वीरगंज भन्सारले एक खर्ब ८५ अर्ब ६१ करोड ९५ लाख १९ हजार लक्ष्य पाएकोमा १०२ प्रतिशत अर्थात् एक खर्ब ८८ अर्ब ७८ करोड ६४ लाख १० हजार राजस्व सङ्कलन गरेको थियो ।. गत आवको राजस्व सङ्कलनसँग तुलना गर्ने हो भने चालू आवको जेठ मसान्तसम्म एघार महीनामा झन्डै ४६ अर्ब कम राजस्व सङ्कलन भएको देखिन्छ । वीरगंज भन्सारले चालू आवको साउनदेखि जेठ मसान्तसम्म भन्सार महसूलतर्फ ८९ अर्ब ३४ करोड २६ लाख ९६ हजार लक्ष्य पाएकोमा ५६.५३ प्रतिशत अर्थात् ५० अर्ब ५० करोड ४९ लाख ९४ हजार, मूल्य अभिवृद्धि कर (भ्याटतर्फ) ८९ अर्ब २० करोड ६३ लाख २० हजार लक्ष्य पाएकोमा ७१.६२ प्रतिशत अर्थात् ६३ अर्ब ८९ करोड ३७ लाख ७७ हजार, अन्तःशुल्कतर्फ २४ अर्ब ४० करोड ९६ लाख ७८ हजार राजस्व लक्ष्य पाएकोमा ३६.९९ प्रतिशत अर्थात् नौ अर्ब दुई करोड ९९ लाख ८२ हजार राजस्व सङ्कलन गरेको छ भने पूर्वाधार करतर्फ १९ अर्ब २४ करोड ६० लाख ५३ हजार लक्ष्य पाएकोमा ६५.२३ प्रतिशत अर्थात् १२ अर्ब ५५ करोड ३७ लाख आठ हजार, कृषि सुधार शुल्कतर्फ एक अर्ब ८८ करोड ८० लाख ८० हजार लक्ष्य पाएकोमा ७८.३९ प्रतिशत अर्थात् एक अर्ब ४८ करोड ८० हजार, सडक मरम्मत तथा सुधार दस्तुरतर्फ आठ अर्ब ६३ करोड ५८ लाख ४८ हजार लक्ष्य पाएकोमा ३७.२९ प्रतिशत अर्थात् तीन अर्ब २१ करोड ९९ लाख ६० हजार र सडक निर्माण तथा सम्भार दस्तुरतर्फ तीन अर्ब ६९ करोड ९४ लाख आठ हजार लक्ष्य पाएकोमा ३४.०१ प्रतिशत अर्थात् एक अर्ब २५ करोड ८२ लाख ३५ हजार गरी कुल दुई खर्ब ३७ अर्ब ५८ करोड ६३ लाख ६२ हजार वीरगंज भन्सारले लक्ष्य पाएकोमा एक खर्ब ४२ अर्ब ३० करोड ४१ लाख ६२ हजार राजस्व सङ्कलन गरेको छ ।. चालू आवको जेठ मसान्तसम्म वीरगंज भन्सारबाट हरियो २३ हजार ४६० (१६.९८ प्रतिशत), पहेंलो ४० हजार ९८२ (२९.६६ प्रतिशत) रातो ७३ हजार ७३० (५३.३६ प्रतिशत) वटा प्रज्ञापनपत्र जाँचपास भएका छन् भने गत आवको यसै अवधिमा हरियो ३५ हजार ४२४ (१९.५२ प्रतिशत), पहेंलो ५० हजार ९९१ (२८.१० प्रतिशत) र रातो ९५ हजार ४६ (५२.३८ प्रतिशत) वटा प्रज्ञापनपत्र जाँचपास भएका थिए ।. त्यसैगरी, चालू आवको जेठ मसान्तसम्म वीरगंज भन्सार नाका हुँदै आयात हुने उत्कृष्ट २० वटा मालवस्तुमा डिजेलको परिमाण १८.४९ प्रतिशत र त्यसबाट उठ्ने राजस्व २९.९७ प्रतिशतले कमी आएको छ भने पेट्रोलको परिमाण २.०६ प्रतिशत र राजस्व १०.१० प्रतिशतले कमी आएको देखिन्छ । एलपी ग्याँसको आयातमा १.२६ प्रतिशत कमी देखिएको छ भने त्यसबाट उठ्ने राजस्वमा ३२.०४ प्रतिशतले कमी आएको तथ्याङ्कमा उल्लेख छ । जीप, कार, भ्यानको आयातमा ६३.२९ प्रतिशतले गिरावट आएको छ भने त्यसबाट सङ्कलन हुने राजस्व ७५.३६ प्रतिशतले कमी भएको देखिन्छ । सुर्तीको आयातमा ३.९४ प्रतिशतले कमी भएको छ भने अन्य कोइला १.३८, भटमासको कच्चा तेल ३४.४८, लुब्रिकेटिङ आयल ७.७८, चकलेट ९.४८ प्रतिशत, मोटरसाइकल (अनएसेम्बल) ६५.३४ प्रतिशतले आयातमा गिरावट आएको वीरगंज भन्सारको तथ्याङ्कले देखाएको छ ।. परिमाण र राजस्व बढाउने मालवस्तुमा एचआर सिट, विद्युत्बाट सञ्चालित जीप, कार, भ्यान, शृङ्गार सामग्री, बस, ट्रकका चेसिस, तयारी कपडा, सूर्यमुखीको कच्चा तेल, बिटुमिन, एलोपैथिक औषधिलगायत रहेका छन् ।",https://eprateekdaily.com/2023/06/29/53344
वैदेशिक रोजगारमा दुःख पाउनेहरूको सङ्ख्या बढ्दै,स्थानीय,प्रतीक दैनिक,"असार ११, २०८०",परवानीपुर,"पर्साबाट खाडी मुलुकलगायत विभिन्न देशमा वैदेशिक रोजगारमा गई दुःख–कष्ट पाउनेहरूको सङ्ख्या बढ्दैछ । गत आवभन्दा चालू आवमा जिल्ला प्रशासन कार्यालय, पर्सामा रहेको आप्रवासी स्रोत केन्द्रमा गुनासो गर्नेहरूको सङ्ख्या बढेकाले दुःख पाउनेहरूको सङ्ख्या बढ्दै गएको हो ।. सुरक्षित वैदेशिक रोजगार रहेको भनेर म्यानपावर कम्पनीले पठाउने तर विदेशमा गइसकेपछि कतिपय युवाहरूको मृत्यु हुने, हराउने, अलपत्र पर्ने, काम नपाउने, भनेको सेवा सुविधा नपाउनेलगायतका समस्याबाट सयौं युवा पीडित भएको बुझिएको छ । चालू आवको असार ११ गतेसम्म पर्सामा १२८ वटा उजूरी परेकामा २८ वटा उजूरीको छानबीन भइसकेको, दुईवटा खारेज गरिएको र ९८ वटा उजूरीमाथि सुनवाइ भइरहेको बताइएको छ ।. आप्रवासी स्रोत केन्द्र सञ्चालन गर्ने दिव्य विकास स्रोत केन्द्र (डिडिआरसी) की परामर्शदाता देउता रिजालका अनुसार पर्सा जिल्लामा २०७८ वैशाख ८ गतेदेखि आप्रवासी स्रोत केन्द्र स्थापना भई सेवा दिइरहेकोमा हालसम्म दुई वर्षमा परामर्श लिन आउनेहरूको सङ्ख्या नौ हजार ३४७ रहेकामा गत आव २०७८/७९ मा जम्मा ६७ वटा उजूरी परेका थिए । तर चालू आव २०७९/८० मा १२८ वटा उजूरी पर्दा वैदेशिक रोजगारमा गई दुःख भोग्ने नेपाली युवाहरूको सङ्ख्या बढेको उनले बताइन् ।. गत आवका ६७ वटा उजूरीमध्ये ५४ वटा छानबीन भएको र १३ वटा उजूरी चालू आवमा सरेर आएको उनले बताइन् । वैदेशिक रोजगारमा जाने युवाहरूले कानूनी व्यवस्थाको बारेमा जानकारी लिएर मात्र एजेन्टहरूसँग कारोबार गर्न उनले आग्रह गर्दै भनिन्, “कतिपयलाई आवश्यक कागजातबारे थाहा हुँदैन, श्रम स्वीकृति भएको छ कि छैन, बीमा भएको छ कि छैन, जुन विदेशी कम्पनीमा जान लागेको हो, त्यहाँबाट माग आएको छ कि छैनलगायतका जानकारी प्राप्त गरेर मात्र जानुपर्ने हो । तर विदेश जाने लहलहैमा कतिपयले नगद कारोबार गर्दा एजेन्टबाट ठगिएको गुनासो आउँछ, त्यसमा सावधान हुनुपर्छ ।”. उनले जबसम्म कानूनी र अनलाइन विधिबाट वैदेशिक रोजगारमा जाने कम्पनीको बारेमा अवगत नगरी नजान सुझाव दिइन् । साथै कुनै समस्या भयो भने जिल्ला प्रशासन कार्यालयमा रहेको आप्रवासी स्रोत केन्द्रमा उजूरी दिन पनि अपील गरिन् ।",https://eprateekdaily.com/2023/06/26/53228
"पोखरियाको नीति तथा कार्यक्रम सार्वजनिक, शिक्षा, स्वास्थ्य र कृषिलाई प्राथमिकता",स्थानीय,प्रतीक दैनिक,"असार ८, २०८०",पोखरिया,"पोखरिया नगरपालिकाले शुक्रवार नीति तथा कार्यक्रम प्रस्तुत गरेको छ । उपप्रमुख रूबी ठाकुर र वडाध्यक्ष लक्ष्मणसाह कानूले संयुक्तरूपमा नीति तथा कार्यक्रम प्रस्तुत गर्दै आगामी आव २०८०/८१ मा पोखरिया नपाले शिक्षा, स्वास्थ्य र कृषिलाई प्राथमिकतामा राखेर काम गर्ने बताए ।. कृषिकर्मको लागि डीप बोरिड्ढो व्यवस्था गर्ने, खेतीका लागि आवश्यक मल, बीउबिजनको व्यवस्थापन गर्ने, शिक्षा क्षेत्रमा शिक्षकहरूको दरबन्दी मिलान गर्ने, आवश्यक शिक्षक भर्ना गर्ने, स्वास्थ्य क्षेत्रमा अस्पतालमा आवश्यक उपकरणको व्यवस्थापन, औषधि सर्वसुलभ बनाउने, ओपिडी सेवा निश्शुल्क गर्नेलगायतका कार्यक्रम रहेको बताइएको छ ।. यसैगरी, नगरपालिकामा रहेका पोखरीहरूको सौन्दर्यीकरण गरी आन्तरिक पर्यटन प्रवद्र्धनमा जोड दिने, नगर विकासको जग्गा प्लटिङ र व्यवस्थापन कार्यलाई अन्तिम रूप दिने बताइएको छ ।. नगरप्रमुख प्रद्युम्न चौहानको अध्यक्षतामा भएको कार्यक्रममा उनले स्मार्टसिटी एक वर्षमा बन्न नसक्ने र त्यसका लागि अहिलेदेखि काम गर्दै जाने बताए । उनले एक वर्षमा स्मार्टसिटी बनाउने कुरा फगत झूटो भएको र त्यस्तो कुरामा आफू नपर्ने भन्दै स्मार्टसिटीको लागि आवश्यकता अनुसार कार्य गर्दै जाने बताए । राजनीतिक प्रतिशोधका कारण कसैले एक वर्षमा स्मार्टसिटी बनाउने धक्कु लगाएको भन्दै उनले त्यस्तो कुरामा विश्वास नगर्न आग्रह गरे ।. उनले पोखरियाको विकासका लागि आफू प्रतिबद्ध रहेको र यसमा सबैको साथ, सहयोग हुनुपर्ने बताए । उनले एक वर्षमा आफूले गरेका कामको मूल्याङ्कन गर्दै यसै गतिमा बाँकी चार वर्ष कार्यकालमा पोखरियाको स्वरूप परिवर्तन गर्ने दाबी गरे ।. उद्घाटन समारोहमा लोसपाका नेजामुद्दीन समानी, जसपाका खलील मियाँ, राजु साह तेली, एमालेका विन्ध्याचल ठाकुर, माओवादी केन्द्रका पन्नालाल पटेल, राधा बैठा, कमलेश्वर मिश्र, नेपाल पत्रकार महासङ्घ, पर्साका अध्यक्ष अनुप तिवारी, प्रमुख प्रशासकीय अधिकृत देवेन्द्र सापकोटालगायतले नगरसभा सफलताको शुभकामना व्यक्त गरेका थिए ।. कार्यक्रमको सहजीकरण नरेन्द्र साहले गरेका थिए ।",https://eprateekdaily.com/2023/06/23/53129
विश्रामपुर गापाको बजेट रु ३३ करोड ९७ लाख,स्थानीय,प्रतीक दैनिक,"असार ९, २०८०",वीरगंज,"बाराको विश्रामपुर गाउँपालिकाको १३ औं गाउँसभा आज सम्पन्न भएको छ ।. गापाको सभाहलमा आयोजित गाउँ सभाले आव २०८०–०८१ को लागि रु ३३ करोड ९७ लाख ९० हजारको अनुमानित बजेट पारित गरेको छ । विनियोजित बजेटमा चालूतर्फ रु १२ करोड २६ लाख २४ हजार, पूँजीगततर्फ रु ९ करोड १९ लाख ६६ हजार विनियोजन गरिएको छ भने सशर्ततर्फको चालूतर्फ रु ९ करोड ८९ लाख र पूँजीगत तर्फ रु ६३ लाख, सङ्घीय र प्रदेश सम्पूरक र विशेष अनुदान २ करोड विनियोजन गरिएको छ ।. गापाको आगामी बजेटमा शिक्षा र स्वास्थ्यलाई प्राथमिकतामा राखिएको छ । अन्य क्षेत्रको बजेटसमेत कटौती गर्दैै शिक्षामा रु १ करोड २७ लाख बजेट विनियोजन गरिएको छ भने जेष्ठ नागरिक, जेहेन्दार विद्यार्थीहरूलाई निश्शुल्क शिक्षा, कृषि, खानेपानी, सडक, मठमन्दिर, पर्यटकीय क्षेत्र, बीउ बिजनलगायत क्षेत्रमा बजेट विनियोजन गरेको गाउँपालिकाका अध्यक्ष जुल्फिकार अलि भुट्टोले बताए ।. गापा अध्यक्ष जुल्फिकार अलि भुट्टोको अध्यक्षता एवं पालिकाका नायब सुब्बा देवकुमार मण्डलको सहजीकरणमा सम्पन्न भएको कार्यक्रममा आगामी आव २०८०–०८१ को नीति तथा कार्यक्रम एवं अनुमानित बजेट गापा उपाध्यक्ष प्रियङ्का देवीले प्रस्तुत गरेकी थिइन् । गाउँसभामा गापाका प्रमुख प्रशासकीय अधिकृत सुधन लामिछाने, वडा अध्यक्षहरू सन्तोषकुमार पटेल, मनोजकुमार यादव, शिवचन्द्र प्रसाद यादव, किशोरीसाह तुराहा, अमीरीलालप्रसाद गुप्तालगायतको सहभागिता थियो । गाउँसभामा वडा नं ४ का वडा अध्यक्ष तुरहाले स्वागत मन्तव्य व्यक्त गरेका थिए ।",https://eprateekdaily.com/2023/06/24/53157
टेनडाउन गिट्टी खोलाबगरमा जथाभावी फालिंदै,स्थानीय,प्रतीक दैनिक,"असार १०, २०८०",निजगढ,"निजगढमा क्रसर उद्योगहरूद्वारा उत्पादित टेनडाउन गिट्टीको उचित स्थानमा व्यवस्थापन गर्नुपर्नेमा जथाभावी फालिंदै आएको छ ।. निजगढ नगरपालिका–९ मा रहेका क्रसर उद्योगहरूले बिक्री नभएका टेनडाउन गिट्टीलाई पूर्व–पश्चिम महेन्द्र राजमार्ग सडकखण्डको निजगढस्थित बकैया पुलको खोलामा फालेपछि स्थानीयहरूलाई जोखिम बढाएको छ ।. फालिएका गिट्टीले तत्कालै पानीको वेगलाई ड्याममा ठोक्किन नदिएको देखिए पनि भेल बाढीले उक्त गिट्टी बगाएर लैजाँदा खोलामा नुहाउन, पूजाआजा गर्न जाने मानिस र पानी खान जाने पशु चौपाया भासिइ ज्यानै जाने जोखिम बढेको छ ।. टिपरले खोलामा थुपारेका गिट्टी पानीले बगाउँदा बकैया पुलनजीकै रहेको धर्मशालामा विश्रामका लागि आउने भारतीय पर्यटकहरू खोलामा नुहाउन जाँदा भासिन सक्ने खतरा रहेको छ ।. “बाहिरका मान्छेलाई थाहा हँुदैन । फालिएका मसिना गिट्टीमा पागो माटो मिसिएको हुन सक्छ । माथि खोला बगेको देखिन्छ । नुहाउन जाँदा मानिस भासिइ ज्यान पनि जान सक्छ,” स्थानीयले भने । नगरपालिकाले केही मतलबै गरेको देखिंदैन । जसले जे गरे पनि हुने । जथाभावी गर्ने, गराउनेलाई नपाले कानूनी दायरामा ल्याउनुपर्ने स्थानीयहरू भन्छन् ।. त्यसैगरी, सार्वजिनकस्थलहरूमा टेनडाउन गिट्टी फालेपछि उक्त स्थानहरू कुरूप देखिनुका साथै चरिचरनको क्षेत्रसमेत मासिंदै गएको छ । यहाँका क्रसरहरूले शहीद हीरालाल रङ्गशालाको दक्षिणतर्फको ३० बिघाभन्दा बढी सार्वजनिक जमीनमा वर्र्षाैंदेखि टेनडाउन गिट्टी फाल्दै आएपछि त्यहाँ नफाल्न निजगढ नगरपालिकाको यसअघिको नगर कार्यपालिकाले निर्णय गरेपछि सो कार्य रोकिएको थियो । त्यहाँ फाल्न रोक लागेपछि क्रसरहरूले टेनडाउन गिट्टी बकैया खोला र बगरभित्र यत्रतत्र फाल्दै आएका छन् ।. २०७८ माघ १४ गते निजगढ नगर कार्यपालिकाले जथाभावी फालिएका टेनडाउन गिट्टीको व्यवस्थापन नभएसम्म उद्योग सञ्चालन गर्न नदिने निर्णय गरेपछि खोलाबगरमा जथाभावी फालिएका टेनडाउन गिट्टी क्रसर उद्योगहरूले हटाएका थिए । अहिले निजगढ नगर कार्यपालिकाले यससम्बन्धी कडाइ नगरेपछि क्रसर उद्योगहरूले खोलाबगरमा टेनडाउन गिट्टी जथाभावी फालिरहेका छन् ।. टेनडाउन गिट्टीका कारण यसअघि हराभरा रहेको ५०औं बिघाभन्दा बढी नदीउकास जमीन बञ्जर र मरुभूमि बन्दै आएको छ । नदीजन्य पदार्थ ठेकेदारबाट किनेर यसरी राखेपनि प्रशोधित गर्न उठाउने बेलामा प्राकृतिक साविक जमीन भन्दा ५/७ फिट गहिरो गरि उठाउने गरेका थिए ।. बिक्री नहुने टेनडाउन गिट्टी केही क्रसर उद्योगहरूले जथाभावी नफाल्दा सबै क्रसर उद्योगले समान समस्या बेहोर्नुपरेको एक क्रसर उद्योगीको भनाइ छ ।. टेनडाउन गिट्टीका थुप्रोलाई वर्षामा आउने भेलबाढीले प्राकृतिकरूपमा व्यवस्थापन पनि गर्न सक्ने र वर्षाको बेला खोलामा मानिस खासै नजाने भएकोले पनि जोखिमको सम्भावना न्यून रहेको निजगढ नपाका प्रमुख सुरथ पुरीको भनाइ छ ।. काम नलाग्ने नदीजन्य पदार्थको उचित व्यवस्थापन गराउन निजगढ नगरपालिका सचेत नभएको स्थानीयको आरोप छ ।. सार्वजनिक खोलाबगरमा मनलाग्दी कार्य गर्नु कानूनले अपराध मानेको छ र कसूर अनुसार सजाय, जरिवाना तोकेको छ ।. केही क्रसर उद्योगहरूले टेनडाउन गिट्टीलाई पिंधेर धूलो बनाइ सिमेन्ट उद्योगलाई बिक्री गर्ने बताए पनि यस कार्यलाई निरन्तरता दिएका छैनन् ।",https://eprateekdaily.com/2023/06/25/53203
जङ्गली बाँदरको बानी बिगार्दै मानिसहरू,स्थानीय,प्रतीक दैनिक,"असार १०, २०८०",निजगढ,"प्रकृतिको नियमविरुद्ध कार्य गर्नु अपराध हो । तर पनि यस्ता कुरालाई बेवास्ता गर्दै मानिसहरूले अनेकौं कार्यहरू गर्ने गरेका घटनाहरू प्रशस्तै छन् ।. यस्तै घटनाहरूमध्ये केही वर्षयतादेखि जङ्गली बाँदरहरूलाई राजमार्ग भएर यात्रा गर्ने सवारीसाधनधनी, यात्रुहरूले जङ्गली बाँदरहरूलाई पाउरोटी, बिस्कुट, चाउचाउ जस्ता तयारी खाद्यवस्तु दिने गर्छन् । कतिपय कार, जीप धनी वा चालकहरूले धर्मको नाउँमा यस्ता अखाद्य वस्तु बाँदरलाई खुवाएर अधर्म र प्रकृतिविपरीत कार्य गर्ने गरेका छन् ।. चिकित्सक, इन्जिनीयर, सरकारी, गैरसरकारी सङ्घसंस्थाका हाकिम, कर्मचारीहरूले आफू सवार कार, जीपमा बाँदरलाई खुवाउनका लागि पाउरोटी, बिस्कुट, चाउचाउ जस्ता तयारी खाद्य वस्तु बोकेर हिंड्ने गरेका छन् ।. जङ्गली बाँदरहरूलाई तयारी खाद्य वस्तु दिने बानी लगाएपछि कुन समयमा कतिखेर आफूलाई खानेकुरा दिने जीप, कार, बस, ट्रक, टाटा सुमो आउँछन् भनेर सोही समयमा यस्ता सवारीसाधनको पर्खाइमा जङ्गली बाँदरहरू राजमार्ग, सडक किनारामा कुरेर बसेका हुन्छन् । सडक किनारामा खानेकुरा दिएसँगै सडकपारिबाट बाँदरहरू कुदेर आउने र खाइसकेपछि सडक पार गर्ने क्रममा बाँदरलाई सवारीसाधनले ठक्कर दिने, कुल्चेर अकालमा ज्यान गुमाउने गरेका घटनाहरू पनि सडकमा प्रशस्तै देखिन्छन् ।. पूर्व–पश्चिम महेन्द्र राजमार्गको महोत्तरी–सर्लाही, बाग्मती–चन्द्रनिगाहापुर, निजगढ–पथलैया र अमलेखगंज सडकखण्डमा पर्ने जङ्गल क्षेत्रमा जङ्गली बाँदरहरूलाई खानेकुरा मानिसहरूले दिने गरेका छन् ।. एक/डेढ दशकयता वनजङ्गल पातलिएसँगै र मौसम अनुसारका जङ्गली फलफूलहरू अमारो, जामुन, अठेर, अमला, जङ्गली आँप, केरा, तलाम, हर्रोबर्रोलगायत अनेकौं जङ्गली आहारा उत्पादनमा निकै कमी आएपछि जङ्गली बाँदरहरू मानिसहरूले सडकमा दिने तयारी खानेकुराको आसमा बस्न विवश छन् ।. गर्मीयाममा वनजङ्गलमा जताततै डढेलो लाग्नाले ज्यान बचाउन सडक किनारामा आउने बाँदरहरूलाई हेरेर रमाइलो मान्दै मानिसहरूले अखाद्य खानेकुरा दिएपछि जङ्गली बाँदरहरूको जङ्गलमा आहारा खोज्ने बानी बिग्रँदै गएको जानकारहरू बताउँछन् ।. यता वन कार्यालयहरूले वृक्षारोपणको नाउँमा रूख प्रजातिका मात्रै बढी बिरुवा रोपण गर्नाले पनि जङ्गली आहारा क्रमशः घट्दै गएको छ । चाउचाउ, बिस्कुट, पाउरोटी दिनाले बाँदरहरू बिरामी पर्नेे अधिक सम्भावना रहेको अवकाशप्राप्त पर्सा राष्ट्रिय निकुञ्जका पशु स्वास्थ्यकर्मी हरि बर्तौला बताउँछन् ।. जङ्गली बाँदरलाई खानेकुरा दिएर पुण्य वा धर्म कमाएको ठान्नेहरू पनि छन् । मानिसलाई समेत हानि गर्ने तयारी खानेकुरा बाँदरलगायत अन्य वन्यजन्तुहरूलाई दिंदा वा खुवाउँदा तत्काल रमाइलो लागे पनि यसले जङ्गली जनावरहरूको स्वास्थ्यमा अहित गर्ने पशु स्वास्थ्यकर्मी बर्तौलाले बताए ।. कतिपय मानिसले त म्याद गुज्रेका अखाद्य वस्तु पनि दिने गर्छन् । जसले गर्दा जङ्गली बाँदरहरूलाई पनि फूड प्वाइजन हुने, अप्राकृतिकरूपमा शरीरका रौं झर्ने, एलर्जी हुने, चिलाउने, शरीरमा घाउ, खटिरा निस्कनेलगायतका स्वास्थ्यमा समस्या आई अन्ततः ज्यानै जानेसम्मको खतरा बढ्न सक्ने जानकारहरू बताउँछन् ।. म्याद गुज्रेका अखाद्य वस्तु खान दिनाले जङ्गली बाँदरहरूमा प्रजननसम्बन्धी समस्या आउन सक्ने पनि पशुविज्ञहरू बताउँछन् । मानिसले एक छिनको रमाइलोको लागि जङ्गली बाँदरहरूको वंशमाथि नै अप्राकृतिकरूपमा खतरा निम्त्याइरहँदासम्म पनि वन्यजन्तु संरक्षणका क्षेत्रमा काम गर्ने सङ्घसंस्था तथा निकायहरूको यसतर्फ उचित ध्यान गएको पाइँदैन ।. पथलैया–अमलेखगंज सडकखण्ड र अन्य स्थानमा बाँदरहरूलाई मानिसहरूले खानेकुराहरू दिने गरे पनि पर्सा राष्ट्रिय निकुञ्ज, आधाभार र सम्बन्धित जिल्लाका डिभिजन वन कार्यालयहरू बेखबर रहेका पाइन्छन् ।. मानवीय गतिविधिका कारण पर्न सक्ने अप्राकृतिक प्रभावले बाँदरलगायत अन्य वन्यजन्तुहरू असुरक्षित बनिरहेका छन् ।",https://eprateekdaily.com/2023/06/25/53197
जगरनाथपुर गापाको बजेट ४१ करोड ८८ लाख,स्थानीय,प्रतीक दैनिक,"असार १०, २०८०",वीरगंज,"जगरनाथपुर गाउँपालिकाको नवौं गाउँसभामा आव २०८०/८१ को लागि रु ४१ करोड ८८ लाखको नीति तथा कार्यक्रम र बजेट प्रस्तुत गरिएको छ ।. गापा अध्यक्ष श्रीकान्त यादवले पेश गरेका नीति तथा कार्यक्रम र बजेटमा शिक्षातर्फ दुई करोड ३५ लाख २० हजार, स्वास्थ्यतर्फ एक करोड १३ लाख, कृषितर्फ ८५ लाख ५५ हजार, खानेपानी तथा चापाकल जडानतर्फ ४६ हजार पाँच सय, खेलकूदतर्फ १२ लाख, सामाजिक समावेशीकरणमा एक लाख, वन तथा विपद् व्यवस्थापनमा चार लाख ७५ हजार, सौर्यबत्ती जडानमा चार लाख ३० हजार, मठमन्दिर, मस्जिद तथा सांस्कृतिक सम्पदामा एक करोड ४३ लाख, कार्यालय सञ्चालन तथा प्रशासनिक खर्च तथा कर्मचारीको तलबभत्तातर्फ आठ करोड ७९ लाख नौ हजार विनियोजन गरिएको छ ।. सङ्घीय सरकारको सशर्त चालू अनुदान १६ करोड २६ लाख, पूँजीगत खर्च ८६ लाख, समपूरक अनुदान ५० लाख, विशेष अनुदान ८० लाख र मधेस प्रदेश सरकारको समपूरक अनुदान २० लाख, प्रदेश सरकारको विशेष अनुदान ३० लाख गरी ४१ करोड ८८ लाखको बजेट प्रस्तुत गरिएको हो ।. अध्यक्ष यादवले विद्यालयमा विद्यार्थीलाई ल्याऊ, टिकाऊ र सिकाऊ अभियान सञ्चालन गरिने बताए । उनले विद्यालय अपाङ्ग तथा बालमैत्री बनाइने पनि बताए ।. कक्षा १० का विद्यार्थीहरूका लागि अतिरिक्त कक्षा सञ्चालन गरिने, एसइईमा उत्कृष्ट अङ्क ल्याएर उत्तीर्ण हुने छात्रछात्राहरूलाई प्रोत्साहनसहित छात्रवृत्ति प्रदान गरिने उनले बताए ।. अध्यक्ष यादवले गापाबाट मुस्कानसहित सेवा प्रवाह गरिने प्रतिबद्धता व्यक्त गरे । उनले सासू, ससुरालाई राम्रोसँग स्याहारसुसार गर्ने बुहारीलाई सम्मान गरिने बताए ।. अध्यक्ष यादवले प्रत्येक वडाका स्वास्थ्य चौकीमा एमबिबिएस चिकित्सकको व्यवस्था गरिने, १५ शøयाको अस्पताल सञ्चालनको लागि सङ्घ र प्रदेश सरकारसँग पहल गरिने बताए ।. गाउँसभामा प्रदेशसभा सदस्य शङ्करप्रसाद चौधरी, उपाध्यक्ष बबिता सिंह, प्रमुख प्रशासकीय अधिकृत कृष्णनन्दन राय, नवीन सिंह, सहरूम राउत गद्दी, महमद आफताब आलम, बलिष्टर अहमद, वडाध्यक्षहरू लक्ष्मी साह तेली, नेपालीप्रसाद कुशवाहा, सुभाषकुमार यादव, प्रभुनाथप्रसाद नुनिया, बिहारी महतो नुनिया, अयोध्याप्रसाद कुर्मीलगायतको सहभागिता थियो ।",https://eprateekdaily.com/2023/06/25/53200
निजगढ नगरपालिकाको १२ औं नगर सभा सम्पन्न,स्थानीय,प्रतीक दैनिक,"असार ९, २०८०",निजगढ,"निजगढ नगरपालिकाको १२ औं नगर सभा शनिवार सम्पन्न भएको छ । निजगढ नगरपालिकाका नगर प्रमुख एवं सभाध्यक्ष सुरथ पुरीको अध्यक्षतामा नगरसभा सम्पन्न भएको छ ।. सो सभाले वार्षिक नीति, कार्यक्रम र बजेट सर्वसम्मत पारित गर्दै आर्थिक वर्ष २०८०/०८१ सालका लागि ८० करोड १५ लाख ८६ हजार विनियोजन गरेको छ । जसमध्ये २५ करोड ७२ लाख सङ्घीय सरकारबाट तोकिएर आउने छ ।. उक्त वार्षिक नीति, कार्यक्रममा स्वास्थ्य, शिक्षा, युवा, कृषि तथा भूमि, खानेपानी, राजस्व, श्रम र रोजगार, वित्तीय संस्था तथा सहकारी, वन तथा वातावरण, पर्यटन, संस्थागत विकास र सुशासन, महिला, बालबालिका तथा जेष्ठ नागरिक, विपद व्यवस्थापन, पूर्वाधार, भाषा, कला, साहित्य र संस्कृति, फोहोर मैला व्यवस्थापनसम्बन्धी नीति समेट्दै निजगढ नगरको दिगो विकास, नगरवासीका सकारात्मक आकाङक्षाहरू सम्बोधन हुनेगरी वार्षिक नीति, कार्यक्रम र बजेट प्रस्तुत गरिएको नगर उपप्रमुख सोममाया थिङले बताइन् ।. प्रस्तुत वार्षिक नीति, कार्यक्रमले समग्र पक्षलाई समेटेपनि कार्यान्वयनमा भने आशङ्का रहेको कार्यक्रममा सहभागी जनप्रतिनिधिहरूले भने । हालका जनप्रतिधिहरू निर्वाचित भएसँगै पहिलो नगर कार्यपालिका बैठकबाट निजगढ नपा ८ खयरघारी सुकुम्बासी बस्तीलाई नमूना बस्तीका रूपमा विकास गरिने निर्णय भए तापनि यस वर्षको वार्षिक नीति, कार्यक्रम र बजेटमा उक्त कुरा समेटिएको छैन ।. कार्यक्रममा नगरप्र्रमुख एवं सभाध्यक्ष सुरथ पुरीले वार्षिक नीति, कार्यक्रम र बजेटमाथि सङ्क्षिप्त मन्तव्य राख्दै यसको पूर्ण पालना गर्दै सफलतामा पुर्याउन सबै जनप्रतिनिधि, नगरवासीलाई आग्रह गरे । देशभरका अन्य नगरपालिकाहरूमा जस्तै यस नगरभित्र पनि विकासका अन्य गतिविधि गतिशील रहेको बताउँदै प्राथमिकतामा परेका विकास कार्य सञ्चालन गरिने उनले बताए ।. बितेको जेठको पहिलो साता निजगढ नपाको आयोजना र गभर्नेन्स एन्ड डिभाइन सोलुशन, काठमाडौंको प्राविधिक सहयोगमा सम्पन्न चार दिने कार्यशाला गोष्ठीमा निजगढ नगरपालिकाको १५ लाख खर्चमा आवधिक नगर विकास योजना तथा मध्यकालीन खर्च संरचना रणनीति तर्जुमा र मधेस प्रदेश प्रशिक्षक प्रतिष्ठानबाट ५ लाख खर्चमा राजस्व सुधार रणनीति तर्जुमा प्रतिवेदन तयार गर्न कुल २० लाख खर्च गरेपनि समयमा प्रतिवेदन उपलब्ध नभएको निजगढ नगरप्रमुख सुरथ पुरीले बताए ।. वार्षिक नीति, कार्यक्रम र बजेटका लागि अति आवश्यक सो पूर्ण प्रतिवेदन समयमा प्राप्त नहुँदा सहभागी जनप्रतिनिधि, स्थानीय राजनीतिक दल, विभिन्न सरोकारवाला संस्थाका प्रमुख तथा प्रतिनिधिहरूसँग परामर्श र छलफलमा उठेका सवाल सुझाव नसमेटेर वार्षिक नीति, कार्यक्रम र बजेट ल्याउन निजगढ नपा विवश भएको निजगढ नपाका कर्मचारीले भने ।. आज सम्पन्न कार्यक्रममा जनप्रतिनिधि, कार्यपालिका सदस्य, लगायत सञ्चारकर्मीहरूको सहभागिता थियो ।",https://eprateekdaily.com/2023/06/24/53163
"परवानीपुर गापाको बजेटः ३५ करोड ७७ लाख, वडा सदस्यबीच हात हालाहाल",स्थानीय,प्रतीक दैनिक,"असार ८, २०८०",परवानीपुर,"बारा, परवानीपुर गाउँपालिकाको १२औं गाउँसभा सम्पन्न भएको छ । गाउँसभाले चालू आवको प्रगति विवरण, आगामी आव २०८०/८१ को नीति तथा कार्यक्रम एवं बजेट प्रस्तुत गरी पारित गरेको छ ।. सभाले रु ३५ करोड ७७ लाख ४४ हजारको आय विवरणसहित बजेट पारित गराएको जनाएको छ ।. केन्द्र सरकारले विभिन्न अनुदानमा कटौती गरेपछि परवानीपुर गापाको आगामी आवको बजेट पनि घटेको प्रमुख प्रशासकीय अधिकृत मुन्नासाह रौनियारले बताए ।. गापा उपाध्यक्ष सुगन्धीदेवी कनुइनले प्रस्तुत गरेकी बजेटमा शिक्षा, स्वास्थ्य, कृषिलाई प्राथमिकता, सीपमूलक कार्यक्रमबाट दक्ष जनशक्ति उत्पादन गर्ने, सिंचाइ, खानेपानी, भौतिक संरचनालगायतका योजनाहरूमा विशेष जोड दिएको बताइएकी छन् ।. आगामी बजेटमा सङ्घ सरकारबाट वित्तीय समानीकरणमा नौ करोड ६३ लाख, सशर्त अनुदान चालूतर्फ नौ करोड ४५ लाख, सङ्घीय सशर्त अनुदान पूँजीगततर्फ ७० लाख, सङ्घीय सरकार समपूरक अनुदान ५० लाख, सङ्घीय विशेष अनुदान एक करोड प्राप्त भएको छ भने प्रदेश सरकारबाट वित्तीय समानीकरणमा ६७ लाख ९९ हजार, प्रदेश समपूरक अनुदान २० लाख, प्रदेश विशेष अनुदान ३० लाख, सङ्घीय राजस्व बाँडफाँड छ करोड ३१ लाख ४५ हजार, आन्तरिक स्रोत अनुमानित पाँच करोड, २०७९/८० को नगद मौज्दात दुई करोडलगायत गरी ३५ करोड ७७ लाख ४४ हजारको अनुमानित बजेट पारित भएको छ ।. गापा अध्यक्ष रामक्षत्रीप्रसाद कुर्मीको अध्यक्षातामा भएको कार्यक्रममा प्रमुख अतिथि नेकपा एमालेकी बारा–३ की सांसद एवं पूर्वकृषिमन्त्री ज्यालाकुमारी साह, अतिथिहरूमा बारा–४ (१)का प्रदेश सांसद देवनारायण चFैधरी, राप्रपाका मोहन यादव, बहुअरीका अगुवा शिवशङ्कर पटेल, लोसपा नेता जगतनारायण महतो, माओवादी नेता लालबहादुर पटेललगायतले मन्तव्य दिएका थिए ।. परवानीपुर गापाको गाउँसभामा केही जनप्रतिनिधिहरूबीच रजिस्टरमा उपस्थिति हाजिर गराउने विषयमा विवाद हुँदा हात हालाहाल भएको थियो । एकजना जनप्रतिनिधिले उपस्थितिको हाजिर नगर्न केही सदस्यलाई रोक्न खोज्दा वडा सदस्यहरूबीच तनाव उत्पन्न भई हात हालाहाल भएको थियो ।",https://eprateekdaily.com/2023/06/23/53132
सहमतिपछि ट्रान्सपोर्ट व्यवसायीको आन्दोलन स्थगित,स्थानीय,प्रतीक दैनिक,"असार ८, २०८०",वीरगंज,"ट्रान्सपोर्ट एशोसिएशन, पर्साको आन्दोलन सहमतिपछि स्थगित भएको छ ।. पर्साका प्रमुख जिल्ला अधिकारी हीरालाल रेग्मीको पहलमा बिहीवार साँझ सहमति भएको र शुक्रवारदेखि सबै ट्रान्सपोर्ट सञ्चालनमा आएको अध्यक्ष बालकृष्ण पोखरेलले बताए ।. उनले हिजो जिल्ला प्रशासन कार्यालयमा सहमति भएपश्चात् प्रजिअलाई बुझाइएको ट्रान्सपोर्टका साँचो फिर्ता पाएको र आजदेखि सहमति अनुसार ट्रान्सपोर्ट सञ्चालनमा ल्याएको बताए ।. हिजो बसेको बैठकमा एशोसिएशनले राखेका मागहरू सम्बोधन गर्दै राजस्व अनुसन्धानमा भौतिक गणनालाई यथाशक्य छिटोछरितो बनाउने, त्रुटि देखिएको पार्टीको मात्र मालवस्तुहरू होल्ड गरी बाँकी सामान र साधनलाई गन्तव्यतर्फ जान दिने, काठमाडौं गन्तव्य भएको ढुवानी साधनको चेकजाँच राजस्व अनुसन्धान कार्यालय, पथलैयाबाट गराउने व्यवस्था मिलाउने सहमति भएको अध्यक्ष्F पोखरेलले बताए ।. ट्रान्सपोर्ट एशोसिएशनले असार ४ गते सोमवारदेखि वीरगंजका ५५ वटै ट्रान्सपोर्ट बन्द गरेर आन्दोलन शुरू गरेको थियो । एशोसिएशनले बिलबीजकभन्दा बढी सामान भएको आरोपमा प्रहरीले खुद्रा सामान ढुवानी गर्ने व्यवसायीहरूको सवारीसाधन राजस्व अनुसन्धानमा पठाएर दुःख दिने गरेको र सो कार्य रोकिनुपर्ने माग गर्दै आन्दोलन गरेको थियो ।. प्रहरीले राजस्वमा पठाएका कैयौं सवारीसाधन कारबाईमा नपरेका तर एक/दुई जना पार्टीको गलतीले सबैले दुःख भोग्ने गरेको र व्यवसायीले १० दिनसम्म राजस्व अनुसन्धानमा धाउनुपर्दा अहिलेको आर्थिक मन्दीमा व्यवसाय धराशयी भएको भन्दै एशोसिएशनले सबै व्यवसायीको ऐक्यबद्धतामा आन्दोलन चर्काएको थियो । तीन दिन चलेको आन्दोलनबाट ७७ जिल्लामा ढुवानी व्यवसाय प्रभावित भएपछि हिजो दुवै पक्षबीच छलफल भएको र सोमा सहमति भएपछि आजदेखि ट्रान्सपोर्ट पूर्ववत्रूपमा सञ्चालनमा आएको अध्यक्ष पोखरेलले बताए ।",https://eprateekdaily.com/2023/06/23/53126
कोल्हवी नगरपालिकाको १०औं नगरसभा सम्पन्न,स्थानीय,प्रतीक दैनिक,"असार १०, २०८०",निजगढ,"कोल्हवी नगरपालिकाको १०औं नगरसभा आइतवार सम्पन्न भएको छ ।. नगरसभाले वार्षिक नीति तथा कार्यक्रम र बजेट सर्वसम्मत पारित गर्दै आर्थिक वर्ष २०८०/८१ को लागि ६४ करोड २८ लाख ८० हजार विनियोजन गरेको छ । जसमा आन्तरिक स्रोतबाट १० करोड १४ लाख २२ हजार, राजस्व बाँडफाँडबाट १३ करोड २४ लाख ६४ हजार र सङ्घीय सरकारबाट सशर्त अनुदान ३९ करोड दुई लाख र प्रदेश सरकारबाट प्राप्त हुने सशर्त अनुदान एक करोड ८७ लाख ९४ हजार रहेको जनाइएको छ ।. त्यसैगरी, खर्च अनुमानतर्फ चालू खर्च ३५ करोड ५४ लाख ३० हजार र पूँजीगत खर्च २८ करोड ७४ लाख ५० हजार विनियोजन गरिएको जनाइएको छ ।. वार्षिक नीति तथा कार्यक्रममा शिक्षा, स्वास्थ्य, युवा, कृषि तथा भूमि, खानेपानी, राजस्व, श्रम र रोजगार, वित्तीय संस्था तथा सहकारी, वन तथा वातावरण, पर्यटन, संस्थागत विकास र सुशासन, महिला, बालबालिका तथा ज्येष्ठ नागरिक, विपद् व्यवस्थापन, पूर्वाधार, भाषा, कला, साहित्य र संस्कृति, फोहोरमैला व्यवस्थापनलाई प्राथमिकतामा राख्दै कोल्हवी नगरको दिगो विकास र नगरवासीहरूका सकारात्मक भावना समेटेर वार्षिक नीति तथा कार्यक्रम र बजेट प्रस्तुत गरिएको उपप्रमुख लक्ष्मीकुमारी चौधरीले बताइन् ।. कोल्हवी नगरपालिकाका प्रमुख रामप्रसाद चौधरीको अध्यक्षतामा भएको नगरसभामा नगरप्र्रमुख चौधरीले वार्षिक नीति तथा कार्यक्रम र बजेटमाथि प्रकाश पार्दै यसलाई पूर्णरूपमा पालना गर्दै सफलतामा पुर्याउनुपर्ने प्रमुख जिम्मेवारी सबै जनप्रतिनिधि र नगरवासीहरूको पनि रहेको बताए ।. कार्यक्रममा प्रमुख प्रशासकीय अधिकृत राममणि अधिकारी, लेखा अधिकृत सुरेन्द्रप्रसाद चौधरी, जनप्रतिनिधि, कार्यपालिका सदस्य, विषयगत शाखा प्रमुख, कर्मचारीलगायत सञ्चारकर्मीहरूको सहभागिता थियो ।",https://eprateekdaily.com/2023/06/25/53194
ठोरीलाई पर्साको सौराहा बनाउने : मन्त्री सिंहासन,स्थानीय,प्रतीक दैनिक,"असार ९, २०८०",सेढवा,"मधेस प्रदेशको एक मात्र पर्यटकीय स्थलको रूपमा चिनिएको ठोरीको विकास तथा स्तरोन्नतिका लागि मधेस सरकार अग्रसर रहेको जलस्रोत, सिंचाइ, ऊर्जा तथा खानेपानीमन्त्री सिंहासनसाह कलवारले बताए । ठोरी गाउँपालिकाको नवौं गाउँसभाको नीति तथा कार्यक्रमको उद्घाटन गर्दै मन्त्री कलवारले सो कुरा बताएका हुन् । यसभन्दा पहिले आफू सरकारमा नभएको बेला र ठोरी आफ्नो कार्य क्षेत्रभन्दा बाहिर रहे पनि ठोरीको विकासका लागि योगदान पुर्याएको मन्त्री कलवारले बताए । ठोरीलाई नेपालको अर्को सौराहा बनाउन मधेस सरकार लागेको मन्त्री कलवारले बताए ।. मन्त्री कलवारले ठोरीका किसानले दिनहुँ जङ्गली जनावरबाट दुःख भोग्दै आएकाले जङ्गल र मानव बस्तीबीच टावरलाइट जडान गर्ने प्रतिबद्धता जाहेर गरेका छन् । यसका अलावा ठोरीवासीका लागि खानेपानी व्यवस्थापन तथा अन्य क्षेत्रको विकासका लागि सक्दो प्रयास गर्ने मन्त्री कलवारले बताए ।. मधेस प्रदेशको लागि ठोरी गहना भएको जनता समाज पार्टी पर्साका अध्यक्ष रामनरेश यादवले बताए । यसको विकास गरी राष्ट्रिय तथा अन्तर्राष्ट्रिय पर्यटक भिœयाउन जसपा सधैं लागिरहेको अध्यक्ष यादवले बताए ।. कार्यक्रममा ठोरी गाउँपालिकाका अध्यक्ष लालबहादुर श्रेष्ठले आगामी आवका लागि नीति तथा कार्यक्रम प्रस्तुत गरेका थिए ।. नीति तथा कार्यक्रममा शिक्षा, स्वास्थ्य, कृषिलाई प्रमुख प्राथमिकतामा राखिएको छ । ठोरीको शिक्षाका लागि प्रारम्भिक कक्षादेखि १२ कक्षासम्म पूर्ण निश्शुल्क तथा दलित, जनजाति, अति विपन्न परिवारका उत्कृष्ट बालबालिकालाई छात्रवृत्ति वितरण र छात्रावासको व्यवस्था गरिने नीति रहेको छ । जनप्रतिनिधि र नेपाल सरकारका कर्मचारीका बालबाच्चालाई अनिवार्य सामुदायिक विद्यालयमा भर्ना गर्ने नीतिलाई निरन्तरता दिने आध्यक्ष श्रेष्ठले बताए ।. कृषकको जीवनस्तर उकास्न मौसमी तथा बेमौसमी तरकारी र फलफूल उत्पादन गर्ने नीति रहेको छ । यसका साथै ताजा तरकारी उत्पादन गर्ने उद्देश्यले ‘एक परिवार एक करेसाबारी’को अवधारणा ल्याउने र ‘एक परिवार दुई बिरुवा’ रोप्ने अभियान सञ्चालन गरिने छ । बढी वृक्षारोपण गर्ने नागरिकलाई सम्मानित गरिने नीति नीति तथा कार्यक्रममा रहेको अध्यक्ष श्रेष्ठले बताए ।. स्वास्थ्य सेवा प्रवाहमा सुधार गर्दै प्रत्येक वडामा निश्शुल्क प्रयोगशाला स्थापना गर्ने नीति रहेको छ । यसका अलावा अतिक्रमित सार्वजनिक जग्गामा वृक्षारोपण, फ्री वाइफाइ जोन, ततबन्ध, खानेपानी व्यवस्थापनलगायत समेटिएको छ ।. कार्यक्रममा जिल्ला समन्न्य समिति पर्साका पूर्व उपसभापति ठाकुरप्रसाद न्यौपाने, नेकपा ठोरीका अध्यक्ष खगेन्द्र श्रेष्ठ, नेपाली काङ्ग्रेस ठोरीका प्रतिनिधि शम्भुराम पौडेल, नेता लेखमान थापा, शिक्षा संयोजक भोपाल जोशीलगायतले शुभकामना मन्तव्य व्यक्त गरेका थिए ।",https://eprateekdaily.com/2023/06/24/53160
"भवन निर्माण, कृषिलगायत योजनासहित पटेर्वासुगौलीको बजेट प्रस्तावित",स्थानीय,प्रतीक दैनिक,"असार १०, २०८०",पंचगावाँ,"पटेर्वासुगौली गाउँपालिकाले आर्थिक वर्ष २०८०/८१ को लागि नीति तथा कार्यक्रम र बजेट सार्वजनिक गरेको छ । गुदरबाबा मन्दिर प्राङ्गणमा आयोजित गाउँसभामा गाउँपालिका उपाध्यक्ष ममता महतोले नीति तथा कार्यक्रम र बजेट सार्वजनिक गरेकी हुन् । गाउँपालिका अध्यक्ष दिनेशकुमार चौधरीको अध्यक्षतामा आयोजित गाउँसभामा उपाध्यक्ष महतोले अनुमानित ३८ करोड १५ लाख छ हजार ३०० रुपैयाँको बजेट प्रस्तुत गरिन् ।. जसमा सङ्घीय तथा प्रदेश सरकारको वित्तीय समानीकरण अनुदानबाट १० करोड २१ लाख ४४ हजार, सशर्त अनुदान अन्तर्गत १५ करोड १६ लाख, विशेष अनुदानतर्फ ८० लाख, समपूरक अनुदानतर्फ ७० लाख, राजस्व बाँटफाँटबाट सात करोड ९५ लाख ७७ हजार ३००, आन्तरिक आय तीन करोड ३१ लाख ८९ हजारको अनुमानित आय प्रस्तुत गरिएको थियो ।. त्यस्तै, खर्चतर्फ कार्यालय व्यवस्थापनमा छ करोड, कृषितर्फ ८५ लाख, पशु विकासमा ३५ लाख, उद्यम विकासमा २५ लाख, शिक्षामा दुई करोड ५० लाख, स्वास्थ्यमा एक करोड ३० लाख र प्रत्येक वडा कार्यालयलाई ६०/६० लाख रुपैयाँ अनुमानित खर्च बजेटमा छुट्याइएको छ ।. आगामी आवमा गाउँपालिकाको प्रशासनिक भवन निर्माण, आँखा अस्पताल निर्माणलगायतका ठूला योजनाहरूमा लगानी गरिने जनाइएको छ ।. शिक्षा, कृषि, स्वास्थ्य, पर्यटन विकास, भौतिक निर्माण तथा स्थानीय संस्कृतिको संरक्षण गर्ने योजनाहरूमा पनि विशेष जोड दिइएको छ ।. कार्यक्रममा पालिकाको प्रशासनिक भवन निर्माणका लागि जग्गादाता, उत्कृष्ट माछापालक किसान, दुग्ध उत्पादन किसान, तरकारी उत्पादक किसान, अन्न उत्पादक किसान तथा विभिन्न तहका उत्कृष्ट शिक्षकहरूलाई सम्मान गरिएको थियो ।",https://eprateekdaily.com/2023/06/25/53209
नालामाथि बनेका संरचनाको नापजाँच,स्थानीय,प्रतीक दैनिक,"असार ८, २०८०",वीरगंज,"वीरगंज महानगरपालिका कार्यालयले नालामाथि बनेका घरहरूका कारण महानगरको मुख्य नाला सफाइमा समस्या भएपछि सोविरुद्धको अभियान चलाउने सुरसार देखाएको छ ।. भौतिक पूर्वाधार अतिक्रमण नियन्त्रण समितिका संयोजक वडाध्यक्ष प्रदीप चौरसियाले शुक्रवार नालामाथि बनेका संरचनाहरू हटाउनेतर्फ महानगरले नापजाँच गरी चिह्न लगाएको बताए । उनले नालामाथि बनेका संरचनाका कारण महानगरको मुख्य नाला सफाइ अभियान प्रभावित भएको र वर्षायाममा डुबानमुक्त गर्न मुख्य नाला सफाइ गर्न अत्यावश्यक भएको बताए ।. उनले मुख्य नाला सफाइ अभियान जिल्ला प्रशासन कार्यालयबाट शुरू भएको र क्लासिक होटलमा आएर रोकिएकोमा सोलाई निरन्तरता दिन नगरप्रमुख स्वयंले यसअघि असार २ गते स्थलगत निरीक्ष्Fण गरेको र आज प्राविधिक टोली खटेर चिह्न लगाउने काम गरेको बताए ।. तीन दशकअघि विश्व बैंकको सहयोगमा तत्कालीन नगरपञ्चायतले बनाएको दश फिटे नाला पछिल्लो समय एशियाली विकास बैंकको सहयोगमा महानगरमा सञ्चालित मझौला शहर एकीकृत वातावरणीय सुधार आयोजना अन्तर्गत सो नाला विस्तार कार्य भएको थियो । क्लासिक होटल, शिवप्रसाद साहको घर र हरि खेतान बहुमुखी क्याम्पस नालामाथि बनेका कारण सफाइमा समस्या भएको उनले बताए ।",https://eprateekdaily.com/2023/06/23/53135
गहवामाई मन्दिरबाट भव्य रथयात्रा निकालियो,स्थानीय,प्रतीक दैनिक,"असार ५, २०८०",वीरगंज,"वीरगंजको प्रसिद्ध गहवामाई मन्दिरको पछिल्लोपटक भएको प्राण प्रतिष्ठान र मन्दिर आधुनिकीकरणको ११ वर्ष पुगेको उपलक्ष्यमा मङ्गलवार भव्य रथयात्रा निकालिएको छ ।. मन्दिर परिसरबाट निकालिएको रथयात्रा घण्टाघर, इनर बाइपास भएर छपकैया पोखरी पुगी नगरपरिक्रमा गरेर पुनः माईस्थानस्थित गहवामाई मन्दिरमा समापन भएको थियो । रथयात्रामा हजारौंको सङ्ख्यामा भक्तजनहरू सहभागी भएका थिए ।. पहेंलो गेरुवा वस्त्र र रातो झन्डा बोकेर हजारौं मानिस बिहान रथयात्रामा सहभागी भएका थिए । वीरगंज महानगरको पहलमा श्याम पोखरेलको संयोजकत्वमा रथयात्रा समिति गठन भएको थियो । रु २० लाख लागतमा रथ तयार गरिएको थियो ।. भारत र नेपालका कारीगरहरूले दुई साता लगाएर सो रथ तयार गरेको र आज पहिलोचोटि वीरगंजमा रथयात्रा निकालिएको थियो ।",https://eprateekdaily.com/2023/06/20/53020
ईशनाथ नगरपालिकाको नगरसभा सम्पन्न,स्थानीय,प्रतीक दैनिक,"असार ७, २०८०",रौतहट,"ईशनाथ नगरपालिकाको सातौं नगरसभाले रु ५० करोड ६९ हजारको बजेट सार्वजनिक गरेको छ ।. आर्थिक विकासतर्फ चार प्रतिशत, सामाजिक विकासतर्फ १४ प्रतिशत, पूर्वाधार विकासतर्फ ७५ प्रतिशत, वातावरण तथा विपद् व्यवस्थापनतर्फ दुई प्रतिशत र संस्थागत विकास तथा सेवाप्रवाहतर्फ पाँच प्रतिशत बजेट विनियोजन गरेको छ । सो नगरसभाका प्रमुख अतिथि मधेस प्रदेश सरकारका वातावरण तथा पर्यटनमन्त्री रमेश कुर्मीले वातावरण तथा पर्यटनसम्बन्धी कार्यक्रम बनाएर ल्याए ईशनाथ नपालाई थप बजेट दिने बताए ।. आफ्नो मन्त्रालय अन्तर्गत वृक्षारोपण र पर्यटन क्षेत्रको विकासका लागि मात्र बजेट रहेकोले सोअनुरूप कार्यक्रम बनाउन ईशनाथ नपालाई सुझाव दिए । उनले अहिले विश्वकै वातावरण दूषित भइरहेकोले वातावरण सपार्न एक घर एक बिरुवा रोप्न आग्रह गरे ।. नगरप्रमुख कौशलिया देवीको अध्यक्षतामा भएको नगरसभा उद्घाटन सत्रमा प्रमुख प्रशासकीय अधिकृत भूदेव झा, वडाध्यक्षहरू, कार्यपालिका सदस्यहरू, भद्रभलादमी, पत्रकारहरूको सहभागिता थियो ।",https://eprateekdaily.com/2023/06/22/53090
"कलैया उपमनपाको बजेट एक अर्ब ५४ करोड, नगरसभाबाहिर जनप्रतिनिधिबीच कुटाकुट",स्थानीय,प्रतीक दैनिक,"असार ७, २०८०",परवानीपुर,"कलैया उपमहानगरपालिकाले आगामी आव २०८०/८१ को लागि एक अर्ब ५४ करोड ३८ लाख ६६ हजारको बजेट पारित गरेको छ ।. ११औं नगरसभामा कलैयाकी उपप्रमुख रौशन प्रवीणको तर्फबाट प्रमुख प्रशासकीय अधिकृत नाथु साहले बजेट प्रस्तुत गरेका थिए ।. उपमनपाले चालूतर्फ ९१ करोड ९८ लाख र पूँजीगततर्फ ६२ करोड ४० लाख ६६ हजार गरी एक अर्ब ५४ करोड ३८ लाख ६६ हजारको बजेट पारित गरेको छ ।. चालूतर्फ साधारण खर्च ३४ करोड २९ लाख, सशर्त अनुदान ५३ करोड २६ लाख, वडा कार्यालय सञ्चालन खर्च ९३ लाख, सावाँ ब्याज भुक्तानी ५० लाख, दायित्व भुक्तानी तीन करोड गरी ९१ करोड ९८ हजार बजेट विनियोजन गरेको छ भने पूँजीगततर्फ कार्यालय पूँजीगत १० करोड ५६ लाख, नगरस्तरीय योजना छ करोड ७० लाख, सशर्त अनुदान पूँजीगत ३६ लाख, वडास्तरीय योजना २१ करोड ६० लाख, प्रदेशस्तरीय योजना एक करोड २५ लाख, दायित्व भुक्तानी १७ करोड ८९ लाख ६६ हजार, सङ्घ सरकार विशेष र समपूरक चार करोड चार लाख गरी ६२ करोड ४० लाख ६६ हजार बजेट विनियोजन भएको हो ।. नगरसभा चलिरहेको अवस्थामा बाहिर नगर सदस्यहरूबीच रस्साकस्सी भएको थियो । वडाहरूमा विकास बजेटको भागबन्डाको विषयमा वडासदस्य र वडाध्यक्षहरूबीच कुरा नमिल्दा केही नगरपरिषद् सदस्यले नगरसभा बहिष्कार गरेका थिए ।. नगरसभाभन्दा पाँच दिनअगाडि बजेटको कार्यविधि माग गरिएकोमा नगरप्रमुखले उपलब्ध नगराउँदा आफूहरूले नगरसभामा विरोध जनाउँदै बहिष्कार गरेको बताएका छन् ।. बहिष्कार गरी प्रदर्शन गरिरहेका केही जनप्रतिनिधिबीच हात हालाहाल र कुटाकुटसमेत भएको थियो ।. नगरप्रमुख विनोद साहले बन्दसत्रमा सदस्यहरूले आफ्नो धारणा राख्नुपर्नेमा नगरसभाबाहिर गरिएको हर्कतप्रति दुःख व्यक्त गरे । उनले सबैजसो गुनासाहरूका बारेमा नगरसभाको बन्दसत्रमा छलफल हुने र चित्त नबुझेको विषयलाई संशोधन पनि गर्न सकिने कानूनी प्रावधान हुँदाहुँदै सोविपरीत उद्घाटनसत्र बिथोल्ने गरी सभाहलबाहिर भएका हर्कतहरूको आलोचना गरे ।",https://eprateekdaily.com/2023/06/22/53062
पर्सा जिल्ला अदालतले जेठसम्म ५३ सय मुद्दा टुङ्गो लगायो,स्थानीय,प्रतीक दैनिक,"असार ७, २०८०",वीरगंज,"पर्सा जिल्ला अदालतले जेठ मसान्तसम्म १२ हजार २७२ मुद्दामध्ये पाँच हजार ३६८ वटा मुद्दा फछ्र्योट गरेको छ । पर्सा जिल्ला अदालतले उपलब्ध गराएको तथ्याङ्क अनुसार चालू आवको जेठ मसान्तसम्म पाँच हजार ८५७ वटा नयाँ मुद्दा दर्ता भएका र पछिल्लो वर्षको जिम्मेवारीका छ हजार ४१५ मुद्दा गरी १२ हजार २७२ मुद्दामध्ये पाँच हजार ३६८ वटा मुद्दा फछ्र्योट गरेको र छ हजार ९०४ वटा मुद्दा अझै बाँकी रहेको जनाएको छ ।. बाँकी रहेका मुद्दामा एक वर्ष नाघेका दुई हजार ९६७, १८ महीना नाघेका एक हजार ८१७, दुई वर्ष नाघेका एक हजार तीनवटा मुद्दा रहेका छन् । न्यायाधीशहरू विनोदकुमार पोखरेलको इजलासबाट ६८६, रामप्रसाद शर्माको इजलासबाट ७४८, विष्णुप्रसाद उपाध्यायको इजलासबाट ६९१, धु्रवबहादुर त्रिपाठीको इजलासबाट ५२५, कृष्णप्रसाद पौडेलको इजलासबाट ३३२, विश्वनाथ भट्टराईको इजलासबाट ६०२, प्रह्लादकुमार योगीको इजलासबाट ४५४, विद्याराज पौडेलको इजलासबाट ५१८, पुरुषोत्तम नेपालको इजलासबाट ४०१, भगवती शर्मा ढुङ्गानाको इजलासबाट ३४४ र यसअघि सरुवा भएर गएका न्यायाधीशहरूले ६७ वटा गरी पाँच हजार ३६८ वटा मुद्दा फछ्र्योट भएका पर्सा जिल्ला अदालतले जानकारी गराएको छ ।",https://eprateekdaily.com/2023/06/22/53093
प्रसौनी गापाको बजेट साढे ४५ करोड,स्थानीय,प्रतीक दैनिक,"असार ७, २०८०",वीरगंज,"बाराको प्रसौनी गाउँपालिकाले आगामी आव २०८०/८१ को लागि रु ४५ करोड ४५ लाखको बजेट ल्याएको छ ।. प्रसौनी गापाको सभाहलमा आयोजित १३औं गाउँसभामा गाउँपालिकाकी उपाध्यक्ष किरण देवीले ४५ करोड ४५ लाख ७५ हजारको बजेट प्रस्तुत गरेकी थिइन् ।. गापाले आगामी आवको लागि सङ्घ सरकारबाट समानीकरण अनुदान नौ करोड ९६ लाख, सशर्त अनुदान १३ करोड २४ लाख, विशेष अनुदान दुई करोड ७० लाख, समपूरक अनुदान ६० लाख, राजस्व बाँडफाँड छ करोड ८६ लाख ६३ हजार प्राप्त गर्ने अनुमान गरेको छ भने सङ्घ सरकारबाट समानीकरणमा रु ८० लाख, सशर्त अनुदान ५० लाख, विशेष अनुदान ३० लाख र समपूरक अनुदान २० लाख, राजस्व बाँडफाँड ४० लाख, आन्तरिक राजस्व (गत आवको मौज्दातसमेत) गरी चार करोड पाँच लाख एवं अन्य आय रु पाँच करोड ८३ लाख गरी कुल ४५ करोड ४५ लाखको बजेट विनियोजन भई बहुमतले पारित भएको छ ।. गापा अध्यक्ष एवं नगरसभाका अध्यक्ष विनोद जैसवालले प्रस्तुत गरेको नीति तथा कार्यक्रममा गाउँपालिकाको भौतिक पूर्वाधार विकास, शिक्षा, स्वास्थ्य, कृषि, सिंचाइ, खानेपानी, रोजगार सिर्जना, दक्ष जनशक्ति उत्पादन गर्नेलगायत योजना अन्तर्गत बजेट विनियोजना गरी बजेट पारित भएको गाउँपालिकाका प्रमुख प्रशासकीय अधिकृत सुमितकुमार सिंहले बताए ।",https://eprateekdaily.com/2023/06/22/53055
"महिला यौनकर्मी सुध्रिए, तेस्रोलिङ्गी यौनकर्मीमा सुधार आएन",स्थानीय,प्रतीक दैनिक,"असार ७, २०८०",वीरगंज,"वीरगंजमा तेस्रोलिङ्गी यौनकर्मीहरूको आतङ्क कम हुन सकेको छैन । जिल्ला प्रहरी कार्यालय, पर्साले यसअघि चलाएको महिला यौनकर्मीविरुद्धको अभियानबाट महिला यौनकर्मीहरूको सङ्ख्यामा कमी आएको तर यो अवधिमा प्रहरीले तेस्रोलिङ्गी यौनकर्मीहरूलाई भने सुधार गर्न नसकेको यो क्षेत्रमा कार्यरत संस्थाहरूले जानकारी गराएका छन् ।. प्रहरीले विभिन्न चरणमा होटल, लज र घरहरूमा छापा मारी रकम लिएर यौन व्यवसायमा लागेका महिला यौनकर्मीहरूलाई निरुत्साहित गरेको थियो । पर्सा जिल्लामा तीन सयभन्दा बढी महिला यौनकर्मी कार्यरत रहेका यससम्बन्धी कार्यमा संलग्न संस्थाहरूले जानकारी गराएका छन् ।. अहिले होटल, लज र घरमा महिला यौनकर्मीहरूको सङ्ख्या पातलिएको छ । प्रहरीले विभिन्न चरणमा यो कार्यविरुद्ध अभियान चालेको कारण महिला यौनकर्मीहरूको सङ्ख्यामा कमी आएको हो तर महानगरका विभिन्न स्थानमा खासगरी बाइपास, इनरबाइपास, पावरहाउस, विपी उद्यान क्षेत्र, ड्राइपोर्टचोक आदिमा भने तेस्रोलिङ्गी यौनकर्मीहरूको व्यवसायलाई प्रहरीले नियन्त्रण गर्न सकेको छैन ।. यी क्ष्Fेत्रमा तेस्रोलिङ्गी यौनकर्मीहरूका कारण स्थानीयहरूलाई समस्या भएको छ । उनीहरूले खुलेआम यौन कार्यको लागि आग्रह गर्ने र ग्राहकहरूसँग जोरजबरजस्ती गरेर पैसा ठग्ने कार्य गर्दै आएका छन् ।. प्रहरीमा उनीहरूविरुद्ध नियमितरूपमा उजूरी परे पनि यस सवालमा प्रहरीले गम्भीरतापूर्वक लिन सकेको छैन । जसले गर्दा तेस्रोलिङ्गी यौनकर्मीहरूको आतङ्क बढेको सरोकारवालाहरूले गुनासो गरेका छन् ।",https://eprateekdaily.com/2023/06/22/53096
दुई करोडको सडक–नाला निर्माण : गुपचुप समिति गठन,स्थानीय,प्रतीक दैनिक,"असार ५, २०८०",परवानीपुर,"वीरगंज महानगर–१८ सुखचैनामा निर्माणाधीन रु दुई करोड नौ लाखको नाला एवं सडक निर्माणको योजनामा अनियमितता भएको आरोप लगाइएको छ । सुखचैनावासीले यस्तो आरोप लगाएका हुन् ।. दुई करोड नौ लाखको तीन टुक्रामा तीनवटा समिति गठन गरी आन्तरिकरूपमा ठेकेदारमार्फत नै काम गराउने रणनीति अनुसार गुपचुप समिति गठन गरेर पहिलो खण्डको काम भइरहेकोले त्यसलाई रोक्न गाउँवासीले अपील गरेका छन् । श्यामसुन्दर पटेलका अनुसार गाउँको योजना पारदर्शीरूपमा गर्न गाउँमा चौकीदारबाट सूचना गराई गाउँभेला गरी उपभोक्ता समिति गठन गर्नुपर्नेमा १८ नम्बर वडा कार्यालयमा गुपचुप किसिमले किशोरी मण्डलको अध्यक्षतामा उपभोक्ता समिति गठन गरिएको छ ।. पर्सा, विश्रामपुर घर भई वीरगंज बस्दै आएका ठेकेदार राजु साहमार्फत काम भइरहेकोले उपभोक्ता समितिको काँधमा बन्दूक राखेर निशाना साँध्ने काम भएको बताइएको छ । सडक तथा नालाको योजनामा २० देखि ३० प्रतिशतसम्म कमिशनको चलखेल भएकोले वीरगंज महानगरपालिकाका जनप्रतिनिधिका आसेपासेलाई उपभोक्ता समितिमा राखिएको र आसेपासे ठेकेदारको पैसा खर्च गरी काम भइरहेको बुझिएको छ ।. उपभोक्ता समितिले काम गर्दा लाखौं रुपियाँको जोहो गर्नुपर्ने अवस्था भएकोले जनतालाई देखाउन उपभोक्ता समितिमार्फत काम भइरहेको भन्ने तर पछाडिबाट ठेकेदार हुँदै जनप्रतिनिधिको गोजीमा कमिशनबापत लाखौं रुपियाँ कुम्ल्याउन यस्तो रणनीति अख्तियार गरेको गाउँलेको आशङ्का छ । साथै नाला निर्माण, आरसिसी ढलानको परिमाणमा पनि कमी गरिएको एवं नालाको डण्डीको जाली जोड्ने क्रममा पनि त्रुटि भएको बुझिएको छ ।. दुई करोड नौ लाखको योजनामा अढाई सय मिटर लामो सडक, नाला (नालाको चौडाइ अढाई फिट) को तीन टुक्रा जोड्दा साढे सात सय मिटर लामो सडक, नाला निर्माण गर्ने योजना छ । उक्त रकम मधेस प्रदेश सरकारबाट आएको बजेटबाट असार २५ गतेभित्र सम्पन्न गर्ने लक्ष्य अनुसार काम भइरहेको छ । तर एउटा समितिमार्फत गठन गरी काम भइरहेको छ भने अर्को दुईवटा खण्डको काम पनि चाँडै दुईटा समितिमार्फत गराउने जनाइएको छ । एउटा खण्ड अन्तर्गत सडकको दायाँबायाँ अढाई सय मिटर लामो नाला र सडक ढलान गरी रु ६७ लाखको हाराहारीमा बजेट रहेको वीरगंज मनपाका इन्जिनीयर नवीन यादवले बताए ।. सडक तथा नाला निर्माणको क्रममा जनताबाट आएको गुनासो उपभोक्ता समिति र ठेकेदारलले सच्याउने भनेको र गुणस्तरीयको सवालमा कुनै कञ्जुस्याइँ नहुने उनले प्रतिक्रिया दिए । कमिशनको कुरा अफवाह मात्र भएको बताउँदै उनले फ्रिज हुन लागेको रकमबाट काम सम्पन्न गर्न केही प्राविधिक कुरा नमिलेको उनले जवाफ दिए ।. यस विषयमा सुखचैनामा निर्माणाधीन सडक–नाला उपभोक्ता समितिका अध्यक्ष किशोरी मण्डलले योजनामा कुनै किसिमको कमीकमजोरी नभएको र विकास नरुचाउने केही व्यक्तिले विरोध जनाएको चर्चा गर्दै स्टिमेट अनुसार गुणस्तरीय काम गरेर देखाउने आश्वासन दिएका छन् ।",https://eprateekdaily.com/2023/06/20/53024
सात बिघा पोखरीको माछा मरेको घटना विवादित,स्थानीय,प्रतीक दैनिक,"असार ४, २०८०",वीरगंज,"धोबिनी गाउँपालिका कार्यालयमार्फत ठेका लगाइएको सात बिघा ठूलो पोखरीमा माछा मरेको छ।. वडा नं–५ धोबिनीस्थित नगमा माछा पालनका सञ्चालक एनुल मियाँले धोबिनी गापाको लापरवाहीले माछा मरेको आरोप लगाए। उनले धोबिनी गापाले आठ महीनादेखि ठेक्काको रकम नबुझाएको भन्दै माछा मार्न रोक्का गरेको र गत जेठ ३० गते पोखरीबाट माछा मार्ने र किस्ताको रकम दिने शर्तमा फुकुवापत्र दिएपछि असार १ गते माछा मार्न शुरू गरेको बताए। सो क्रममा माछा मार्न शुरू गरेकै बेला निमित्त प्रशासकीय अधिकृत सञ्जय यादव र वडाध्यक्ष मनाउर मियाँको निर्देशनमा कर्मचारी, गापा प्रहरीले माछा मार्न रोक लगाएको उनले बताएका छन्।. ठेकेदार मियाँले जालमा रहेको माछासमेत पोखरीमा फाल्न लगाइएपछि माछा मरेको दाबी गरेका छन्। असार २ गते पोखरीमा साना–ठूला गरी माछा मरेको उनले बताए।. ठेकेदार मियाँले सात बिघामा रहेको उक्त माछा पोखरी ९९ लाख ३६ हजारमा पाँच वर्षको लागि ठेक्का लिएर माछापालन गर्दै आएको बताएका छन्। तर जानकारहरू भने एकैपटक सो परिमाणमा माछा मार्न नसकिने र मर्न पनि नसक्ने बताउँछन्। सय ग्रामभन्दा कम तौलको माछा जालबाट बाहिरिएपछि मर्न सक्ने बताइएको छ। यो घटनामा सात बिघा पोखरीमा जाल बिछ्याएर एकैपटक माछा मार्न सक्ने अवस्था नरहेको र जालभित्रको माछा पुनः पोखरीमा फाल्दा मर्न नसक्ने भन्दै बीमाको चलखेल रहेको बताएका छन्।. गाउँ पालिकाले ठेकेदारलाई नोक्सानी भर्पाई नगर्ने परिपाटी पर्सा जिल्लामा रहेको र ठेकेदारहरूले पोखरीको बीमा गर्ने र बीमा कम्पनीसँग सो बापतको रकम दाबी गर्ने हुँदा प्रहरीसमेतलाई जानकारी गराएर बीमा दाबी गर्न खोजेको बताएका छन्।. त्यसैगरी माछा पोखरीसम्बन्धी जानकारले एकैपटक विषादि हालेर पनि सात बिघा पोखरीको माछा मार्न नसकिने दाबी गरेका छन्।.",https://eprateekdaily.com/2023/06/19/52960
स्थानीय तहविरुद्ध अख्तियारमा उजूरी बढेपछि…,स्थानीय,प्रतीक दैनिक,"असार ५, २०८०",वीरगंज,"स्थानीय तहहरूमा बढ्दो भ्रष्टाचारविरुद्ध सर्वसाधारणले उजूरी गर्न थालेपछि स्थानीय तहहरूले पनि सोको उपाय खोज्न थालेका छन् ।. बारा, जीतपुरसिमरा उपमहानगरपालिकाले अख्तियारमा परेका उजूरी हेर्नको लागि एकजना फोकल पर्सन नै तोकेपछि अहिले चर्चाको विषय बनेको छ । उमनपाले नासु रमेश सुवेदीलाई अख्तियारको फोकल पर्सन तोकी उजूरी परेका फाइल तथा सम्बन्धित व्यक्तिलाई उपस्थित गराउने कार्य सुम्पेको छ । नासु सुवेदीले एक हप्तामा उमनपाविरुद्ध अख्तियारमा ५३ वटा उजूरी परेको जानकारी दिए ।. अहिले पर्सा र बाराका स्थानीय पालिकाहरूमा योजनापिच्छे उजूरी अख्तियारमा पर्ने गरेको छ । अख्तियारले दैनिक गापाको इमेलमा उजूरीसम्बन्धी फाइल पठाउने र सोसँग सम्बन्धित व्यक्तिहरूलाई झिकाउन निर्देशन दिने गरेको कारण अधिकांश कर्मचारी पालिकाको काम छाडी अख्तियारमा धाइरहेका छन् ।. पर्साका एकजना प्रमुख कार्यकारी अधिकृतले आर्थिक मसान्तको अन्तिम महीना चलिरहेको, भुक्तानी लिने–दिने, आगामी आवको लागि योजना बनाउने समयमा अख्तियारले दैनिक ताकेता गरेपछि हैरान भएको बताए । उनले विगतमा कसले के गलती गर्यो, सोको फाइल नभेटिने, योजना सञ्चालन गर्ने व्यक्ति नरहेकाले आफूलाई जवाफ दिन समस्या भएको बताए । उनले यस्ता फाइलहरू हेर्ने छुट्टै कर्मचारी नियुक्त गर्नुपर्ने बताएका छन् ।",https://eprateekdaily.com/2023/06/20/53028
बडहर्वा–छतौना–रौतहट–सर्लाही हुलाकी सडक बालुवामा पानीसरह,स्थानीय,प्रतीक दैनिक,"असार ५, २०८०",रौतहट ५ असार/,हुलाकी सडक अन्तर्गत पर्ने बडहर्वा– छतौना–रौतहट–सर्लाहीको ठेकेदारले गरेको लापरवाहीका कारण सडक भत्कन थालेको छ ।. मरम्मत तथा निर्माण कार्य सडक छेउकै माटो खनेर गर्न थालेपछि अहिले निर्माण भएको सडक भत्किन थालेको हो । थोरै वर्षा हुँदा सडक भत्कन शुरू भएको स्थानीयवासीले बताए ।. सो सडक बालुवामा पानी हाले सरह भएको स्थानीय जितु ठाकुरले बताए । हुलाकी सडक जनकपुरका प्रमुख कृष्ण महतोको मिलेमतोमा सडक निर्माणमा व्यापक अनियमितता भएको ठाकुरले बताए । प्रमुख महतोको मिलेमतोमा ठेकेदारले लापरवाहीपूर्वक कार्य गरी भुक्तानी लिने गरेको बताइन्छ ।. ठूलो वर्षा भए सडक विलीन हुने भएपछि स्थानीयवासीले अख्तियार दुरुपयोग अनुसन्धान कार्यालयमा उजूरी दिने तयारी गरिरहेको उनले बताए ।. यस सम्बन्धमा प्रमुख महतोसँग सम्पर्क गर्दा ठेकेदारलाई खाल्डो पुर्न भनेकोमा पहिलेदेखि नै खनिएको खाल्डो नपुर्ने ठेकेदारले अडान लिएको बताए ।. सडक निर्माण पहिले डिभिजन कार्यालय चन्द्रनिगाहपुरबाट भएको बताउँदै सोही बेला ठेकेदारले लापरवाही गरेको उनको दाबी छ ।. सडक अनियमिततामा आफ्नो कुनै संलग्नता नरहेको भन्दै आफूले बारम्बार ठेकेदारलाई खाल्डो पुर्न भनेको उनले जवाफ दिए ।. उक्त खाल्डो भर्न बाहिरबाट माटो ल्याउन सम्भव नरहेकोले स्थानीयको सहयोगमा माटो पुर्न आग्रह गरेका छन् । ममाथि लगाइएको आरोप झूटा हुन् उनले बताए ।,https://eprateekdaily.com/2023/06/20/53017
सङ्क्रमितहरूसँग चिकित्सकीय भेदभाव जारी,स्थानीय,प्रतीक दैनिक,"असार ७, २०८०",वीरगंज,"विद्यार्थी जागरण मञ्च (विजाम)ले बुधवार एचआइभी प्रिभेन्शन ट्रिटमेन्ट फुल एन्ड सर्पोट सर्भिस अन्तर्गत सरोकारवालाहरूसँग छलफल गरेको छ ।. छलफलको क्रममा पछिल्लो समय महिला यौनकर्मीहरूले लिने सेवामा ५० प्रतिशत कमी आएको विजामका कार्यक्रम अधिकृत नीरज साहले बताए । उनले पर्सा प्रहरीले महिला यौनकर्मीहरूविरुद्ध चालेको अभियानले यो पेशामा लागेका आधा महिला यौनकर्मीहरू सम्पर्कबाहिर भएको बताए ।. प्रत्येक तीन महीनामा महिला यौनकर्मीहरूसँग सम्पर्क गर्ने र उनीहरूको सङ्ख्या गणना गरी उनीहरूलाई आवश्यक सेवा, सुविधा प्रवाह गर्ने क्रममा यसपटक पचास प्रतिशत कमी आएको बताए । यसपटकको त्रैमासिक रिपोर्टमा १०३ जना मात्र सम्पर्कमा आएको उनले बताए । यसअघि यो सङ्ख्या बढी थियो ।. महिला यौनकर्मीहरूको क्षेत्रमा विजामले गत चार वर्षदेखि काम गर्दै आएको र यो क्रममा १५ जना यौनकर्मीमा एचआइभी पोजिटिभ देखिएको थियो । एचआइभी पोजिटिभ देखिएकाहरूलाई संस्थाबाट सक्दो सेवा, सहयोग उपलब्ध गराएको र उनीहरूबाट सङ्क्रमण नपैmलियोस् भनेर सचेत गराइएको अधिकृत साहले जानकारी गराए ।. छलफलमा सहभागी विभिन्न संस्थाका व्यक्तिहरूले सङ्क्रमितहरूप्रति चिकित्सकीय व्यवहारमा परिवर्तन नआएको आरोप लगाएका थिए । अहिले पनि पुरानै परम्परा अनुसार चिकित्सकहरूले एचआइभी सङ्क्रमितहरूको घाउपट्टीदेखि लिएर शल्यक्रिया गर्नसम्म आलटाल गर्ने गरेको, काठमाडौं रेफर गर्ने गरेको र यसबाट सङ्क्रमित र संस्थालाई पनि आर्थिक भार थपिएको बताए ।. बाहिरी आवरणमा चिकित्सकहरूले मैत्रीवत् कुरा गरे पनि अस्पतालमा भने सोअनुरूपको सेवा दिन नचाहेको र एकले अर्कालाई टाँसो लगाएर आलटाल गर्ने र यस विषयमा सबै संस्था एकीकृत भएर अस्पतालका मेसुको ध्यानाकर्षण गराउनुपर्ने सहमति भएको थियो ।. सहभागी संस्थाका प्रतिनिधिहरूले अस्पतालको प्रयोगशालाबाट दिइने सेवा पनि प्रभावकारी नभएको आरोप लगाएका थिए । प्रयोगशालामा कार्यरत स्वास्थ्यकर्मीहरूबाट दिनुपर्ने सेवाहरू सहज, सुविधाजनक नभएको र संस्थाले आफ्ना कर्मचारीहरू राखेर केही सेवाहरू दिंदै आएको बताए । प्रयोगशालाका लागि यस वर्ष उपलब्ध गराइएको लाखौंको उपकरणहरू पनि प्रयोगविहीन अवस्थामा रहेको र यसको जिम्मेवारी प्रयोगशालाले नलिएको भन्दै अस्पतालबाट सङ्क्रमितहरूविरुद्ध हुने घटनाहरू सङ्कलन गरेर मेसुको ध्यानाकर्षण गराउने र त्यसबाट पनि सुधार नभए साङ्केतिक आन्दोलन गर्ने कुरा सरोकारवालाहरू सहमत भएका थिए ।. बैठकमा नेपाल आराधना समाजका अवधेशप्रसाद साह, बारा प्लसका सन्तोष पटेल, नीता फाउन्डेशनकी अमृता चिपालु, गैरसरकारी संस्था महासङ्घ पर्साका अध्यक्ष छठु साह, दिव्य विकास स्रोत केन्द्रका रामाकान्त कुर्मी, नारायणी अस्पताल एआरटी सेन्टरका ओमप्रकाश साहलगायतको सहभागिता थियो ।",https://eprateekdaily.com/2023/06/22/53058
"महानगरको राजस्व गत वर्षको तुलना साढे तीन करोड घट्यो, यस वर्षको लक्ष्य पूरा हुने सम्भावना न्यून",स्थानीय,प्रतीक दैनिक,"असार ५, २०८०",वीरगंज,"वीरगंज महानगरपालिकाको राजस्व गत वर्ष जेठभन्दा यस वर्षको जेठमा तीन करोड ४१ लाख कम सङ्कलन भएको छ ।. आर्थिक मन्दी र मालपोत तथा भूमिसुधार कार्यालयमा कित्ताकाट रोकिएकोले महानगरबाट सङ्कलन हुने राजस्व प्रभावित भएको बताइन्छ । गत वर्ष जेठ मसान्तसम्म महानगरले ४३ करोड ५२ लाख २४ हजार राजस्व सङ्कलन गरेको थियो भने यस आवको जेठ मसान्तसम्म ४० करोड १० लाख ४० हजार मात्र राजस्व सङ्कलन भएको राजस्व महाशाखाका प्रमुख मनोज कर्णले बताए ।. उनले गत वर्षको भन्दा यस वर्ष तीन करोड ४१ लाख ८३ हजार राजस्व कम सङ्कलन भएको बताए । महानगरपालिकाले चालू आवमा लक्ष्य संशोधन गर्दै ६० करोड ७६ लाख ६६ हजार राजस्व सङ्कलन गर्ने अनुमान गरेको थियो । अबको एक महीनामा सो बराबरको लक्ष्य सङ्कलन हुने सम्भावना क्ष्Fीण छ ।. असार महीनामा लक्षित राजस्व पूरा गर्न महानगरले २० करोड ६६ लाख राजस्व सङ्कलन गर्नुपर्ने दायित्व छ । जुन पूरा हुने सम्भावना कम छ ।. महानगरलाई कित्ताकाट प्रभावित हुँदा भूमिसुधार तथा मालपोत कार्यालयबाट प्राप्त हुने राजस्व निकै कम भएको र यसले आन्तरिक राजस्वमा प्रभाव परेको बताइन्छ ।. जेठ मसान्तसम्म महानगरले भूमिसुधार तथा मालपोत कार्यालयबाट भूमिकरबापत ८५ लाख आठ हजार राजस्व प्राप्त गरेको छ । गत वर्षभन्दा यो राजस्व तीन लाख २८ हजार कम छ । गत वर्ष पनि कित्ताकाटको कारण भूमिकर र मालपोत कम सङ्कलन भएको थियो । महानगरले जेठ मसान्तसम्म सम्पत्तिकरबाट १५ करोड ५७ लाख ४२ हजार, घरबहाल करबाट छ करोड २७ लाख ५३ हजार, बहाल बिटोरी करबाट सात लाख ३८ हजार, सवारीसाधन करबाट २६ लाख २६ हजार, पूर्वाधार सेवा उपयोगमा लाग्ने करबाट ९३ हजार, यही करबाट गत वर्ष चार करोड सात लाख ३७ हजार राजस्व सङ्कलन भएको थियो । यस वर्ष यो कर एकदमै न्यून उठेको छ ।. विज्ञापन करबाट ५३ लाख ६५ हजार सङ्कलन भएको छ र यो पनि गत वर्षको तुलना १३ लाख २२ हजार कम हो । व्यवसाय रजिस्टे«शन दस्तुर भने यस वर्ष बढेको छ । जेठ मसान्तसम्म दुई करोड ३९ लाख २९ हजार सङ्कलन भएको छ र यो गत वर्षको तुलनामा ८७ लाख ६४ हजारले बढी हो । अखेटोपहारमा लाग्ने कर पनि यस वर्ष बढेर दुई करोड ३६ लाख ५३ हजार सङ्कलन भएको छ, जुन गत वर्षको तुलनामा ३७ लाख ५८ हजार बढी हो ।. महानगरपालिकाले सरकारी सम्पत्ति बहालबाट दुई करोड ७५ लाख ३२ हजार राजस्व सङ्कलन गरेको छ, जुन गत वर्षभन्दा ६३ लाख २९ हजारले बढी हो । अन्य स्रोतबाट बाँडफाँट नहुने राजस्वमा भने कमी आएको छ । ६६ लाख २५ हजार यो शीर्षकमा राजस्व सङ्कलन भएको छ भने गत वर्षभन्दा चार लाख ७५ हजार कम रहेको राजस्व महाशाखाले जनाएको छ । अन्य सेवा शुल्क पनि गत वर्षको तुलनामा घटेका छन् । दुई करोड १८ लाख ११ हजार यो शीर्षकमा राजस्व सङ्कलन भएको छ र गत वर्षको तुलना ३४ लाख ८७ हजारले कम छ ।. परीक्ष्Fा शुल्कमा भने गत वर्षको तुलना ११ लाख चार हजारले बढेको छ । यो शीर्षकमा १५ लाख २२ हजार सङ्कलन भएको छ । अन्य प्रशासनिक सेवा शुल्क पनि आठ लाख १७ हजारले बढेको छ । यो शीर्षकमा १४ लाख ४० हजार सङ्कलन भएको छ । पार्किङ शुल्कबाट महानगरले एक लाख ९४ हजार राजस्व सङ्कलन गरेको छ भने नक्शापास दस्तुर गत वर्षको तुलनामा एक करोड ६१ लाख ७६ हजारले घटेको छ । यो शीर्षकमा मनपाले गत वर्ष चार करोड ८४ लाख ७७ हजार सङ्कलन गरेको थियो भने यस वर्ष तीन करोड २३ लाख सङ्कलन गरेको छ । सिफारिश दस्तुर पनि घटेको छ । यस शीर्षकमा एक करोड ६५ लाख ५३ हजार राजस्व सङ्कलन भएको छ भने गत वर्षको तुलनामा चार लाख सात हजारले घटेको छ ।. व्यक्तिगत घटना दस्तुर गत वर्षको तुलनामा पाँच लाख १३ हजारले बढेको छ । यो शीर्षकमा यस वर्ष ३० लाख ८५ हजार सङ्कलन भएको छ । नाता प्रमाणित दस्तुर पनि छ लाख १७ हजारले बढी सङ्कलन भएको छ । यो शीर्षकमा यस वर्ष १५ लाख ५२ हजार सङ्कलन भएको छ ।. यसैगरी, प्रशासनिक दण्ड जरिवाना र जफत शीर्षकमा पनि १५ लाख ४९ हजारले बढेको छ । यो वर्ष यो शीर्षकमा ३७ लाख ४० हजार राजस्व सङ्कलन भएको राजस्व महाशाखा प्रमुख कर्णले बताए ।",https://eprateekdaily.com/2023/06/20/53011
स्पर्श हस्पिटलमा शल्यक्रिया गराएकी सविताको निधन,स्थानीय,प्रतीक दैनिक,"असार ४, २०८०",परवानीपुर,"वीरगंज महानगर–१४ गण्डक बहुअरीस्थित स्पर्श सुपरस्पेशलिटी हस्पिटलमा उपचार गराएकी एकजना महिलाको निधन भएको छ।. निधन हुनेमा बारा, परवानीपुर गाउँपालिका–२ रामपुरकी ४६ वर्षीया सवितादेवी यादव रहेकी छन्। पित्तथैलीको शल्यक्रिया गराएकी सविताको उपचारमा चिकित्सक एवं स्वास्थ्यकर्मीले लापरवाही गर्दा उनको मृत्यु भएको मृतक परिवारको आरोप छ। सविताको माइती वीरगंज–१८ सुखचैनामा पर्छ। एक छोरा, चार छोरीकी आमा सविता शल्यक्रियाको लागि जेठ २३ गते अस्पताल भर्ना भएकी थिइन्। शल्यक्रियापछि उनको स्वास्थ्य जटिल भएको थियो।. थप उपचारको लागि जेठ २८ गते सिम्रिक हेलिकप्टरबाट काठमाडौंको मेडिसिटी अस्पतालमा उपचाररत रहँदा सात दिनपछि असार २ गते साँझ पौने पाँच बजे उनको निधन भएको थियो। मृतक सविताका भाइ सरोज यादवका अनुसार दिदीको शल्यक्रिया स्पर्शका डा एखलाकुल रहमानले गरेका र शल्यक्रियापछि राम्रोसँग स्याहारसुसार नहुँदा सविताको स्वास्थ्य अवस्था जटिल भएको थियो। मेडिसिटीका चिकित्सकहरूलाई उद्धृत गर्दै उनले बिरामीको उपचारमा प्रभावकारी उपचार पद्धति अवलम्बन नगर्दा आफ्नी दिदीको मृत्यु भएको जानकारी गराए।. यस सम्बन्धमा स्पर्शका सञ्चालक डा महेश्वर कुर्मीले सविता मधुमेहरोगी भएकीले यसभन्दा अघि शल्यक्रिया नगरी दुई/तीन पटक फिर्ता पठाएको तर यसपटक सबै रिपोर्ट सही देखिएपछि शल्यक्रिया गरिएको बताए। शल्यक्रियापछि आइसियूमा राख्दा उनको मुटुले राम्ररी काम नगरेकोले रक्तसञ्चार कम भएर दिमागले राम्ररी काम नगरेकोले उनको अवस्था खराब भएपछि काठमाडौं रेफर गरिएको डा कुर्मीले बताए।. सविताको काठमाडौंको उपचार एवं हेलिकप्टर खर्च गरी रु छ लाख अस्पताल व्यवस्थापन पक्षले बेहोरोको मृतक सविताका भाइ सरोजले बताइराख्दा अस्पताल प्रशासनले सो खर्च नगरेको डा कुर्मीले दाबी गरे।",https://eprateekdaily.com/2023/06/19/52979
बहुदरमाईको १०औं नगरसभा सम्पन्न,स्थानीय,प्रतीक दैनिक,"असार ४, २०८०",पर्सागढी,"‘बहुदरमाईवासीको रहर स्वच्छ, सुन्दर, सुरक्षित, समृद्ध नगर’ नाराका साथ सोमवार बहुदरमाई नगरपालिकाकोे १०औं नगरसभा सम्पन्न भएको छ।. नगरप्रमुख सिंहासन साहको अध्यक्षतामा शुरू भएको कार्यक्रममा आव २०८०/८१ को नीति तथा कार्यक्रम प्रस्तुत गरिएको थियो।. कार्यक्रममा उपप्रमुख सुषमाकुमारी कुशवाहाले बहुदरमाईलाई प्राप्त हुने अनुदान रकम तथा अन्तरसरकारी अख्तियारी अनुदान रकमसहित प्रस्तावित कुल बजेट रु ४४ करोड ८१ लाख ६६ हजार प्रस्तुत गरेकी थिइन्।. विस्तृत बजेट, योजना तथा कार्यक्रमको पूर्णपाठसहितको पुस्तिका अर्काे बैठकमा पारित गर्ने कार्यक्रम रहेको बताइएको थियो।. कार्यक्रममा प्रमुख प्रशासकीय अधिकृत शेरे मुस्तुफा, लेखाप्रमुख उपेन्द्र साह, जिन्सी शाखा प्रमुख रामबाबू पटेल, जनप्रतिनिधि, वडाध्यक्ष, वडासदस्य लगायतको सहभागिता थियो।",https://eprateekdaily.com/2023/06/19/52973
जय स्पिनिङ मिलका मजदूर हडतालमा,स्थानीय,प्रतीक दैनिक,"असार ४, २०८०",परवानीपुर,"वीरगंज–परवानीपुरमा रहेको ज्योति समूह अन्तर्गतको जय स्पिनिङ मिलमा मजदूरहरूले हडताल गरेका छन्।. सातजना मजदूरलाई कामबाट हटाएपछि मजदूरहरू आन्दोलित भएका हुन्। रूप ज्योति सञ्चालक रहेको उद्योगमा साढे पाँच सय मजदूर छन्। जसमा अढाई सय महिला र तीन सय पुरुष कार्यरत छन्। कपासबाट धागो उत्पादन गरी युरोपेली देशमा निकासी गर्दै आएको उद्योगले श्रमिकहरूको तलब, भत्तालगायत सुविधा नियमानुसार नदिएको भन्दै व्यवस्थापन पक्षसँग सोधपुछ गर्न गएका सातजना मजदूरलाई कामबाट हटाउन व्यवस्थापन पक्षले गेट रोक्का गरेको मजदूर नेता प्रदीप पटेलले गुनासो गरे।. मजदूरहरूले नियमानुसार तलब सुविधा नपाएसम्म आन्दोलन फिर्ता नहुने चेतावनी दिएका छन्। मजदूरहरू आन्दोलित भएपछि व्यवस्थापन पक्षले प्रहरीलाई सुरक्षाकर्मी बोलाई मध्यस्थकर्ता बन्न आग्रह गरेको छ। मजदूरको समस्या समाधानको विषयमा अहिले व्यवस्थापन पक्ष र सातजना मजदूरबीच वार्ता भइरहेको बुझिएको छ।. यस विषयमा कारखाना प्रबन्धक मनीष गुप्ताले कारखानाका सञ्चालकबाट यसमा प्रतिक्रिया दिन अधिकार नदिएकोले केही बोल्न नमिल्ने जवाफ दिए।",https://eprateekdaily.com/2023/06/19/52953
विद्युत् चोरीको आरोपमा आठजना पक्राउ,स्थानीय,प्रतीक दैनिक,"असार ४, २०८०",वीरगंज,"नेपाल विद्युत् प्राधिकरण पोखरिया वितरण केन्द्रले विद्युत् चुहावट गरेको आरोपमा आठजनालाई पक्राउ गरेको छ। गएराति सशस्त्र र नेपाल प्रहरीको टोलीले छिपहरमाई, विन्ध्यवासिनी र बहुदरमाई गापामा छापामारी गरी आठजनालाई विद्युत् चुहावटको आरोपमा पक्राउ गरेको चुहावट नियन्त्रण इन्चार्ज सद्दाम हुसेनले बताए।. पक्राउ पर्नेमा छिपहरमाई गापा–१ भलुवहिया, विन्ध्यवासिनी गापा–५ श्यामपुर भेलाहा, हसवा र बहुदरमाई गापा–४ पिपराका शेषनाथराउत अहिर, पप्पु राम, नरेश पटेल, राजकुमार सहनी, कवि सहनी, मुखलाल पटेल, रामबाबू पटेल, दिनेश यादव रहेको इन्चार्ज हुसेनले बताएका छन्।.",https://eprateekdaily.com/2023/06/19/52944
हातहतियारसहित दुर्ईजना  पक्राउ,स्थानीय,प्रतीक दैनिक,"असार ४, २०८०",रौतहट,"इलाका प्रहरी कार्यालय मौलापुरले वडा नं ५ आइटीचोकमा चेकजाँच गर्ने क्रममा वीरगंजबाट आउँदै गरेको भारतीय नम्बरको मोटरसाइकल चेकजाँच गर्दा मोटरसाइकलमा सवार व्यक्तिबाट एक थान कटुवा पेस्तोल र सोमा लाग्ने गोली बरामद गरेको छ।. प्रहरीले मोटरसाइकलचालक सर्लाही, मलङ्गवा नगरपालिका–७ बस्ने ४५ वर्षीय उमेश राय र पछाडि बस्ने ६५ वर्षीय मोहन रायलाई पेस्तोलसहित पक्राउ गरेको जनाएको छ। पक्राउ परेका दुवैजनालाई गौर जिल्ला अदालतबाट हातहतियार तथा खरखजानासम्बन्धी कसूरमा मुद्दा दर्ता गरी अनुसन्धान भइरहेको प्रहरीले जनाएको छ।",https://eprateekdaily.com/2023/06/19/52948
युवाहरूको सहभागिताविना वीरगंज बनाउन सकिंदैन,स्थानीय,प्रतीक दैनिक,"असार ४, २०८०",वीरगंज,"वीरगंज महानगरपालिकाका प्रमुख राजेशमान सिंहले युवाहरूको सक्रिय सहभागिताविना वीरगंज बनाउन नसकिने बताएका छन्।. नेपाल युवा उद्यमी मञ्चको तेस्रो वार्षिकोत्सव कार्यक्रममा उनले आफ्नो ठाउँ बनाउन युवाहरू अग्रसर हुनुपर्ने बताए।. नगरप्रमुख सिंहले ‘युवाहरू नै मेरो ऊर्जाको स्रोत भएको’ बताउँदै वीरगंज बनाउने अभियानमा युवाको सक्रिय सहभागिता आवश्यक रहेको बताए। उनले युवा उद्यमीको सक्रियतामा कमी आएकाले सक्रिय हुन आग्रह गरे।. नगरप्रमुख सिंहले नवप्रवर्तन तथा नयाँ उद्यमका लागि युवाहरूले अघि सारेका योजनाहरू कार्यान्वयन गर्न महानगर तयार रहेको बताए।. कुन उद्योग गर्दा यहाँका युवाहरूले अवसर पाउँछन् र वीरगंजलाई फाइदा हुन्छ, त्यसबारे महानगरले सहयोग गर्न तयार रहेको बताए।. कार्यक्रममा वीरगंज उद्योग वाणिज्य सङ्घका अध्यक्ष अनिल अग्रवाल, पूर्वअध्यक्षहरू अशोक बैद, गणेश लाठ र सुबोधकुमार गुप्ता, अनुप अग्रवाललगायतको सहभागिता थियो।",https://eprateekdaily.com/2023/06/19/52976
म्याद तामिलको कार्य तीन दिनभित्र पठाउन अनुरोध,स्थानीय,प्रतीक दैनिक,"असार ३, २०८०",वीरगंज,वीरगंज महानगरपालिकाको न्यायिक समितिले आयोजना गरेको तीन दिने अभिमुखीकरण कार्यक्रम आइतवार समापन भएको छ।. उपप्रमुख तथा न्यायिक समितिका संयोजक इम्तियाज आलमले सम्पूर्ण वडासचिवलाई म्याद तामिलको कार्यहरू तीन दिनभित्र पठाउन अनुरोध गरेका छन्। उनले म्याद तामिलमा अवरोध पु–याउनेलाई कारबाई गर्ने चेतावनीसमेत दिए। उनले नियम कानून अनुसार काम गर्न वडा सचिवलाई आग्रह गरे।. कार्यक्रममा न्याय समितिका सदस्य तथा वीरगंज–३ का अध्यक्ष बैजु स्वर्णकारले न्याय समितिको काम कर्तव्यबारे जानकारी गराएका थिए। कार्यक्रममा बार एशोसिएशन पर्साका कमलमोहन पोखरेललगायतको सहभागिता थियो।,https://eprateekdaily.com/2023/06/18/52884
"मलङ्गवाका एकजना मिटरब्याजी सम्मानित, अर्को थुनामा",स्थानीय,प्रतीक दैनिक,"असार ३, २०८०",वीरगंज,"अनुचित लेनदेन (मिटरब्याजी) सम्बन्धमा जिल्ला प्रशासन कार्यालय, सर्लाहीले मलङ्गवाका एकजना मिटरब्याजीलाई सम्मान गरेको छ भने अर्का मिटरब्याजीलाई थुनामा राखेको छ।. अनुचित लेनदेनसम्बन्धी समन्वय/सहजीकरण समितिका संयोजक प्रमुख जिल्ला अधिकारी इनरदेवप्रसाद यादवले पीडितलाई मुक्ति दिलाएर न्याय दिलाउने र अहिलेको यो महाअभियानमा कतिपय ऋणीहरूले निवेदन दिएकै भरमा आमरूपमा ऋण माफी हुने मनसायबाट ग्रसित भएकाले सबै सरोकारवाला ऋणी र ऋणदाताले दीर्घकालीन सामाजिक संरचना खलल नपुग्ने गरी सत्यतथ्यमा आधारित रही लेनदेनको वास्तविकता बेहोरा खुलाइ छलफलको बहुमूल्य समयको सदुपयोग गर्दै मिलापत्रको प्रक्रियामा सहभागी हुन आग्रह गरेका छन्।. उनले सर्लाहीमा एक हजार ९२० वटा निवेदन परेका, सबैभन्दा बढी उजूरी १० जना ऋणदातामाथि २६० वटा उजूरी रहेकामा त्यसमाथि छलफल भइरहेको, एकभन्दा बढी उजूरी भएका ११९ जना विरुद्ध २६९ वटा उजूरी रहेका र सोबारे पनि छलफल भइरहेको उनले बताए। उनले छलफलको क्रममा मिलापत्रको माध्यमबाट समाधान हुने क्रम जारी रहेको र यसै क्रममा कुल उजूरीमध्ये ३३ वटामाथि छलफल, २२ वटाको मिलापत्र र एकजना ऋणदाता मलङ्गवा–४ निवासी रामस्वरूप रायलाई थुनामा पठाएको तथा अर्का ऋणदाता ब्रह्मपुरी गापा–३ का अनिल राउतलाई राम्रFे काम गरेबापत सम्मान गरिएको जानकारी गराएका थिए।.",https://eprateekdaily.com/2023/06/18/52900
रामचन्द्र चतुर्वेदी रहेनन्,स्थानीय,प्रतीक दैनिक,"असार ४, २०८०",वीरगंज,"पर्सा जिल्लाका पुराना नेता रामचन्द्र चतुर्वेदीको सोमवार निधन भएको छ। ९० वर्षभन्दा बढी उमेरका चतुर्वेदीको आज बिहान बारा जिल्ला बलिरामपुरस्थित ससुराली घरमा मृत्यु भएको उनका भतिजा वीरगंज महानगर वडा नं २५ का अध्यक्ष आशुतोष चतुर्वेदीले बताए।. केही समयदेखि उमेरहदका कारण अस्वस्थ चतुर्वेदी ससुरालीमा बस्दै आएका थिए। उनको घर वीरगंज महानगर–२५ श्रीसिया मुर्ली हो। चतुर्वेदी पञ्चायतकालदेखि राजावादी विचारधाराका र त्यसपछि राप्रपा, राप्रपा नेपाल, पर्साका अध्यक्ष थिए।. यसैगरी, उनी ब्राह्मण समाज पर्साका अध्यक्षका साथै विभिन्न सङ्घसंस्थामा आबद्ध थिए। स्व चतुर्वेदीको मङ्गलवार दिउँसो अन्तिम संस्कार हुने बताइएको छ।",https://eprateekdaily.com/2023/06/19/52969
माइधिया पोखरीको भगत ताल नामकरण,स्थानीय,प्रतीक दैनिक,"असार ४, २०८०",रौतहट,"माधवनारायण नगरपालिकाको एउटा विशाल पोखरीको नामकरण गरी भगत ताल राखिएको छ।. वडा नम्बर ४ बिसुनपुर्वा मानपुर स्थित प्राचीन माइधिया पोखरीको व्यवस्थापन गरी भगत ताल बनाउन लागिएको समाजसेवी पारस भण्डारीले बताए। पूर्वशिक्षक समाजसेवी स्व देवनारायण भगतको सम्झनामा भगत ताल नामकरण गरिएको समाजसेवी भण्डारीले बताए। छुट्टै इतिहास बोकेको माइधिया पोखरीको नामकरण भगत ताल गरी सो क्षेत्रको विकास गर्ने बताइएको छ।. २२ बिघामा फैलिएको भगत ताल पर्यटकीय सम्भावना बोकेको पोखरी हो। यसको उचित व्यवस्थापन र प्रचार प्रसार गरिए पर्यटकीय क्षेत्र बन्न सक्ने बताइएको छ।. माइधिया (आमा+छोरी) नाम रहेको सो पोखरीको नामबाट माइधिया मानपुर गाउँको नामकरण गरिएको थियो। पोखरी मान्छेले नखनी देवी देवताले आमा र छोरी रूप धारण गरी एकै रातमा खनेको जनविश्वास छ। पोखरीको सौन्दर्यीकरण गरेर, डुङ्गालगायत मनोरञ्जनको व्यवस्था गरेर सो क्षेत्रमा पर्यटन विकास गर्नुपर्ने स्थानीयको भनाइ छ। मधेस सरकारको लगानीमा सो पोखरीमा करीब एक किलोमिटर पक्की पर्खाल लगाउने तयारी भइरहेको छ। साथै पोखरीमा पिकनिकस्थल निर्माण गरिएको समाजसेवी भण्डारीले बताए।",https://eprateekdaily.com/2023/06/19/52949
सिम्रौनगढमा बहुमूल्य मूर्ति भेटिने क्रम जारी,स्थानीय,प्रतीक दैनिक,"असार ४, २०८०",सिम्रौनगढ,सिम्रौनगढ नगरपालिका–१ ननसगरा ढाठमा पोखरी सफाइ र डिल निर्माण गर्ने क्रममा बहुमूल्य मूर्ति भेटिएका छन्। कालो पत्थरको सो मूर्ति ब्रह्मा वा विश्वकर्मा बाबाको हुन सक्ने बताइएको छ।. पाँच फिट लामो र तीन फिट चौडा मूर्तिको केही भाग फुटेको वडाध्यक्ष दिनदयाल मुखियाले बताए। उक्त मूर्ति त्रिलोकीनाथ महादेव मन्दिरमा राखिने उनले जानकारी दिएका छन्।. दुई दशकपहिले यस गाउँमा एउटा शिवलिङ्ग भेटिएपछि त्यहाँ मन्दिर बनाइएको थियो। एक महीना पहिले सिम्रौनगढ–७ कङ्काली पोखरीको डिलबाट कलायुक्त कालोपत्थरको प्लेट र सिम्रौनगढ–४ हरिहरपुरको बर्थिङ सेन्टरको जग खन्ने क्रममा दक्षिण भारतको कर्नाटक मन्दिरको गुम्बजको तीनवटा ढाँचा फेला परेको थियो।.,https://eprateekdaily.com/2023/06/19/52954
सालको गोलिया र मोटरसाइकल बरामद,स्थानीय,प्रतीक दैनिक,"असार ४, २०८०",पर्सागढी,सबडिभिजन वन कार्यालय मधुवन मथवल बढनिहारका फोरेस्टर पुरुषा पटेलले सालको गोलियासहित एउटा मोटरसाइकल नियन्त्रणमा लिएका छन्।. पर्सागढी नगरपालिका–३ स्थित भूटाहा पुलबाट ना. ५५ प १७५८ नम्बरको मोटरसाइकलमा सालको गोलिया लगिरहेको बेला वन गश्ती टोलीलाई देखेपछि मोटरसाइकल र काठ छाडेर तस्कर फरार भएको सहायक वन अधिकृत अनिलकुमार महतोले बताए।. सहायक वन अधिकृत महतो आएदेखि काठ तस्करीमा कमी आएको छ भने यस क्षेत्रमा सञ्चालित अवैध फर्निचर उद्योग निष्क्रिय भएका छन्। महतो स्थानीयवासी नभएकोले तस्करहरूले प्रलोभनमा पार्न नसकेको बताइएको छ।,https://eprateekdaily.com/2023/06/19/52940
गण्डक नहरको डिलमा अतिक्रमण गर्नेहरूको सङ्ख्या बढ्दो,स्थानीय,प्रतीक दैनिक,"असार ३, २०८०",वीरगंज,"सूचना अधिकारी सुरेश साहले सिम्रौनगढ नपा–९ कचोर्वाको बसवरियामा छवटा घर नहरको पिलर ढालेर निर्माण गरिएको र सो अतिक्रमण मुक्त गराउन खोज्दा निर्वाचित जनप्रतिनिधि, वडाध्यक्षले नै जग्गा खाली गर्न सहयोग नगरेको कार्यालयले आरोप लगाएको छ ।. आउ“दो साउनदेखि पर्सा, बारा, रौतहटको क्षेत्रमा पर्ने यी पालिकाका जनप्रतिनिधिहरूको भेला राखेर नहरको डिल खाली गराउने कार्यमा स्थानीय जनप्रतिनिधिको सहयोग गर्न–गराउन निर्णय गर्नेबारे छलफल कार्यक्रम राख्ने र छलफलमा भएको निर्णय अनुसार खाली गराउने अभियान अगाडि बढाउने कार्यालयको तयारी रहेको बताए ।. पर्सादेखि रौतहटसम्म नहरको जग्गामा मात्रै एक हजारभन्दा बढी पसल, घरटहरालगायत निर्माण भएका छन् ।",https://eprateekdaily.com/2023/06/18/52843
सुरक्षित गर्भपतन सेवाको अभाव,स्थानीय,प्रतीक दैनिक,"असार ३, २०८०",सेढवा,"ठोरी गाउ“पालिकाका स्वास्थ्य शाखा प्रमुख रमेश थिङका अनुसार सुरक्षित गर्वपतनसम्बन्धी दक्ष जनशक्ति नभएका कारण सेवा सञ्चालन हुन नसकेको हो । सुरक्षित गर्भपतनसम्बन्धी तालीमका लागि प्रदेश स्वास्थ्य तालीम केन्द्रमा माग गरिएको थिङले बताए ।जीराभवानी गाउ“पालिका–२ का सेढवा स्वास्थ्य चौकीका इन्चार्ज ज्ञानकिशोर प्रसादका अनुसार पा“च वर्ष पहिले सेवा दिने गरिएको थियो । तर विज्ञ कर्मचारी सरुवा भएर गएपछि सेवा बन्द रहेको उनले बताए ।. पोखरिया नगरपालिकाका स्वास्थ्य शाखा प्रमुख राजेश सोलेन्द्र मिश्रका अनुसार नगर क्षेत्रभित्रका लागि पोखरिया अस्पतालमा मेडिकल र सर्जिकल दुवै गर्भपतन सेवा सञ्चालनमा छ । यहा“ मासिक ५५ देखि ६५ जनाले सुरक्षित गर्भपतन गराउने गरेको शाखा प्रमुख मिश्रले बताए । नगरपालिकाबाहेक ग्रामीण भेगका अन्य क्षेत्रबाट सेवाग्राही आउने गरेका स्वास्थ्य शाखा प्रमुख मिश्रले बताए । यस क्षेत्रमा सेवा सञ्चालन नहु“दा सीमावर्ती भारतीय बजार इनर्वा, भङहा, मैनाटाड र सिकटा बजारमा जोखिमपूर्ण सेवा लिन जानुपर्ने बाध्यता रहेको छ । जोखिमपूर्ण उपचार गराउ“दा कतिपय महिलाको मृत्युसमेत भइसकेको छ ।",https://eprateekdaily.com/2023/06/18/52834
सिमरामा स्वास्थ्य शिविर सम्पन्न,स्थानीय,प्रतीक दैनिक,"असार ३, २०८०",परवानीपुर,"अल्पाइन हस्पिटल सिमराको आयोजनामा शनिवार निश्शुल्क स्वास्थ्य शिविर सम्पन्न भएको छ।. अस्पताल परिसरमा आयोजित शिविरमा सयौं बिरामीको सहभागिता थियो। शिविरमा ओपिडी र मधुमेह रोग निश्शुल्क जाँच भएको थियो भने अन्य जाँच एवं महँगा औषधीमा १० प्रतिशत छुट दिइएको थियो।. कोभिड महामारीपछि पर्सा–बाराका ग्रामीण भेगको जनतासँग चिकित्सकलाई तिर्ने रकमसमेत अभाव भएर केही बिरामीले उपचार नपाएको गुनासो आएपछि अस्पतालले यस्तो शिविर आयोजना गरी सामाजिक कार्य गर्न खोजेको जनाएको छ। हार्ट फाउन्डेशन बारा र लायन्स क्लब अफ वीरगंजको सहयोगमा आयोजना भएको शिविरमा वीरगंज, सिमरा, हेटौंडा, काठमाडौंका गरी करीब १७ जना विशेषज्ञ डाक्टरले बिरामीहरूको स्वास्थ्य परिक्षण गरेको अस्पतालका चिकित्सक प्रकाश साहले बताए।. शिविरमा फिजिसियन, सर्जन, हाडजोर्नी, स्त्रीरोग, मुटुरोग, बाथरोग, मानसिक रोगलगायतका विशेषज्ञहरूको सहभागिता रहेको अस्पताल सञ्चालक शिव शर्माले बताए। ६ वर्ष पहिले स्थापना भएको अस्पतालले एक महीनासम्म निश्शुल्क शिविरकै नियममा ओपिडी सेवा दिइने जनाइएको छ। शिविरमा पर्सा, बाराका दर्जनौं गाउँँबाट बिरामीहरू आएका थिए।",https://eprateekdaily.com/2023/06/18/52881
बहुदरमाईमा बोलबम गीतको छायाङ्कन,स्थानीय,प्रतीक दैनिक,"असार ३, २०८०",वीरगंज,"साउन आउन लाग्दा भोजपुरी बोलबम गीतको छायाङ्कन शुरू भएको छ।. वीरगंज–२५ श्रीसिया सुक्खा बन्दरगाहस्थित कृतिका इन्टरटेनमेन्टले एक दर्जनवटा बोलबमका गीतमाथि बहुदरमाई नगरपालिकामा छायाङ्कन शुरू गरेको जनाएको छ।. कम्पनीका सञ्चालक दिलीप चौरसियाका अनुसार विराटनगर र जनकपुरका कलाकारहरूसँगै स्थानीय कलाकारहरूको अभिनय रहेको उक्त गीति एलबम साउन मसान्तमा रिलिज गर्ने लक्ष्य राखिएको छ।. सञ्जय सिंहको निर्देशनमा छायाङ्कन भइरहेको एलबममा सोनु सावरिया, उपेन्द्र उज्ज्वललगायत गायक–गायिकाहरूको स्वर रहेको छ। गीतको रेकर्डिङ वीरगंजमैं भई भिडियो निर्माण भइरहेको जनाइएको छ। छायाङ्कनमा करीब तीन लाख रुपैयाँ खर्च लाग्ने सञ्चालक चौरसियाले बताए।",https://eprateekdaily.com/2023/06/18/52908
कानू र कलवारको सम्झनामा श्रद्धाञ्जलिसभा,स्थानीय,प्रतीक दैनिक,"असार ३, २०८०",वीरगंज,"कार्यक्रमका प्रमुख अतिथि कानू समाज नेपालका केन्द्रीय अध्यक्ष किशोरीप्रसाद साह कानू, वडाध्यक्ष सुशील साह कानू, पूर्ववडाध्यक्ष रामनगिना साह कानू, शिवपार्वती अतिथि सदनका अध्यक्ष परमानन्दसाह कानू, विवेक कलवार, पिता ओमप्रकाश गुप्ता, श्यामबाबू साहलगायतले श्रद्धाञ्जलि अर्पण गरेका थिए । कानू समाज नेपाल पर्साका अध्यक्ष लक्ष्मणप्रसाद साह कानूको अध्यक्षतामा श्रद्धाञ्जलिसभा सम्पन्न भएको थियो ।. हालै भारतको केदारनाथ तीर्थ गएका नौजना किशोरमध्ये दुईजनाको सवारी दुर्घटनामा ऋषिकेशनजीक मृत्यु भएको थियो । सो दुर्घटनामा भारतीय चालकको पनि घटनास्थलमैं मृत्यु भएको थियो ।",https://eprateekdaily.com/2023/06/18/52828
२०८०  असार ०२  गते  शनिवारको प्रतीक दैनिक,स्थानीय,प्रतीक दैनिक,"असार १, २०८०",,,https://eprateekdaily.com/2023/06/16/52804
सिमरामा वृहत् निश्शुल्क स्वास्थ्य शिविर,स्थानीय,प्रतीक दैनिक,"असार ३, २०८०",परवानीपुर,,https://eprateekdaily.com/2023/06/18/52832
सामुदायिक विद्यालयको बिदा लम्बियो संस्थागत विद्यालय खुल्ने,स्थानीय,प्रतीक दैनिक,"असार ३, २०८०",वीरगंज,"यसअघि बढ्दो गर्मीका कारण बालबालिकाहरूको स्वास्थ्यमा प्रतिकूल प्रभाव परेको भन्दै जेठ १९ देखि २६ गतेसम्म र त्यसपछि जेठ २८ देखि असार १ गतेसम्मका लागि बालविकासदेखि कक्षा १२ सम्मको पठनपाठन हुने सबै सामुदायिक र संस्थागत विद्यालय बन्द गरेको थियो । तर यसबीच पनि गर्मी कम नभएपछि शुक्रवार सूचना जारी गरेर वीरगंज महानगरपालिकाले महानगरका सबै सामुदायिक विद्यालय थप तीन दिन अर्थात् ५ गतेसम्मका लागि बन्द गर्ने निर्णय गरिएको जनाएको छ ।. तापक्रम घट्नुको सट्टा झन् बढ्दो अवस्थामा रहेकाले वर्षे बिदामा कट्टा हुनेगरी थप तीन दिनसम्मका लागि विद्यालय बन्द गर्ने निर्णय गरिएको महानगरपालिकाका शैक्षिक प्रशासन महाशाखाका अधिकृत हरि राउतले जारी गरेको सूचनामा उल्लेख छ ।. संस्थागत विद्यालय भने आइतवारदेखि खुल्नेछन् । ५ गते म·लवार गहवामाई (माईस्थान मन्दिर) रथयात्रा रहेकोले एक दिनका लागि संस्थागत विद्यालय पनि बन्द रहनेछन् । पर्सा, बारालगायत मध्यतराईका जिल्लाहरूमा पछिल्लो तीन सातायता गर्मी अत्यधिक बढिरहेको छ ।. बलिराम शुक्ल, बिरुवागुठी/अत्यधिक गर्मी बढेस“गै पर्सागढी नगरपालिका अन्तर्गतका विद्यालयहरूको बिदा थप गरिएको छ ।. नगरपालिका कार्यालयले सूचना निकाली अत्यधिक गर्मी बढेको हुनाले आइतवारदेखि म·लवारसम्मको लागि थप तीन दिन सामुदायिक तथा संस्थागत विद्यालयहरू बन्द गर्न भनेको छ ।. अत्यधिक गर्मी बढेस“गै पालिकाले जेठ २१ देखि ३० गतेसम्म विद्यालयहरूान गर्मी बिदा दिएको थियो । जेठ ३१ गतेदेखि पठनपाठन शुरू भएको सामुदायिक तथा संस्थागत विद्यालयहरू भोलिदेखि पुनः तीन दिनका लागि बन्द गरिएका छन् ।",https://eprateekdaily.com/2023/06/18/52846
"मधेस प्रदेशसभाका पाँच समितिमा सभापति चयन, तीन महिला",स्थानीय,प्रतीक दैनिक,"असार ३, २०८०",३ असार/रासस,"मधेस प्रदेशसभा अन्तर्गतका सात विषयगत समितिमध्ये पाँच समितिले सभापति पाएका छन्। तीमध्ये तीन समितिमा महिला सभापति चयन भएका छन्।. प्रदेशसभा कार्य सञ्चालन नियमावली, २०७५ को नियम १४६ बमोजिम गठित विषयगत समितिमध्ये विकास, अर्थ तथा योजना, प्राकृतिक स्रोत तथा वातावरण, सार्वजनिक लेखा र महिला, बालबालिका तथा सामाजिक न्याय समितिको सभापति सर्वसम्मत चयन गरिएको हो।. विकास समितिमा जनता समाजवादी पार्टी नेपालका शारदा शङ्करप्रसाद कलवार, अर्थ तथा योजनामा जनमत पार्टीका सतीशकुमार सिंह, प्राकृतिक स्रोत तथा वातावरण समितिमा नेकपा. (माओवादी केन्द्र)की शारदादास पहाडी, सार्वजनिक लेखा समितिमा नेकपा (एमाले) का मञ्जुकुमारी थापामगर र महिला, बालबालिका तथा सामाजिक न्याय समितिमा लोकतान्त्रिक समाजवादी पार्टीका रूपाकुमारी यादव सभापति चयन भएका छन्।. विषयगत समितिका सभापतिलाई सभामुख रामचन्द्र मण्डलले आज पद तथा गोपनीयताको शपथ गराए। उनीहरूले आजै पदभार पनि ग्रहण गरे।. कृषि तथा भूमि व्यवस्थापन र प्रदेश मामिला समितिको सभापति चयन हुन बाँकी छ। मधेस प्रदेशमा अर्थ तथा योजना समितिमा सभापतिसहित ११, कृषि तथा भूमि व्यवस्थापन समितिमा १२, प्रदेश मामिला समितिमा नौ, प्राकृतिक स्रोत तथा वातावरण समितिमा १२, महिला बालबालिका तथा सामाजिक न्याय समितिमा १३, विकास समितिमा १२ र सार्वजनिक लेखा समितिमा १५ सदस्य रहन्छन्।.",https://eprateekdaily.com/2023/06/18/52872
छ किलो गाँजासहित तीनजना पक्राउ,स्थानीय,प्रतीक दैनिक,"असार ३, २०८०",वीरगंज,"सशस्त्र प्रहरी बल प्रस्तावित सीमा सुरक्षा गुल्म भिखमपुरको टोलीले आइतवार बिहान पाँच किलो गाँजासहित दुईजना भारतीय नागरिकलाई पक्राउ गरेको छ।. पक्राउ पर्नेमा पश्चिमी चम्पारण, सोसा ग्राम पञ्चायत निवासी रञ्जीतकुमार साह र हरिकिसुन साह रहेका छन्। आज बिहान नेपालबाट भारततर्फ गइरहेका उनीहरूलाई धोबिनी गाउँपालिकाको आसवारीबाट बिआर २२ एबी २७३२ नम्बरको मोटरसाइकलसहित पक्राउ गरिएको सशस्त्र प्रहरी नायब उपरीक्षक प्रमोद खड्काले बताए।. त्यसैगरी, सीमा सुरक्षा बल महादेवपट्टिको टोलीले एक किलो गाँजासहित एकजना भारतीयलाई पक्राउ गरेको छ। पक्राउ पर्नेमा पश्चिमी चम्पारण गोपालपुर निवासी मजीद मियाँसहित बिआर २२ एपी ८७३५ नम्बरको मोटरसाइकल नियन्त्रणमा लिएको छ।. पक्राउ परेका तीनैजनालाई कारबाईको लागि इलाका प्रहरी कार्यालय, पोखरियाको जिम्मा लगाएको सशस्त्र प्रहरी १३ नम्बर गणले जनाएको छ।a",https://eprateekdaily.com/2023/06/18/52912
पोखरिया–१० का अध्यक्ष सम्पर्कविहीन,स्थानीय,प्रतीक दैनिक,"असार ३, २०८०",परवानीपुर,"असारे बजेटमा काम गराइरहेका पर्साको पोखरिया नगरपालिका वडा नं १० का अध्यक्ष्F सोनालाल साह गोढ सम्पर्कविहीन भएका छन्।. बजेटको नाममा ठेकेदार एवं अन्य व्यक्तिसँग नगद रकम लिएर जेठपछि पैसा दिन्छु भनी भाका गरेका वडाध्यक्ष गोढ केही दिनदेखि मोबाइलको स्वीच अफ गरेर सम्पर्कविहीन भएको बाराका ठेकेदार मोहनलाल साह कानूले बताए।. वडाध्यक्षले रु पाँच लाखको चेक दिएको एक साता बितिसक्दा पनि चेक नसाटिएको र उनीसँग सम्पर्क गर्न खोज्दा सम्पर्क नभएपछि इलाका प्रहरी कार्यालय, पोखरियामा उजूरीसमेत गरेको उनले बताए। आफूजस्तै अन्य २० जनाको भुक्तानी बाँकी राखी उनी सम्पर्कविहीन भएका छन्।. यस विषयमा इप्रका, पोखरियाका प्रहरी निरीक्ष्Fक मोहनविक्रम केसीले ठाडो उजूरी आएको र उनको अवस्थाबारेमा अनुसन्धान भइरहेको बताए। गाउँलेसँग बुझ्दा उनी कर्जा तिर्नुपर्ने डरले २५ दिनदेखि जनकपुरमा लुकेर बसेका बुझिएको छ।",https://eprateekdaily.com/2023/06/18/52898
१८६ जनाद्वारा रक्तदान,स्थानीय,प्रतीक दैनिक,"असार ३, २०८०",वीरगंज,"साहिब दरबार वीरगंजले जैन धर्मशालामा गरेको रक्तदान कार्यक्रममा आठजना महिलासहित १५५ जनाले रक्तदान गरेका थिए ।. कार्यक्रमका प्रमुख अतिथि वीरगंज महानगरपालिकाका प्रमुख राजेशमान सिंहले शरीरको रगत तीन/तीन महीनामा त्यत्तिकै खेर जाने भएकोले रक्तदान गरी पुण्य कमाउन आग्रह गरे । रक्तदान गर्ने रक्तदाताहरूलाई महानगरप्रमुख सिंहले प्रमाणपत्र वितरण गरेका थिए ।. अत्यधिक गर्मीका कारण रक्तदान कार्यक्रममा कमी आउ“दा केही समययता वीरगंजमा रगतको अभाव सिर्जना भएको रक्तसञ्चार केन्द्र, वीरगंजले जनाएको छ । रगत अभावमा बिरामीहरूको उपचारमा समस्या आउन थालेपछि साहिब दरबारले रगतको अभाव हुन नदिनका लागि आज रक्तदान कार्यक्रम आयोजना गरेको संस्थाका अध्यक्ष उमेशलाल सहनीले बताए ।. रक्तदान कार्यक्रममा साहिब दरबारका संस्थापक सदस्य अन्नपूर्ण मानन्धर, वडाध्यक्ष बैजुलाल स्वर्णकार, संस्थाकी कोषाध्यक्ष प्रेरणा श्रेष्ठ, प्रतिमा सिंहलगायतको सहभागिता थियो ।यसैगरी, सान्वी फाउन्डेशन अफ नेपालले आयोजना गरेको रक्तदान कार्यक्रममा ३१ जनाले रक्तदान गरेको रक्तसञ्चार केन्द्रका राजन श्रीवास्तवले बताए ।. फाउन्डेसनका अध्यक्ष सानु गुप्ताको अध्यक्षतामा भएको कार्यक्रममा विवेककुमार झा, विवेक साह, सशाड्ढ सिंह, युवराज गुप्ता, मल्विन्दर कौर, ओमप्रकाश गुप्ता, अमरदीप साह, गोविन्द रौनियारलगायतले रक्तदान गरेका थिए ।",https://eprateekdaily.com/2023/06/18/52839
१० बिघा क्षेत्रफलमा लगाइएको लिची कीरामुक्त,स्थानीय,प्रतीक दैनिक,"असार १, २०८०",रौतहट,"माधवनारायण नगरपालिकाको मिठुअवाटोलमा लगाइएको लिची बगानमा सुधार आएपछि किसानहरू हर्षित भएका छन्।. झापा, बिर्तामोड–७ निवासी गोपेन्द्र भुजेलले लिची बगानलाई सुधार गर्न अथक प्रयास गरेका कारण लिचीमा लागेको कीरा हटेको छ। भुजेलले लिची बगानमा टोन, त्रिकाल र सञ्जिवनी नामक औषधि १० दिनमा एकपटक छर्कंदै आएको र पहिलो प्रयासमा नै लिची खानयोग्य भएको बताए।. कृषिसम्बन्धी अध्ययन नगरे पनि मामाससुराले लगाएको लिची बगान स्याहार्ने क्रममा लिचीको कीरा हटाउने जानकारी रहेको उनले बताए।. मिठुअवाटोलमा लगाइएको ७० बिघा जग्गामा लगाइएको लिचीमध्ये १० बिघा क्ष्Fेत्रको लिची बगानमा सुधार आएको उनले बताए।. उनले आफूलाई बगानधनीले लिचीमा कीरा लागेको जानकारी गराएपछि आफू आएको बताए। विगत पाँच वर्षदेखि लिचीमा कीरा लागेका कारण लिची बगान लगाएका किसानहरू दुःखी थिए। स्थानीय तहका प्राविधिक तथा कृषि ज्ञान केन्द्रका प्राविधिकसमेतबाट उपचार गराउँदा लिचीमा लागेको कीरा नहटेपछि भुजेललाई बोलाएको किसान उपेन्द्र साहले बताए। रौतहटको मिठुअवामा व्यावसायिकरूपमा लिचीको खेती हुने गर्छ। लिचीको एउटा रूखबाट वार्षिक १५ हजार रुपैयाँ आम्दानी हुने गरेको र मिठुअवाको लिची काठमाडौं, पोखरालगायतका व्यापारीले किन्ने गरेको यादवले बताए।",https://eprateekdaily.com/2023/06/16/52795
नापी कार्यालय सिम्रौनगढको सेवा शुरू,स्थानीय,प्रतीक दैनिक,"असार १, २०८०",वीरगंज,"दुई वर्षपछि सिम्रौनगढमा नापी कार्यालयको सेवा शुक्रवारदेखि सुचारु भएको छ। सिम्रौनगढ नगरपालिकाका प्रमुख किशोरीप्रसाद कलवारको उपस्थितिमा नापी कार्यालयको सेवा सुचारु गरिएको हो।. पहिलो सेवाग्राही सिम्रौनगढ नगरपालिका–४ गङ्गानगर निवासी हरिचरण साहलाई सो अवसरमा सम्मान गरिएको थियो। नापी कार्यालय, सिम्रौनगढका प्रमुख रामप्रमोद राउत कुर्मीले पहिलो सेवाग्राही साहलाई टीका र माला लगाएर सम्मान गरेका थिए।. नापी कार्यालय, सिम्रौनगढले यस क्षेत्रका सिम्रौनगढ र पचरौता नगरपालिका तथा आदर्श कोतवाल गाउँपालिकाका साबिक १९ वटा गाविसमा सेवा दिने जनाइएको छ।. यसभन्दा पहिले मालपोत कार्यालय, सिम्रौनगढले एक साताअघिदेखि सेवा दिन थालेको छ।",https://eprateekdaily.com/2023/06/16/52776
प्रहरीले अनावश्यक दुःख दिएको ढुवानी व्यवसायीको आरोप,स्थानीय,प्रतीक दैनिक,"असार १, २०८०",वीरगंज,"ट्रान्सपोर्ट एशोसिएशन वीरगंजले शुक्रवार पत्रकार सम्मेलन गरी प्रहरीले दिंदै आएको अनावश्यक दुःखको निवारण नगरेको खण्डमा ढुवानी व्यवसाय बन्द गर्ने चेतावनी दिएको छ।. एशोसिएशनका सचिव नवराज अधिकारीले विभिन्न खुद्रा पार्टीहरूको सामान कानूनसम्मतरूपमा ढुवानी गर्दै आएकामा प्रहरीले बिलबीजक नभएको जस्ता कुराहरू देखाएर राजस्व अनुसन्धान, वीरगंज भन्सार कार्यालय पठाउने र दुःख दिने कार्य गरेको भन्दै प्रमुख जिल्ला अधिकारीमार्फत प्रधानमन्त्री तथा मन्त्रिपरिषद्को कार्यालयलाई ज्ञापनपत्रमार्फत अवगत गराएको बताए। उनले सबैखाले गलत कार्यको विरोधमा प्रशासनिक अनुसन्धान गर्नुपर्ने भन्दै सोको नाममा दुःख दिनु उचित नभएको बताए।. सवारी जाँचको नाममा राजस्व कार्यालयमा पठाउने, लामो समयसम्म चेकजाँच नहुने र अनावश्यक खर्च बेहोर्नुपरेको बताए। उनले ट्रकबाट बरामद सामानमा दोषी देखिएका पार्टीबाहेक अन्यलाई दुःख नदिन र ट्रक समातेको बढीमा चार दिनभित्र राजस्वबाट चेकजाँचको कार्य सम्पन्न गराउने वातावरण बनाउन आग्रह गरेका थिए। सबै पार्टीले बिलबीजकहरू उपलब्ध गराएपछि ढुवानी गर्ने गरेको र कानूनसम्मत गरिने कार्यमा पनि दुःख दिंदा व्यवसाय प्रभावित भएको भन्दै यसमा सुधार नगरिएको खण्डमा व्यवसाय बन्द गर्नुको विकल्प नभएको उनले बताए।",https://eprateekdaily.com/2023/06/16/52810
महिलाहरूको लागि योग शिविर,स्थानीय,प्रतीक दैनिक,"असार १, २०८०",वीरगंज,"साहिब दरबारको आयोजनामा शुक्रवारदेखि महिलाहरूको लागि योग शिविर शुरू भएको छ। नगरप्रमुख राजेशमान सिंहले शिविरको उद्घाटन गर्दै शरीर स्वस्थ राख्न योगको महत्वपूर्ण योगदान रहेको बताए। उनले विश्वभर नै योगको महत्व बढेको भन्दै स्वस्थ रहन योग गर्न आग्रह गरे।. योग शिविरमा प्रतिमा सिंह र लालसा चौधरीले योग प्रशिक्षण दिंदैछन्। उद्घाटन कार्यक्रममा साहिब दरबारका संस्थापक सदस्य अन्नपूर्ण मानन्धर, वडा नं ३ का अध्यक्ष बैजुलाल स्वर्णकार, कार्यपालिका सदस्य खैरुद्दीन मियाँ, वडासदस्य कलाम मियाँ, सङ्गीता दास, बर्कतुन नेसा, डा अरुण गुप्ता, जिनु मैयाँलगायतको सहभागिता थियो।",https://eprateekdaily.com/2023/06/16/52779
पोखरियामा एपमार्फत सरसफाइ व्यवस्थापन हुने,स्थानीय,प्रतीक दैनिक,"असार १, २०८०",पोखरिया,"पोखरिया नगरपालिकाका प्रमुख प्रद्युम्न चौहानले स्वच्छ नेपाल एपको उद्घाटन गरेका छन्।. नपाको आयोजना र इलाका प्रहरी कार्यालय, पोखरिया, सशस्त्र प्रहरी बेस क्याम्प, पोखरिया अस्पताल, जिल्ला उच्चाङ्गल रामदेव कलवार मावि, युवा समाजको सहयोगमा ‘सफा पोखरिया–स्वच्छ पोखरिया’ नाराका साथ एपको उद्घाटन गरिएको हो।. नगरप्रमुख चौहानले यो कार्यक्रम नगर तथा गाउँका लागि महत्वपूर्ण रहेको बताए। यसले नगरको सरसफाइमा टेवा पुग्ने बताए।. प्रशासन शाखा प्रमुख अजय श्रीवास्तवको अध्यक्षतामा भएको कार्यक्रममा उपप्रमुख रूबी ठाकुर, सशस्त्र प्रहरी नायब उपरीक्षक किरणप्रकाश खत्री, प्रहरी निरीक्षक मोहन विक्रम केसी, वडाध्यक्ष लक्ष्मण साह कानूलगायतले मन्तव्य व्यक्त गरेका थिए। कार्यक्रमको सञ्चालन सुजित गिरीले गरेका थिए।. एप निर्माता प्रथम तुल्स्यानले सो एप नगरपालिकालाई निश्शुल्क उपलब्ध गराएका थिए। जथाभावी हुने फोहोरबारे एपमार्फत नपालाई जानकारी गराउन सकिने तुल्स्यानले बताए।.",https://eprateekdaily.com/2023/06/16/52793
१० नम्बर ब्लकको अध्यक्षमा लालबाबू सिंह निर्विरोध,स्थानीय,प्रतीक दैनिक,"असार १, २०८०",परवानीपुर,"नारायणी सिंचाइ व्यवस्थापन कार्यालय, गण्डक, वीरगंज मातहत रहेको नारायणी सिंचाइ प्रणालीको बारा खण्ड अन्तर्गत ब्लक नम्बर १० हर्दिया क्याम्पको अध्यक्षमा लालबाबू सिंह निर्विरोध निर्वाचित भएका छन्।. निर्वाचनको मुख्य दिन असार १ गते उम्मेदवारी दर्ताको समयावधि तोकिएकोमा मुख्य चारवटा पदमा चारजनाको एकल उम्मेदवारी परेकाले उनीहरूलाई निर्विरोध निर्वाचित गरिएको हो। समितिको उपाध्यक्ष्F वीरेन्द्रप्रताप सिंह, सचिव राजनारायण यादव र कोषाध्यक्ष्Fमा अजय यादव निर्वाचित भएका हुन्।. ११ सदस्यीय समितिका अन्य सातजना सदस्य १० नम्बर ब्लक अन्तर्गत मनोनीत गर्ने तयारी रहेको मुख्य निर्वाचन अधिकृत एवं नारायणी सिंचाइ कार्यालय, वीरगंजका प्रमुख मनोरञ्जनकुमार सिंहले जानकारी गराए।. चार वर्षे कार्यकाल रहने उक्त ब्लकमा १०७ जना किसान मतदाता छन् भने सो क्ष्Fेत्रमा सयवटा टर्सरी अर्थात् सहायक नहर छन्। सो ब्लकको सिञ्चित क्षेत्र दुई हजार ३२७ हेक्टर जग्गा रहेको नारायणी सिंचाइका सूचना अधिकारी सुरेश साहले बताए। महागढीमाई नगरपालिका–७ को भूतही खोलादेखि सुवर्ण गापा–७ टियर खोलासम्म १० नम्बर ब्लक फैलिएको छ। पर्साको जानकीटोला, इनर्वादेखि रौतहटको बाग्मती नदीसम्म ८१ किलोमिटर लम्बाइ रहेको गण्डक नहरमा पर्सामा छ, बारामा छ, रौतहटमा तीन गरी १५ वटा ब्लक रहेकामा अहिले पर्साको दुई र बाराको १० नम्बर ब्लकमा समिति गठन भएको र बाँकी १३ वटा ब्लकमा चुनावी प्रक्रिया अगाडि बढेको बताइएको छ।",https://eprateekdaily.com/2023/06/16/52805
आगलागीपीडितलाई राहत सामग्री सहयोग,स्थानीय,प्रतीक दैनिक,"असार १, २०८०",वीरगंज,"जगरनाथपुर गाउँपालिकाका अध्यक्ष श्रीकान्त यादवले आगलागीपीडितलाई राहत सामग्री सहयोग गरेका छन्।. आगलागीपीडित पाँडेपुर निवासी मञ्जु महतो नुनिया र बिसुनपूर्वा निवासी हिम्मत लाललाई राहतस्वरूप नगद पाँच/पाँच हजार र रेडक्रसबाट प्राप्त सहयोग चामल, दाल, त्रिपाल, बाल्टिन तथा भाँडाबर्तन सहयोग गरेका हुन्।. कार्यक्रममा वडाध्यक्षद्वय लक्ष्मी साह तेली, नेपाली कुशवाहा, बिहारीप्रसाद नुनिया, सुरेन्द्रसिंह क्षत्रीलगायतको सहभागिता थियो।",https://eprateekdaily.com/2023/06/16/52782
महानगरका दश स्थानमा निश्शुल्क वाइफाइ,स्थानीय,प्रतीक दैनिक,"असार १, २०८०",वीरगंज,"वीरगंज महानगरपालिकाले विभिन्न सार्वजनिक स्थल एवं भीड हुने सरकारी कार्यालय क्षेत्रमा निश्शुल्क वाइफाई उपलब्ध गराएको छ। पहिलो चरणमा महानगरका दश स्थानमा यो सेवा उपलब्ध गराइएको हो।. महानगरले इन्टरनेट सेवाप्रदायक कम्पनी वल्र्डलिङ्कसँग सहकार्य गरी घण्टाघर, माईस्थान चोक, जिल्ला प्रशासन कार्यालय, मालपोत कार्यालय, जिल्ला अदालत, यातायात, नारायणी अस्पताल, विद्युत् प्राधिकरण, भन्सार कार्यालय र महानगर कार्यालय क्षेत्रमा निश्शुल्क वाइफाई सेवा शुरू गरेको छ।. शुक्रवार महानगरमा निश्शुल्क वाइफाई सेवा शुरू गर्दै नगरप्रमुख राजेशमान सिंहले महानगरवासीलाई प्रविधिमैत्री सेवा विस्तार गरी वीरगंजलाई डिजिटल शहरको रूपमा अघि बढाउन यस्तो गरिएको बताए। उनले महानगरलाई आइटी हब बनाउने बताए। हाल हरेक स्थानमा दुई एमबिपिएस क्षमताको इन्टरनेट शुरू गरिएको र प्रयोगकर्ताको चापको आधारमा यसलाई बढाउँदै लग्ने उनले बताए। महानगरसँग तीन वर्षका लागि सम्झौता गरेको वल्र्डलिङ्क कम्युनिकेशन्स लि., वीरगंज शाखाका प्रबन्धक अरफात देवानले जानकारी दिए।.",https://eprateekdaily.com/2023/06/16/52790
शिक्षक महासङ्घद्वारा ठोरी गापासमक्ष १६ बुँदे माग,स्थानीय,प्रतीक दैनिक,"असार १, २०८०",ठोरी,"नेपाल शिक्षक महासङ्घ, ठोरीले विभिन्न १६ बुँदे माग राखी गाउँपालिकामा मागपत्र बुझाएको छ। आगामी आर्थिक वर्ष २०८०/८१ को परिषद्बाट बजेट बाँडफाँड हुने क्रममा शिक्षा क्षेत्रलाई प्राथमिकतामा राखी बजेट विनियोजन गर्न भन्दै आज ठोरी गाउँपालिका अध्यक्ष लालबहादुर श्रेष्ठलाई मागपत्र बुझाएको नेपाल शिक्षक महासङ्घ, ठोरीका अध्यक्ष अमृत श्रेष्ठले जानकारी दिए।. महासङ्घ ठोरीका अध्यक्ष अमृत श्रेष्ठ, उपाध्यक्ष गोपीलाल श्रेष्ठ र सचिव दीपेन्द्र सापकोटाको संयुक्त हस्ताक्षर रहेको मागपत्रमा बालविकासका सहयोगी शिक्षकलाई मोन्टेश्वरी तथा प्रविधियुक्त तालीमको व्यवस्था मिलाइनुपर्ने, विद्यालयलाई वितरण गरिने अनुदानको वितरण न्यायोचित गरिनुपर्ने, महासङ्घको कार्यालय र सभाहलको व्यवस्था मिलाइदिनुपर्ने, स्थानीय शिक्षा ऐन परिवर्तन गरिनुपर्ने, साना कक्षाहरूमा भित्तेलेखन गरिनुपर्ने, प्राविधिक विद्यालयमा थप अनुदान रकम व्यवस्था मिलाइनुपर्ने, विषयगत तालीमको सुनिश्चितता गरिनुपर्ने, शैक्षिक अवलोकन भ्रमणको व्यवस्था मिलाइनुपर्ने, एक विद्यालय एक फूलबारीको व्यवस्थाको लागि बजेट विनियोजन गरिनुपर्ने जस्ता माग राखी मागपत्र बुझाइएको छ।. मागपत्र बुझ्दै ठोरी गाउँपालिकाका अध्यक्ष लालबहादुर श्रेष्ठले आफूले शुरूदेखि नै शिक्षालाई प्राथमिकतामा राखी काम गरिरहेको बताउँदै महासङ्घले राखेको माग पूरा गर्ने प्रतिबद्धतासमेत व्यक्त गरेका महासङ्घका अध्यक्ष श्रेष्ठले बताए।. पालिका अध्यक्ष श्रेष्ठले ठोरीको सर्वाङ्गीण विकासको लागि आफू लागिपरेको र सार्वजनिक सूचनामार्फत पनि आगामी परिषद्मा के कस्ता कार्य सञ्चालन गर्ने भनी सुझाव माग गरिएकाले आगामी ६ गतेभित्र सङ्कलित सुझावलाई समेत प्राथमिकतामा राखी बजेट विनियोजन गर्ने आफ्नो मनसाय रहेकोले सबैलाई सुझाव पेश गर्नसमेत अनुरोध गरे। शिक्षामा अझै केही माग छुटेका भएपनि ६ गतेसम्म पुनः सुझाव दिनसमेत आग्रह गरे। मागपत्र बुझ्ने कार्यक्रममा ठोरी गापाका शिक्षा शाखा प्रमुख भुपालकुमार जोशीको समेत सहभागिता थियो।",https://eprateekdaily.com/2023/06/16/52808
"नेपालमा लोकतन्त्र होइन, दलतन्त्र छ –प्रभु साह",स्थानीय,प्रतीक दैनिक,"असार १, २०८०",वीरगंज,"आम जनता पार्टीका अध्यक्ष प्रभु साहले नेपालमा लोकतन्त्र हैन दलतन्त्र रहेको बताएका छन्।. वीरगंजमा आम विद्यार्थी मोर्चाको भेलामा अध्यक्ष साहले देशमा नाम मात्रको लोकतन्त्र रहेको र सबै निर्णय दलहरूको विधान र सिद्धान्तमा भइरहेको बताए। उनले जनताको शासनलाई पाखा लगाइ दलतन्त्रले अहिले आम जनतालाई गुमराहमा पार्न कथितरूपमा समाजवादको विषय उठाएकोमा दुःख व्यक्त गरे। लोकतन्त्रमा जनताको अधिकारको कुरा गर्नुको साटो समाजवादी मोर्चाको कुरा गर्नु जनतालाई ढाँट्नु भएको बताए। उनले नेताहरूले आफ्नो रोटी सेक्नका लागि यस प्रकारको विषय उठाएको बताए।. अध्यक्ष साहले काठमाडौंका विद्यार्थीहरूले सार्वजनिक यातायातमा पाउने गरेको ४५ प्रतिशत छुट वीरगंजका विद्यार्थीहरूले पनि पाउनुपर्ने बताए। कानून सबैका लागि बराबर हो, देशभरि चल्ने सवारीसाधनमा विद्यार्थीहरूको लागि तोकिएको छुट दिन सबै विद्यार्थी सङ्गठन एक हुनुपर्ने बताए। कार्यक्रममा बाबुराम कौशिक, इस्लाम मियाँलगायतले मन्तव्य राखेका थिए।",https://eprateekdaily.com/2023/06/16/52787
जेठसम्म उत्खनन हुने खोला अहिले सुनसान,स्थानीय,प्रतीक दैनिक,"असार १, २०८०",निजगढ,"अघिल्लो वर्षको वर्षायाम असार, साउन, भदौ तीन महीनाअघि अत्यधिक नदीजन्य पदार्थ उत्खनन, दोहन हुँदै आउने खोलाबगर असार महीना लाग्ने बित्तिकै अहिले सुनसान भएको छ।. स्थानीय तहले खोला ठेक्काका नाममा नदीजन्य पदार्थको उत्खनन, ओसारपोसार, सङ्कलनका लागि ठेकेदारलाई बुझाउने खोलामा स्थानीय तह, प्रहरी प्रशासनलाई मापदण्ड पालना गरी उत्खनन, सङ्कलन गर्न गराउन हम्मेहम्मे हुने खोलाबगर अहिले एक्कासि सुनसान हुन पुगेको हो।. सरकारले प्रत्येक वर्ष असार, साउन, भदौ तीन महीना बाढीको प्रकोप हुने र धनजनको क्षति हुने सक्नेप्रति सचेत गराउँदै आइरहेको छ। वर्षायामका यी तीन महीना खोलाबगर, नदी, खोला, नाला, खहरे, नदी तटीय क्षेत्रमा नजान तीन तहकै सरकारले स्थानीयवासीलाई सचेत गराउँदै आएका छन्। यदि नदीजन्य पदार्थ थुपिएर मानवबस्ती, वन क्षेत्र, पुल पुलेसा, सडकलगायतका अन्य संरचनामा क्षति पुग्न सक्ने भए जिल्ला विपत् व्यवस्थापन समितिको निर्णय अनुसार तोकिएको स्थानहरूमा नदी, खोला च्यानलाइज गर्न नदीजन्य पदार्थलाई हटाइ, तटबन्ध गरी सुरक्षित गर्न सकिने व्यवस्था छ। सो समिति प्रमुख जिल्ला अधिकारीको अध्यक्षतामा रहेको छ।. गत आर्थिक वर्ष २०७८/७९ मा निजगढ नगरपालिकाले नदीजन्य पदार्थ (दहत्तर–बहत्तर)को ठेक्काका लागि बकैयाखोला, धन्सार, बगर, शक्ति र लाल–भक्तलाल खोलाबाट एक करोड ५६ लाख १४ हजार ७४४ घनफिट नदीजन्य पदार्थ उत्खनन, सङ्कलन र बिक्रीका लागि मूअकबाहेक न्यूनतम १२ करोड ४९ लाख १७ हजार ९५२ रुपियाँमा ठेक्का बन्दोबस्तीको टेन्डर आह्वान गरे पनि ठेक्का लाग्न सकेन।. खोला ठेक्का लाग्न नसकेपछि निजगढ नगर कार्यपालिकाको बैठकले निर्णय गरी नगरभित्रका लाल–बकैयाखोला, भक्तलाललगायत खोलाका चार स्थानमा थुप्रिएका ग्राभेल, ढुङ्गालगायत नदीजन्य पदार्थ हटाइ च्यानलाइज गर्न जिल्ला विपत् व्यवस्थापन समितिलाई आग्रह गरेको थियो। त्यसपछि फागुन महीनाको दोस्रो सातामा जिल्ला विपत् व्यवस्थापन समितिका अध्यक्ष एवं बाराका प्रमुख जिल्ला अधिकारी नवराज सापकोटासहितको टोलीले खोलाको अनुगमन गरेको थियो।. अनुगमनपश्चात् निजगढ नगरपालिका–४ पुरानो निजगढस्थित बकैया खोलामा एक किलोमिटर लम्बाइ र लालखोलामा पाँच सय मिटर लम्बाइका दुर्ई स्थानमा च्यानलाइज गर्न प्राविधिक टोलीले स्थलगत अनुगमन गरी जिल्ला विपत् व्यवस्थापन समितिलाई बुझाएको प्रतिवेदनका आधारमा २०८०/०१/२८ गते जिल्ला विपत् व्यवस्थापन समिति, बाराले निर्णय गरेपछि निजगढ नगरपालिकाले जेठ १३ देखि जेठ ३२ गतेसम्म खोलाको धार सोझ्याउन च्यानलाइज कार्य गरेपछि अहिले रोकेको छ।. च्यानलाइज गर्दा सङ्कलन हुने नदीजन्य पदार्थले तटबन्ध गरी बाँकी रहेको नदीजन्य पदार्थ राष्ट्रिय गौरवको आयोजना अन्तर्गतको काठमाडौं तराई–मधेस दु्रतमार्ग आयोजना निर्माणका लागि अन्तर्राष्ट्रिय निर्माण व्यवसायी सिएएमसिई/एसडिएल जेभी चिनियाँ कम्पनीले २०७९/०९/०३ गते निजगढ नपासँग सम्झौता गरी आवश्यक निर्माण सामग्री नदीजन्य पदार्थको नगरपालिकाले प्रतिघनफिट मूअकबाहेक चार रुपियाँ ५० पैसा राजस्व लिई ३५ हजार घनमिटर अर्थात् १२ लाख ३४ हजार ८०० घनफिट उपलब्ध गराएको थियो। जसबाट निजगढ नपाले ६२ लाख ८५ हजार १४७ रुपियाँ राजस्व सङ्कलन गरेको छ।. त्यसैगरी, स्थानीय नेपाल बालुवा प्रशोधन उद्योगलाई दुई हजार घनमिटर अर्थात् ७० हजार ५६० घनफिट र शङ्कर स्टोन क्रसरलाई दुई हजार घनमिटर अर्थात् ७० हजार ५६० घनफिट नदीजन्य पदार्थ उपलब्ध गराएबापत सात लाख १८ हजार ३०२ रुपियाँ गरी कुल ७० लाख तीन हजार ४४९ रुपियाँ नगरपालिकाले राजस्व सङ्कलन गरेको छ।. उद्योगहरूलाई नदीजन्य पदार्थ उपलब्ध गराइदिन भन्दै स्थानीय क्रसर उद्योगहरूले पाँच/पाँच हजार घनमिटर अर्थात् एक लाख ७६ हजार ४०० घनफिट नदीजन्य पदार्थ उपलब्ध गराइदिन भन्दै निजगढ नपामा निवेदन दिएका थिए। तर निजगढ नपा–४ का नेपाल बालुवा प्रशोधन उद्योग र शङ्कर स्टोन क्रसर उद्योगबाहेक अन्य क्रसर उद्योगहरूले अग्रिम राजस्व बुझाएनन्।. वडा नं ९ स्थित अधिकांश क्रसर उद्योगमा सयौं ट्याक्टर नदीजन्य पदार्थ अवैधरूपमा भित्रिएको छ। अवैधरूपमा भित्रिएका नदीजन्य पदार्थलाई कानूनी दायरामा ल्याउनेतर्फ निजगढ नगरपालिकाले कुनै कारबाई प्रक्रिया अघि बढाएको छैन। नगरपालिकालाई अग्रिम राजस्व बुझाइ बढी देखिन आएका र कुनै राजस्व नबुझाइ क्रसर उद्योगहरूमा भित्रिएका नदीजन्य पदार्थलाई कानूनी दायरामा ल्याउने प्रमुख प्रशासकीय अधिकृत राजमणि निरौलाले बताए।",https://eprateekdaily.com/2023/06/16/52798
बालकलाई घाइते बनाउने तिवारी पक्राउ,स्थानीय,प्रतीक दैनिक,"असार १, २०८०",वीरगंज,"कालिकामाई गाउँपालिका–५ बिरञ्चीबर्वा निवासी बलिराम तिवारी भन्ने पप्पुलाई इलाका प्रहरी कार्यालय, पोखरियाले पक्राउ गरेको छ।. जेठ २३ गते आँपको बगैंचामा विवाद हुँदा तिवारीले चलाएको एयरगनको छर्रा लागेर नौ वर्षीय बालक श्यामसुन्दर महतो सामान्य घाइते भएका थिए। महतोका परिवारले कारबाईको माग गर्दै जिल्ला प्रहरी कार्यालय, पर्सामा तिवारीविरुद्ध ज्यान मार्ने उद्योगको उजूरी दिएका थिए। प्रहरी नायब उपरीक्षक दीपक गिरीले पक्राउ परेका तिवारीविरुद्ध ज्यान मार्ने उद्योगको उजूरी आएको तर दर्ता नभएको बताए। स्थानीयले एयरगनको छर्रा लागेर बालक घाइते भएको बताएका छन् तर खानतलाशीको क्रममा उनको घरबाट भरुवा बन्दुक भेटिएको प्रनाउ गिरीले बताए। पक्राउ परेका तिवारीमाथि अनुसन्धान भइरहेको र कानून अनुसार कारबाई हुने उनले बताए।",https://eprateekdaily.com/2023/06/16/52785
वीरगंजको मुख्य सडकको फैसला अब भदौ २२ गते हुने,स्थानीय,प्रतीक दैनिक,"जेष्ठ ३१, २०८०",वीरगंज,"वीरगंज महानगरको मुख्य सडक विस्तारको मुद्दा सर्वोच्चमा बुधवार सुनवाइ हुन सकेन र आगामी सुनवाइ भदौ २२ गतेको लागि सरेको छ।. सर्वोच्चका न्यायाधीशद्वय विश्वम्भरप्रसाद श्रेष्ठ र तिलप्रसाद श्रेष्ठको इजलासमा आज मुद्दाको सुनवाइ मिति तोकिएकोमा मुद्दा हेर्न नभ्याउने गरी सर्वोच्च अदालतले आगामी भदौ २२ गतेको लागि पेशी तोकेको छ। त्रिभुवन राजपथ अन्तर्गत वीरगंज महानगरको गण्डकचोकदेखि मितेरीपुलसम्मको मुख्य सडक विस्तारको मुद्दाको सुनवाइ आजसमेत २२औं पटक पेशी सरेको हो।. मुख्य सडकका लक्ष्मणप्रसाद रौनियार, राजकुमारीदेवी तुलस्यान, भरतप्रसाद रौनियार, वीरेन्द्रकुमार सङ्घई, विक्रम गुरुङसमेतले सडक विभाग अन्तर्गत सडक डिभिजन कार्यालय, हेटौंडा र व्यापारिक मार्ग विस्तार योजनाले चार वर्षअघि १५ दिने सूचना जारी गरेपछि विभिन्न मितिमा सर्वोच्चमा मुद्दा परेको थियो। वीरगंजको मुख्य सडकमा सडको बीच भागदेखि २५–२५ मिटरभित्र करीब १३ सयजनाको घरजग्गा पर्छ। उनीहरूले विभिन्न चरणमा मुख्य सडक भत्काउने अभियानविरुद्ध आन्दोलन गर्ने, मुद्दा दिनेजस्ता कार्य गर्दै आएका छन्।. वीरगंज महानगरपालिकाका यसअघिका नगरप्रमुख विजयकुमार सरावगीले १५–१५ मिटर सडक विस्तार गर्ने गरी नगरपरिषद्बाट निर्णय गराएका थिए। हालका नगरप्रमुख राजेशमान सिंहले भने सडक विभागले तोकेको मापदण्ड अनुसार २५–२५ मिटर सडक विस्तार हुनेगरी निर्णय गराएका छन्। सडक विभाग र महानगरपालिका मुख्य सडक विस्तारका लागि तयार भएपनि सर्वोच्चमा मुद्दा विचाराधीन भएको कारण यो अभियान अगाडि बढ्न सकेको छैन।. वीरगंजको मुख्य सडक विस्तार गर्ने विषय चार दशकदेखि चल्दै आएको हो। विभिन्न पटक सडक विभागले सूचना जारी गर्ने र त्यसको आधारमा तत्कालीन मन्त्रीहरूले नगरवासीसँग रकम बुझेर सूचना कार्यान्वयन हुन नदिने कार्य गर्दै आएको आरोप छ। गण्डकदेखि पथलैयासम्मको मुख्य सडक छ लेनको विस्तार भइसक्दा वीरगंज महानगरको गण्डकदेखि मितेरीपुलसम्मको क्षेत्र विस्तार हुन सकेको छैन।. मुख्य सडकका बासिन्दाले सडक विस्तार कार्य गैरकानूनी भएको जिकिर गर्दै आएका छन्। वीरगंज शहर स्थापना भएपछि मुख्य सडकको अवधारणा अगाडि आएकोले बिल्डअप एरिया भएको भन्दै यहाँको सडक विस्तार गर्न नमिल्ने भन्दै लामो समयदेखि बहस चल्दै आएको छ।",https://eprateekdaily.com/2023/06/14/52656
सेनेटेरी प्याड बनाउने तालीमको उद्घाटन,स्थानीय,प्रतीक दैनिक,"जेष्ठ ३२, २०८०",वीरगंज,"वीरगंज महानगरपालिकाको सहयोग र सृजनशील शिक्षा विकास केन्द्र प्रालिको आयोजनामा २० दिने सेनेटरी प्याड बनाउने तालीम शुरू भएको छ।. तालीमको अन्नपूर्ण मानन्धरले उद्घाटन गरेकी थिइन्। तालीममा वडा नं १० का ३० जना महिला सहभागी छन् भने उनीहरूलाई पार्वती ठकुरी, प्रीति गुप्ताले प्रशिक्षण दिंदैछन्।. पार्वती ठकुरीको अध्यक्षतामा भएको उद्घाटन कार्यक्रममा आर्थिक विकास महाशाखाका प्रमुख प्रतिज्ञा वैद्य, प्रशासन शाखा प्रमुख राजकृष्ण ताम्राकार, लेखा शाखाबाट सुधीरजङ्ग राणा, विक्रम नगरकोटी, आशिषकुमार यादव, सुशीला भण्डारी, यशोदा गजुरेल, अरुणा मानन्धर, प्रेरणा श्रेष्ठलगायतको सहभागिता थियो।",https://eprateekdaily.com/2023/06/15/52712
वीरगंजको दुई स्थानमा आँखा जाँच शिविर,स्थानीय,प्रतीक दैनिक,"जेष्ठ ३२, २०८०",वीरगंज,"जिल्ला प्रशासन कार्यालय, पर्सामा किरण आँखा अस्पतालको आयोजनामा ५५ जनाको आँखा परीक्षण गरिएको छ। विश्व ज्येष्ठ नागरिक दुव्र्यवहार जागरूकता दिवसको अवसरमा आयोजित शिविरमा किरण आँखा अस्पतालका दृष्टि विशेषज्ञ ज्योति साहलगायतले आँखा परीक्ष्Fण गरेका थिए। प्रमुख जिल्ला अधिकारी हीरालाल रेग्मीले आँखा परीक्षण गरी शिविरको उद्घाटन गरेका थिए।. शिविरमा सहायक प्रमुख जिल्ला अधिकारी भीमकान्त पौडेल, शिवप्रसाद लम्साल, प्रहरी उपरीक्षक कोमल शाह, प्रशासकीय अधिकृत विनय श्रीवास्तव, रेखा कुमारी, बालगोध ठाकुर, सशस्त्र प्रहरी नायब निरीक्षक कमलेश पुरी, पत्रकार तुलसी भण्डारी, शिवशङ्कर साहलगायतले आँखा परीक्षण गराएका थिए।. शिविरमा आँखामा समस्या भएकाहरूलाई निश्शुल्क औषधिसमेत वितरण गरिएको थियो।. यसैगरी ग्रीनसिटी सामुदायिक प्रहरी सेवा केन्द्र र सामुदायिक आँखा हस्पिटलको संयुक्त आयोजनामा विश्व ज्येष्ठ नागरिक दुव्र्यवहार जागरूकता दिवसको अवसरमा निश्शुल्क आँखा चेकजाँच शिविर सम्पन्न भएको छ।. . केन्द्रका अध्यक्ष जयप्रकाश खेतानको अध्यक्षतामा भएको कार्यक्रममा प्रहरी चौकी आदर्शनगरका प्रहरी नायब निरीक्ष्Fक सत्यप्रकाश त्रिपाठी, सामुदायिक आँखा अस्पतालका महेशसिंह धामी, वीरगंज महानगरका सरसफाइ अधिकृत सरफुद्दीन मियाँ, केन्द्रका सचिव मुरली जालान, प्रभात चौरसिया, वसन्तप्रसाद उपाध्याय, रतन टेमानीलगायतको सहभागिता थियो।",https://eprateekdaily.com/2023/06/15/52715
वीरगंज–२१ लिपनीबिर्तामा तीन करोड २४ लाखको योजना,स्थानीय,प्रतीक दैनिक,"जेष्ठ ३१, २०८०",परवानीपुर,"वीरगंज महानगरपालिका वडा नं २१ लिपनीबिर्तामा चालू आवमा तीन करोड २४ लाखको योजना अगाडि बढाइएको वडाध्यक्ष राधाकृष्ण साह रौनियारले बताएका छन्।. वडास्तरीय र वीरगंज महानगरपालिकाको नगरस्तरीय एवं अन्य दाताहरूबाट सहयोग प्राप्त गरी सो रकमबाट विभिन्न योजनामाथि काम भइरहेको वडाध्यक्ष रौनियारले बताए।. वडास्तरीय बजेटको सिलिङमार्फत सो वडाले रु ७३ लाख पाएको थियो। साथै नगरस्तरीय योजनाबाट पनि विकास निर्माणका भइरहेको उनले बताए। उनले विभिन्न योजना अन्तर्गत लिपनीबिर्ताबाट वीरगंजसम्म निश्शुल्क एम्बुलेन्स सेवा शुरू गरेको बताए। वडास्तरीय बजेट रु ७३ लाखबFट रु २४ लाखको ताजपुुरमा आठ सय फिट लम्बाइ एवं अढाई फिट चौडा नालाको योजना, तत्वाटोलामा २२ फिट चौडा र तीन सय फिट लम्बाइको सडक ढलानको रु १४ लाखको योजना, परवानीपुरमा संसारीमाई क्ष्Fेत्रमा १५० फिट लम्बाइको रु १० लाखको सडक र नाला निर्माण, कोइरियाटोलामा तीन सय फिट लम्बाइ र अढाई फिट चौडा रु आठ लाखको नाला निर्माण, पटेलनगरमा १८० फिट लम्बाइ एवं अढाई फिट चौडा पाँच लाखको नाला निर्माण, तीन लाखको सिलाइकटाइ, दुई लाखको कम्प्युटर तालीम, एक लाखको ब्युटिशियन तालीम, एक लाखको खेलकूद सामग्री वितरण, चार लाखको धारा वितरण, तीन लाखको वृक्षारोपण र आकस्मिक खर्च चार लाखलगायतका योजना सम्पन्न भएको उनले बताएका छन्।. त्यसैगरी, महानगरको नगरस्तरीय योजनाबाट ५० लाखको श्मशानघाट, एक करोड सात लाखको वडा कार्यालय भवन निर्माण, कोइरियाटोलामा १५ लाखको छ सय फिट लम्बाइको छुट्टै नाला ढलान, पटेलनगरमा उपप्रमुखको योजनाबाट १० लाखको सडक नाला, पटेलनगरमा १० लाखको सडक र नाला निर्माण, पटेलनगर प्राविमा पाँच लाखको पर्खाल निर्माण, पटेलनगरदेखि गण्डक नहर आउने स्थानमा २५ लाखको झोलुङ्गे पुल निर्माण, वडा कार्यालय, स्वास्थ्य चौकी नजीकै टावरलाइट जडानलगायतका योजनाहरूमा काम भइरहेको छ।. त्यसैगरी, अन्य दाताहरू डाबर नेपालबाट पटेलनगर स्कूलमा बेन्च–डेस्क तथा मुख्य प्रवेशद्वार निर्माण, ब्रिटानियाबाट दुई सय विद्यार्थीको लागि पोशाक एवं अढाई लाखको स्वास्थ्यचौकीको लागि इन्भर्टर, कन्साइ नेरोलेक पेन्ट र मनोज ग्याँसबाट क्रमशः दुई लाख र एक लाख ४४ हजारमा दुई सरकारी विद्यालयका शिक्षकको वार्षिक तलब, एपेक्स फर्मास्युटिकल्सबाट तीन लाखको सहयोगबाट ताजपुरमा छठघाट निर्माण भएको उनले बताए।",https://eprateekdaily.com/2023/06/14/52661
निजगढ अन्तर्राष्ट्रिय विमानस्थल निर्माण कागजमा सीमित,स्थानीय,प्रतीक दैनिक,"जेष्ठ ३१, २०८०",निजगढ,"कुनै बेला निकै चर्चामा आउने निजगढमा बन्ने अन्तर्राष्ट्रिय विमानस्थल निर्माणको आवाज सरकारका तर्फबाट मलिनो हुँदै गएको देखिन्छ।. सङ्घीय सरकारले निजगढ अन्तर्राष्ट्रिय विमानस्थल आयोजनाको वातावरणीय प्रभाव मूल्याङ्कन, बस्ती स्थान्तरण, मुआवजा वितरण, जग्गा संरक्षणलगायत पूर्वतयारीका कार्यका लागि बजेट छुट्याएको र लगानी मोडालिटी तय गरी निर्माण कार्य अघि बढाइने जनाएपछि विमानस्थल निर्माण हुने कि नहुने द्विविधा हटे पनि निर्माण कामको थालनी अझै भएको छैन।. त्यसैगरी, मधेस प्रदेश सरकारको नीति तथा योजना आयोगमा प्रदेशभित्र सञ्चालित राष्ट्रिय गौरवका योजना, आयोजनाहरू सङ्घीय सरकारसँग समन्वय गरी अगाडि बढाउन जोड दिइनेछ भन्दै निजगढ अन्तर्राष्ट्रिय विमानस्थललाई समेटेको छ। तर कामभन्दा हल्ला बढी हुने र यो कार्य पनि कागजमैं सीमित भइरहँदा टाँगियावासी बढी द्विविधामा छन्।. विमानस्थल निर्माणका लागि टाँगियावासी बाधक नहुने तर राज्यले बस्तीको उचित स्थानान्तरण, रोजगारलगायत माग सम्बोधन गर्नुपर्ने भन्दै सरोकार समितिमार्फत माग राख्दै आएका छन्।. अहिलेसम्म विमानस्थलका लागि शिलान्याससम्म नभएकोले विमानस्थल बन्ने हो कि होइन भन्ने अन्योल उस्तै छ।. २०५१ सालदेखि विमानस्थल बन्ने हल्ला चलेको २९ वर्ष भयो। विगत १०–१५ वर्षयता कैयौंपटक नेता, मन्त्री, प्रधानमन्त्री र पटकपटक विज्ञ टोलीहरू आउनेजाने गर्छन्, टाँगियावासी भन्छन्।. तत्कालीन प्रधानमन्त्री माधवकुमार नेपालको पालामा निजगढ अन्तर्राष्ट्रिय विमानस्थल निर्माण गर्न सरकारले चासोका साथ प्राथमिकतामा राखी पूर्वतयारीका कार्यहरू शुरू गरेको थियो।. विमानस्थल निर्माण गर्न रूख कटानसँगै वातावरण, पर्यावरण, वन्यजन्तु, चराचुरुङ्गीमा ठूलो असर पर्ने भन्दै विमानस्थल निर्माणविरुद्ध सर्वोच्च अदालतमा रिट परेको थियो। रिटपछि सर्वोच्च अदालतको आदेश अनुसार नेपाल सरकारले विज्ञ टोली गठन गरी स्थलगत अनुगमन, निरीक्षण गरी प्रतिवेदन तयार पार्न लगाएको थियो। प्रतिवेदनमा निजगढमा बन्ने अन्तर्राष्ट्रिय विमानस्थलको विकल्प नभएकोले वनजङ्गल कमभन्दा कम नोक्सान हुनेगरी विमानस्थल बनाउन सकिने सुझाव दिएको थियो।. विमानस्थल निर्माणका लागि चाहिने कुल ११ हजार ८७५ बिघा क्षेत्रफलमध्ये पहिलो चरणको लागि १९ सय हेक्टर अर्थात् दुई हजार ८५० बिघा वन क्षेत्रमध्ये दुईवटा प्लट (१९१ हेक्टर जग्गा)मा नम्बरिङ, ट्यागिङ भएको र यसमा ३३ प्रतिशत रूख र अन्य पोल साइजका रूखबिरुवा रहेको डिभिजन वन कार्यालय, बाराले जानकारी दिइसकेको छ।. काटगाउँ, ककरीलगायतका ११० बिघा तीन कट्ठा नम्बरी जग्गामध्ये ७० बिघा १९ कट्ठा नौ धुर चार कनवाको लागि रु ४७ करोड ७६ लाख मुआवजा तिरिसकिएको र बाँकीको लागि प्रक्रिया चलिरहेको छ।. विमानस्थललाई नदीबाट सुरक्षाका लागि पसाहा खोलामा २,५९० मिटर लामो तटबन्ध गर्न २४ करोड २० लाख, बकैया खोलामा १,९०० मिटर लामो तटबन्ध निर्माण भइसकेको छ।. विमानस्थल निर्माण क्षेत्रमा तारबार, तटबन्ध निर्माणका लागि हालसम्म रु ३९ करोड ९४ लाख खर्च भइसकेको छ भने अन्य पूर्वतयारीका लागि ७० करोडभन्दा बढी खर्च भइसकेको दोस्रो अन्तर्राष्ट्रिय विमानस्थल निर्माण आयोजना बाराले जनाएको छ।. विमानस्थल निर्माणका लागि मुख्य समस्या वन क्षेत्रभित्रको टाँगियाबस्ती स्थानान्तरण हो। टाँगियाबस्तीको ७३१ बिघा १४ कट्ठा क्षेत्रफलमा १,४७६ घरधुरी र करीब आठ हजार जनसङ्ख्याको वास छ।",https://eprateekdaily.com/2023/06/14/52671
१० किलो गाँजासहित तीनजना नियन्त्रणमा,स्थानीय,प्रतीक दैनिक,"जेष्ठ ३२, २०८०",निजगढ,"प्रतिबन्धित लागूऔषध गाँजासहित निजगढ प्रहरीले तीनजनालाई नियन्त्रणमा लिएको छ।. पूर्व–पश्चिम महेन्द्र राजमार्ग अन्तर्गत निजगढ सडकखण्डको दु्रतमार्ग आसपासमा इलाका प्रहरी कार्यालय, निजगढको टोलीले नारायणघाटबाट विराटनगरतर्फ जाँदै गरेको बा.५ख २८६० नम्बरको यात्रुवाहक बस मङ्गलवार बिहान करीब ८ः३० बजे चेकजाँच गर्दा १० किलोग्राम गाँजा फेला परेको इप्रका, निजगढका प्रहरी निरीक्ष्Fक घनश्याम श्रेष्ठले बताए।. सो बसमा सवार सर्लाही विष्णु गाउँपालिका–३ बस्ने ४९ वर्षीय वीरेन्द्र चौधरीले आफू बसेको बसको सिटमुनि झोलामा गाँजा राखेका थिए। उक्त गाँजा बसबाट फेला परेसँगै सोही बसका चालक चितवन, भरतपुर महानगरपालिका–१२ बस्ने ४३ वर्षीय गिरबहादुर विक र सहचालक महोत्तरी बर्दिबास नगरपालिका–९ बस्ने ४० वर्षीय रामप्रकाश साहलाई समेत नियन्त्रणमा लिई अनुसन्धान थालिएको जिल्ला प्रहरी कार्यालय, बाराले जनाएको छ।",https://eprateekdaily.com/2023/06/15/52738
बहुदरमाईमा सडक नाटक प्रदर्शन,स्थानीय,प्रतीक दैनिक,"जेष्ठ ३२, २०८०",पंचगावाँ,"बहुदरमाई नगरपालिकाका विभिन्न वडामा महिला हिंसा र बालविवाहविरुद्ध जनचेतनामूलक सडक नाटक प्रदर्शन गरिएको छ। बहुदरमाई नपाको आर्थिक सहयोग र सृजनशील शिक्षा विकास केन्द्रको आयोजनामा वडा नं ३, ४, ५ र ७ मा सडक नाटक प्रदर्शन गरिएको हो।. कार्यक्रममा नगरप्रमुख सिंहासन साहले महिला हिंसा, बालविवाह, दाइजोजस्ता कुप्रथा अन्त्यका लागि सबै लाग्नुपर्ने बताए। उनले कुरीति र कुप्रथाविरुद्ध समाजमा जनचेतना फैलाउन सडक नाटक उपयुक्त माध्यम भएको बताए। कार्यक्रममा संस्थाकी सुस्मिता चौधरी, समाजसेवी विपिन यादव, जसपा नगर कमिटी सदस्य प्रमोद यादव, समाजसेवी ओकील यादवलगायतको सहभागिता थियो।",https://eprateekdaily.com/2023/06/15/52729
विकास निर्माणको काममा वडाध्यक्षका भाइको रजगज,स्थानीय,प्रतीक दैनिक,"जेष्ठ ३२, २०८०",पर्सागढी,"पर्सागढी नगरपालिका–४ मा भइरहेका विकास निर्माण कार्यमा वडाध्यक्ष्F शेख खुर्सेदका भाइको एकछत्र राज चलेको छ। उपभोक्ता समिति, अमानत र ठेक्का सबैजसो काममा खुर्सेदका भाइ शेख शम्शादको एकछत्र राज छ।. वडास्तरीय बजेटमा वडा नं ४ बर्वाटाँडीमा नाला निर्माण भइरहेको छ। यो काम पनि वडाध्यक्षका भाइ शेख शम्शादले गरिरहेका छन्। वडास्तरीय बजेटबाट भएको यो कामको बारेमा स्थानीय कसैलाई खोजखबर गरिएको छैन। नालाको निकास छैन तर पनि नाला बनिरहेको छ।. यसैगरी, प्रदेश सरकारको सशर्त अनुदान ५० लाखको लागतमा सोही वडामा सडक स्तरोन्नतिको काम भइरहेको छ। उपभोक्ता समितिमार्फत यो काम भइरहे पनि यसको पूर्ण रेखदेख शेख शम्शादले नै गर्दै आएका छन्। नाम मात्रको लागि सडक उपभोक्ता समिति लक्ष्मणप्रसाद पाठकको अध्यक्षतामा गठन गरिएको छ।. पर्सागढी नपाले प्रदेश सरकारको सशर्त अनुदानबाट यो सडक स्तरोन्नतिको काममा प्रFविधिक रिपोर्ट अनुसार रु ५४ लाख लागत देखाएको छ। प्रदेश सरकारले रु ५० लाख दिने र नगरपालिकाले चार लाख ९० हजार भुक्तान गर्ने तथा बाँकी रकम उपभोक्ता समितिले तिर्नुपर्ने शर्तमा कार्य भइरहे पनि यसमा तोकिएका मापदण्डका निर्माण सामग्री प्रयोग भएका छैनन्। धोएको बालुवा प्रयोग गर्नुपर्नेमा नधोएको बालुवा प्रयोग भइरहेको छ। उपभोक्ता समितिले गरेको लापरवाहीबारेमा नगरपालिकामा उजूरी परे पनि वडाध्यक्षको भाइबाट कामको रेखदेख भइरहेको कारण नपाले खासै चासो देखाएको छैन।. यसैगरी, सोही वडामा नगरस्तरीय योजनाबाट २६ लाखको लागतमा टेन्डरमार्फत कल्भर्ट निर्माणको काम भइरहेको छ। कल्भर्ट निर्माणमा पनि तोकिए अनुसारको निर्माण सामग्री प्रयोग नभएको स्थानीयको आरोप छ।. टेन्डरमार्फत यो ठेक्का पनि वडाध्यक्षका भाइ शेख शम्शादले नै गरिरहेका छन्। वडा नं ४ मा हुने सबैजसो विकास निर्माण काममा अहिले वडाध्यक्षको भाइकै हालीमुहाली छ। जसले गर्दा स्थानीयले खुलेर विरोध गर्न सकेका छैनन्। नगरपालिकामा लिखितरूपमा दिइएको उजूरीउपर कारबाई नभएका कारण स्थानीयहरू खुलेर आउन नसकेका हुन्। नपाले नै कारबाई प्रक्रिया अगाडि नबढाएकोले व्यक्तिगत दुश्मनी लिने गरी कोही पनि अगाडि सरेका छैनन्। जसले गर्दा वडास्तरीय योजनामा वडाध्यक्ष भाइको इच्छा अनुसार काम भइरहेको छ।",https://eprateekdaily.com/2023/06/15/52740
मलङ्गवा नगरपालिकाभरि ग्रेटर नेपालको नक्शा,स्थानीय,प्रतीक दैनिक,"जेष्ठ ३२, २०८०",वीरगंज,"मलङ्गवा नगरपालिकाका प्रमुख नागेन्द्रप्रसाद यादवले पनि ग्रेटर नेपालको नक्शा आफ्नो कार्यकक्षमा राखेका छन्। भारतको नयाँ संसद् भवनमा नेपाली भूमि विराटनगर, लुम्बिनी र कपिलवस्तुलाई अखण्ड भारतको नक्शामा समावेश गरी भारत सरकारले सार्वजनिक गरेपछि नेपालमा यसको विरोध शुरू भएको हो।. काठमाडौं महानगरका प्रमुख बालेन्द्र शाहले ग्रेटर नेपालको नक्शा सार्वजनिक गरेसँगै अहिले नेपालका विभिन्न पालिकाहरूले सो नक्शा सार्वजनिक गर्न शुरू गरेका हुन्। मलङ्गवा नपाका प्रमुख यादवले आफ्नो कक्ष्Fमा रहेको नेपालको थ्रीडी नक्शालाई हटाएर ग्रेटर नेपालको नक्शा राख्नुका साथै वडापालिकाहरूलाई पनि सोहीअनुरूप ग्रेटर नेपालको नक्शा राख्न आग्रह गरेका छन्।. उनले जताततै चाकडी गर्ने परिपाटीको अन्त्य गरी देशको भूमि रक्षाको लागि सबै एकजुट र एउटै स्वरमा अगाडि बढ्नुपर्ने बताए।. प्रमुख प्रशासकीय अधिकृत गेहनाथ गौतमले सीमासँग जोडिएको विषय नपासँग सम्बन्धित नभए पनि राष्ट्रियताको सवालमा पालिका पनि गम्भीर भएको र ग्रेटर नेपालको नक्शा राखिएको बताए।",https://eprateekdaily.com/2023/06/15/52734
सानो पाइला सहकारीअगाडि बचतकर्ताको धर्ना,स्थानीय,प्रतीक दैनिक,"जेष्ठ ३२, २०८०",वीरगंज,"वीरगंज महानगरपालिका कार्यालयले वीरगंज–१० आदर्शनगरस्थित सानो पाइला बचत तथा ऋण सहकारी संस्थालाई आवश्यक कागजातसहित सात दिनभित्र कार्यालयमा हाजिर हुन सूचना जारी गरेपछि अहिले बचतकर्ताहरूको भीड सहकारीमा लागेको छ।. एक दशकदेखि सञ्चालनमा रहेको सो सहकारी पछिल्लो एक वर्षदेखि बचतकर्ताहरूको रकम फिर्ता गर्न नसकेर विवादमा आएको हो। सहकारीले यसअघि ठूला बचतकर्ताहरूलाई मासिक रु २५ हजारका दरले रकम फिर्ता गर्ने र अन्यको पनि रकम फिर्ता गर्दै जाने भनी सूचना जारी गरेको थियो। तर भनिए अनुसारको रकम बचतकर्ताहरूलाई फिर्ता नगरेपछि केही बचतकर्ताहरूले महानगरपालिकामा उजूरी गरेका थिए।. महानगरपालिकाले सो सहकारी संस्थाका बचतकर्ताहरूको यथार्थ विवरण, सञ्चालक समितिलगायतको खोजीनिती गर्दा सहकारीले आवश्यक कागजात उपलब्ध गराउन आनाकानी गरेपछि महानगरले सार्वजनिक सूचना जारी गर्दै सहकारीलाई कागजातसहित कार्यालयमा हाजिर हुन सूचित गरेको थियो। महानगरपालिकाको सूचना बुधवार सार्वजनिक भएपछि बिहीवार बचतकर्ताहरू सो सहकारीको कार्यालय आदर्शनगरअगाडि धर्ना बसेका थिए। धर्नामा बसेकाहरूलाई सहकारीका ऋण अधिकृत उपेन्द्र यादवले बचतकर्ताहरूको रकम एक हप्ताभित्र फिर्ता गर्न व्यवस्थापन पक्ष तयार रहेको जानकारी गराएका थिए। तर बचतकर्ताहरू भने उनको कुरामा विश्वस्त भएनन्।. सहकारीका अध्यक्ष अन्नबाबू राईलाई महानगरले लिखित तथा मौखिकरूपमा सम्पर्कमा आउन पत्राचार गरे पनि अहिलेसम्म उनी हाजिर भएका छैनन्। सहकारीले जग्गा, गाडी, घरमा लगानी गरेको र लगानी फिर्ता नहुँदा बचतकर्ताहरूको रकम जोखिममा परेको बताइन्छ।. सहकारीले वीरगंजमा आकर्षक ब्याजको प्रलोभन दिएपछि सानादेखि ठूला व्यापारीहरूले लाखौं रुपैयाँ जम्मा गरेका थिए।",https://eprateekdaily.com/2023/06/15/52719
विन्ध्यवासिनीमा बर्थिङ सेन्टर छैन तर लाखौंको सामान खरीद,स्थानीय,प्रतीक दैनिक,"जेष्ठ ३१, २०८०",वीरगंज,"विन्ध्यवासिनी गाउँपालिकाभरिमा एउटा पनि बर्थिङ सेन्टर छैन तर बर्थिङ सेन्टरका लागि आवश्यक लाखौं मूल्यका सामान खरीद गरिएको छ। यी सामान चालू वर्षको लागि मात्र खरीद भएको होइन, प्रत्येक आवको वार्षिक बजेटबाट खरीद हुँदै आएको महालेखापरीक्षकको कार्यालयले जनाएको छ।. महालेखापरीक्षकको कार्यालयले हालै जारी गरेको अडिट रिपोर्टमा बर्थिङ सेन्टरका लागि पाँच लाख मूल्यबराबरको न्यानो झोला खरीद गरी गोदाममा थन्क्याइएपछि सो रकम बेरुजू मात्र हैन, भ्रष्टाचारको सीमा नाघेको जनाइएको छ।. सो गापाले प्रत्येक आर्थिक वर्षमा न्यानो झोला खरीद गर्दै आएको स्वास्थ्यकर्मीहरूले बताएका छन्। विन्ध्यवासिनी गापाबाहेक पर्साका १३ वटै पालिकामा बर्थिङ सेन्टर सञ्चालनमा छन्। जनप्रतिनिधिहरूको लापरवाहीका कारण हालसम्म विन्ध्यवासिनी गापामा बर्थिङ सेन्टर सञ्चालनमा आउन नसकेको बताइन्छ।. मालेपको प्रतिवेदनले सो गापामा २० करोड सात लाख ७७ हजार बेरुजू देखाएको छ। प्रतिवेदनमा श्यामबाबू साह २०७८/६/१ देखि २०७८/९/१० सम्म, अमित गिरी २०७८/८/१८ देखि २०७८/११/१० सम्म तथा २०७८/११/१ देखि २०८० जेठ २५ गतेसम्म राजु साह प्रमुख कार्यकारी अधिकृतको रूपमा कार्यरत थिए। जनप्रतिनिधिहरूले दबाब दिएको बहाना बनाइ कर्मचारीहरूले कमिशनका लागि फलदायी योजनालाई पाखा लगाइ वितरणमुखी योजना बनाएर दुई करोड ८० लाखबराबरको १७३ थान सिलाइ मेशिन, ४०१ वटा चापाकल, तीन सयवटा ग्याँस सिलिन्डर २०७८/१२/२४ गतेदेखि खरीद गरी वितरण गरेकाले सो रकम पनि बेरुजू देखाउँदै मालेपले रकम असुल गर्न भनेको छ।. नियम अनुसार सो गापाले १९ लाख बराबरको इन्धन खर्चिनुपर्नेमा ३३ लाख ९४ हजारको इन्धन खरीद गरेकोमा सचेत गराएको प्रतिवेदनमा उल्लेख गरिएको छ।",https://eprateekdaily.com/2023/06/14/52678
करेन्ट लागेर मजदूरको मृत्यु,स्थानीय,प्रतीक दैनिक,"जेष्ठ ३२, २०८०",वीरगंज,बाराको देवताल गाउँपालिका–४ मा एकजना कामदारको करेन्ट लागेर मृत्यु भएको छ। नेरामावि पिप्राढीमा भवन निर्माणको क्रममा भाइब्रेशन मेशिन चलाउने क्रममा स्थानीय सुनील रामको मृत्यु भएको हो।. उनले चलाएको भाइब्रेशन मेशिनको तार ठाउँ–ठाउँमा जोडिएको र सोहीबाट करेन्ट लागेर मृत्यु भएको प्रारम्भिक अनुसन्धानबाट देखिएको छ। रामका पिता धवल रामले ठेकेदारको लापरवाहीले छोराको मृत्यु भएको आरोप लगाए। उनले सङ्लो तार भाइब्रेशन मेशिनमा नराखिएको र ठाउँ–ठाउँमा जोडिएको तार प्रयोग गर्दा करेन्ट लागेर छोराको मृत्यु भएको बताए।. विद्यालय भवन निर्माणको ठेक्का वीरगंजको ताज कन्स्ट्रक्शनले लिएको बुझिन आएको छ।,https://eprateekdaily.com/2023/06/15/52732
ईश्वर–अल्लासँग पानीको माग,स्थानीय,प्रतीक दैनिक,"जेष्ठ ३१, २०८०",वीरगंज,"वीरगंज महानगरपालिका–२ स्थित इदगाहमा नमाज पढेर मुस्लिम समुदायले अल्लाहसँग पानी मागेका छन्।. लामो समयको खडेरीको कारण सबैजना पीडित भएको भन्दै मुस्लिम समुदायले अल्लाहसँग पानी मागेका हुन्।. यसैगरी, पर्साको ठोरी गाउँपालिकामा हिन्दू समुदायले भ्यागुताको बिहे गरेर पानी मागेका छन्। भगवान् इन्द्रलाई खुशी बनाउन धार्मिक परम्परा अनुसार पूजापाठ गरी भ्यागुताको बिहे गराइएको स्थानीयले बताएका छन्।. खडेरीको कारण बाली, चापाकल सुक्दै गएका छन् भने अत्यधिक गर्मीका कारण जनजीवन अस्तव्यस्त भएको छ।",https://eprateekdaily.com/2023/06/14/52650
महिलाको शङ्कास्पद मृत्यु,स्थानीय,प्रतीक दैनिक,"जेष्ठ ३१, २०८०",परवानीपुर,"वीरगंज–२२ जगरनाथपुरमा एकजना महिलाको शङ्कास्पद मृत्यु भएको छ। मृत्यु हुनेमा सोही टोलका वीरेन्द्र ठाकुरकी २१ वर्षीया पत्नी सञ्चिताकुमारी ठाकुर हुन्।. बिहान साढे ८ बजे घरको कोठामा पङ्खामा झुन्डिएको अवस्थामा उनको शव बरामद भएको पर्सा प्रहरीले जनाएको छ। पति–पत्नीबीच मनमुटावका कारण सञ्चिताले आत्महत्या गरेको हुन सक्ने प्रहरीको प्रारम्भिक अनुसन्धानले देखाएको छ। तर पीडित पक्षले सञ्चिताका पति वीरेन्द्र ठाकुरले परिवारजनसँग मिलेर हत्या गरी झुन्ड्याएको हुन सक्ने दाबी गरेको छ।. सञ्चिताका मामा अनिल ठाकुरले केही दिनदेखि दुवैजनाबीच झगडा हुने गरेको र दुई–चार दिनदेखि सञ्चितालाई माइतीमा कुराकानी गर्न नदिएको बताए। सोही घटनामा सञ्चिताका पति वीरेन्द्र, जेठाजु ललन ठाकुर, जेठानी प्रतिमा देवीलाई प्रहरीले नियन्त्रणमा लिएको छ।. यस विषयमा पर्सा प्रहरीका प्रवक्ता प्रहरी नायब उपरीक्षक दीपक गिरीले घटना शङ्कास्पद देखिएको र सञ्चिताको माइती पक्षले जाहेरी दिने र शवको शल्यपरीक्षणको आधारमा अनुसन्धान अगाडि बढाउने बताए। उनले घटनाबारे सोधपूछको लागि तीनजनालाई नियन्त्रणमा लिई अनुसन्धान भइरहेको बताएका छन्। सञ्चिताको माइती बारा, प्रसौनी गापा–७ हरपुर बलुवा हो। उनको डेढ वर्षअगाडि सैलुनमा काम गर्ने वीरेन्द्रसँग धार्मिक रीति अनुसार विवाह भएको थियो।",https://eprateekdaily.com/2023/06/14/52646
उपभोक्ता हित संरक्षण मञ्चद्वारा महानगरलाई ज्ञापनपत्र,स्थानीय,प्रतीक दैनिक,"जेष्ठ ३१, २०८०",वीरगंज,"उपभोक्ता हित संरक्षण मञ्च वीरगंज महानगर कमिटीले नीति तथा सुझाव सम्बन्धमा वीरगंज महानगरका उपप्रमुख इम्तियाज आलमलाई ज्ञापनपत्र बुझाएको छ।. बुधवार मञ्चका महानगर अध्यक्ष अजित भुजेल र केन्द्रीय सदस्य धीरज शर्माले उपप्रमुख आलमलाई ज्ञापनपत्र बुझाएका हुन्।. ज्ञापनपत्रमा वीरगंज महानगरपालिकाले आगामी आवको लागि नीति तथा कार्यक्रम र बजेट निर्माण गर्दा मञ्चका १६ वटा सुझाव समावेश गर्न अनुरोध गरिएको छ।. वीरगंजमा रहेको खाद्य प्रयोगशालामा दक्ष जनशक्ति, साधन स्रोतको व्यवस्थापन गर्नुपर्ने, बजार अनुगमन समिति निर्माण गरी परिचालन गर्नुपर्ने, उपभोक्ताहरूलाई खानेपानी महसूल २० हजार लिटरसम्म निश्शुल्क गर्नुपर्ने, महानगरभित्र मदिरा र सुर्तीजन्य वस्तुको बिक्री वितरणमा प्रतिबन्ध लगाउनुपर्ने, अटो तथा ईरिक्शाको भाडा निर्धारण गर्नुपर्ने, थोक बजारको व्यवस्था हुनुपर्नेलगायतका माग रहेका अध्यक्ष भुजेलले जानकारी गराएका छन्।.",https://eprateekdaily.com/2023/06/14/52639
न्यायिक समितिको कार्यक्षेत्रबारे अभिमुखीकरण,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52581
अहमदिया सङ्घद्वारा चीसो पानी वितरण,स्थानीय,प्रतीक दैनिक,"जेष्ठ ३१, २०८०",वीरगंज,"‘सबैलाई प्रेम गर, घृणा कसैलाई नगर’ नाराका साथ अहमदिया सङ्घले वीरगंज महानगरपालिका–१७ तिलावे पुलमा सर्वसाधारणलाई चीसो पानी र सर्बत वितरण गरेको छ।. बटुवा, यात्री, रिक्सा, अटो र ठेलाचालकहरूलाई गर्मीमा थोरै भएपनि राहत होस् भन्ने उद्देश्यले सर्बत र पानी वितरण गरिएको अहमदिया सङ्घ नेपाल बारा, पर्सा इन्चार्ज हासिन अहमदले बताए। उनले दुई हजार १०० जनालाई सर्बत र चीसो पानी वितरण गरिएको बताए। कार्यक्रममा अहमदिया सङ्घ नेपालका राष्ट्रिय अध्यक्ष सलीम अहमदलगायतको सहभागिता थियो।",https://eprateekdaily.com/2023/06/14/52668
टिबडेवालद्वारा महानगरलाई पाँच करोडको जग्गादान,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52607
आगलागीमा १४ जना घाइते,स्थानीय,प्रतीक दैनिक,"जेष्ठ ३१, २०८०",रौतहट,"गौर नगरपालिकाका–४ मा मङ्गलवार राति आगलागी हुँदा लाखौंको सम्पत्ति जलेर नष्ट भएको छ भने १४ जना घाइते भएका छन्।. वडा नं ४ टिकुलियाको परशुराम साहको घरमा आगलागी भएको र निभाउने क्रममा घरका सदस्यसहित १४ जना घाइते भएका जिल्ला प्रहरी कार्यालय, रौतहटले जनाएको छ।. विद्युत् आपूर्ति अवरुद्ध भएको बेला घरमा मैनबत्ती बाल्दा सोबाट ग्याँस सिलिन्डर पड्केर आगलागी भएको थियो र आगो निभाउने क्रममा मानिसहरू घाइते भएका थिए।. घाइतेहरूको प्रादेशिक अस्पताल, गौरमा उपचार भइरहेको छ। गौर नगरपालिकाको फायर बिग्रेड, स्थानीयवासी, प्रहरीको मदतबाट आगोलाई नियन्त्रणमा लिइएको थियोे।",https://eprateekdaily.com/2023/06/14/52663
५४ लाखको सुनसहित एकजना पक्राउ,स्थानीय,प्रतीक दैनिक,"जेष्ठ ३१, २०८०",३१ जेठ/रासस,"मकवानपुर प्रहरीले रु ५४ लाख बराबरको अवैध सुनसहित एकजना युवकलाई पक्राउ गरेको छ।. जिल्ला प्रहरी कार्यालयले बुधवार पत्रकार सम्मेलन गर्दै करीब रु ५४ लाख ४८ हजार बराबरको अवैध सुनसहित एक युवकलाई नियन्त्रणमा लिई सार्वजनिक गरेको थियो।. जिल्ला प्रहरी कार्यालय, मकवानपुरबाट खटिएको प्रहरी टोलीले हेटौंडा उपमहानगरपालिका–१५ स्थित रातोमाटे चेकपोस्टमा हेटौंडा आउँदै गरेको प्रदेश २–०३–००१ ख ०१५९ नम्बरको बसमा उक्त सुनसहित युवकलाई पक्राउ गरिएको प्रहरी उपरीक्षक वामदेव गौतमले बताए।. पक्राउ पर्नेमा वीरगंज महानगरपालिका–१६ का २२ वर्षीय किसन साह रहेको प्रउ गौतमले बताए। साहले जुत्ताको नोकभित्र ५६१ दशमलव ३० ग्राम सुन लुकाएर ल्याएको अवस्थामा समातिएको प्रहरीले जनाएको छ।",https://eprateekdaily.com/2023/06/14/52667
डोम समुदायको भेला सम्पन्न,स्थानीय,प्रतीक दैनिक,"जेष्ठ ३१, २०८०",सिम्रौनगढ,"सिम्रौनगढ नगरपालिका–७ मा नगरस्तरीय डोम भेला तथा सङ्गठन निर्माण कार्यक्रम मङ्गलवार सम्पन्न भएको छ।. डोम समाज कल्याण बाराका अध्यक्ष वीरेन्द्र मलीको अध्यक्षतामा भएको भेलामा वक्ताहरूले डोम समाजमा शिक्षाको कमीका कारण बालविवाह बढेको बताए। वक्ताहरूले डोम समुदायमा मदिरा संस्कृतिका कारण उनीहरूको आर्थिक, सामाजिक अवस्था दयनीय बन्दै गएको बताएका थिए।. कार्यक्रममा डा रामबाबू कुशवाहा, बाराका उपाध्यक्ष अजय मली, डा विजय मली, इलाका प्रहरी कार्यालय, सिम्रौनगढका प्रहरी निरीक्षक जीतेन्द्र साह, सञ्चारकर्मी रामेश्वर मेहता, अजय मली, तोखन मलीलगायतले मन्तव्य राखेका थिए। कार्यक्रमको सञ्चालन डोम समाज कल्याण, पर्साका अध्यक्ष अनिलकुमार मलीले गरेका थिए।",https://eprateekdaily.com/2023/06/14/52642
छुट्टाछुट्टै दुर्घटनामा दुईजना घाइते,स्थानीय,प्रतीक दैनिक,"जेष्ठ ३१, २०८०",परवानीपुर,"बारा, परवानीपुर गाउँपालिका–५ बहुअरीस्थित एलएस न्युरो हस्पिटल अगाडि दुर्घटनामा परी बारा, देवताल गापा–४ पिप्राढी बस्ने २७ वर्षीय राकेश यादव गम्भीर घाइते भएका छन्।. ना.४०प ४३१० नम्बरको मोटरसाइकलमा सवार यादव वीरगंजबाट कलैया गइरहेका बेला विपरीत दिशाबाट आएको प्र.२–०३–००१ च ५०२९ नम्बरको बोलेरोले उनलाई ठक्कर दिंदा दुर्घटना भएको थियो। अपराह्न ३ः५० बजे भएको दुर्घटनामा परी यादवको टाउको र खुट्टामा गम्भीर चोट लागेपछि उपचारको लागि एलएस न्युरो हस्पिटलमा भर्ना गरिएको छ। ठक्कर दिने बोलेरो र चालक वीरगंज–१५ बस्ने २३ वर्षीय रूपेश महतोलाई प्रहरीले पक्राउ गरेको इप्रका, नौतनका प्रनि विनोद बोहराले बताए।. यसैगरी रक्सौलदेखि पूर्व नकरदेहीचोकमा सवारी दुर्घटना हुँदा एकजना युवक गम्भीर घाइते भएका छन्। घाइते हुनेमा बारा, कलैया उपमहानगरपालिका–१ पिप्राढीका मनोहर गिरी रहेका छन्।. उनको रक्सौलस्थित एसआरपिओ अस्पतालको सघन उपचार कक्षमा उपचार भइरहेको छ। राति ८ बजे नम्बर नखुलेको बसले ठक्कर दिएको थियो। ठक्कर दिने गाडीको खोजी भइरहेको जनाइएको छ।",https://eprateekdaily.com/2023/06/14/52654
भन्सार छलीका सामान नियन्त्रण,स्थानीय,प्रतीक दैनिक,"जेष्ठ ३१, २०८०",वीरगंज,"वीरगंज महानगर–१० आदर्शनगरस्थित सशस्त्र प्रहरी बल नेपाल प्रस्तावित सीमा सुरक्षा गुल्मले भन्सार छलीको २५ लाख २५ हजार बराबरका विभिन्न सामान नियन्त्रणमा लिई वीरगंज भन्सार बुझाएको छ। भन्सार छली ल्याइएका कपडा, स्मार्ट घडी, एयरपड नियन्त्रणमा लिई वीरगंज भन्सारमा बुझाएको सशस्त्र गुल्मले जनाएको छ।",https://eprateekdaily.com/2023/06/14/52638
परवानीपुर बजार फोहर गर्नेलाई कारबाइ गर्ने,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52601
गाउँ पसेको हरिण जङ्गल पठाइयो,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52589
शिक्षा र सामाजिक क्षेत्रमा सुधारको थालनी– नगरप्रमुख,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52573
"रक्सौलमा अन्तर्राष्ट्रिय बालश्रम दिवस मनाइयो, नाबालिकलाई मजदूरी गराउनु कानूनविपरीत –वक्ताहरू",स्थानीय,प्रतीक दैनिक,"जेष्ठ २९, २०८०",रक्सौल,"अन्तर्राष्ट्रिय बालश्रम दिवस रक्सौलमा कार्यक्रमको आयोजना गरी मनाइएको छ ।. मानव तस्कर विरोधी एकाइ क्षेत्र मुख्यालम बेतिया, सशस्त्र सीमा बल ४७ औं वाहिनी पन्टोका र प्रयास जुवेनाइल एन्ड सेन्टर पूर्वी चम्पारणको परियोजना एक्सेसको जस्टिस, आशीष परियोजना डंकन अस्पताल, प्लान इन्डिया चाइल्ड लाइन सबसेन्टर रक्सौलको संयुक्त आयोजनामा अन्तर्राष्ट्रिय बालश्रम निषेध दिवसको अवसरमा सचेतना कार्यक्रम गरिएको थियो ।. सो अवसरमा अनुमण्डल पदाधिकारी रविकान्त सिन्हाले बालश्रम उन्मूलनका लागि जागरुकता रथ शुभारम्भ गरेका थिए । उनले ६ वर्षदेखि १४ वर्ष उमेरका नाबालिकहरूलाई मजदूरी गराउनु कानूनको बरखिलाफ भएको हुनाले त्यसतर्फ सबैजनालाई सजग र सतर्क रहन सुझाव दिए । उनले बालबालिकाहरू भविष्यका कर्णधार भएका र उनीहरूको रक्षा गर्नुपर्ने बताए ।. अनुमण्डल पुलिस पदाधिकारी धीरेन्द्रकुमारले बालश्रम उन्मूलनका लागि विशेष कार्यक्रमको आयोजना गरेर समाजलाई सचेत गराउने काम भएको बताए । उनले यस प्रकारको कार्यक्रमले समाजमा नाबालिकहरूलाई श्रम गराउने प्रचलनमा कमी आउने दाबी गरे ।. एसएसबीका इन्सपेक्टर मनोजकुमारले हामी सबै मिलेर बालश्रम उन्मूलन गर्नुपर्ने बताए । उनले बालश्रम उन्मूलनको लागि जागरुकता रथ आयोजना गरिएको प्रस्ट्याए ।. जागरुकता रथ रक्सौल रेलवे स्टेशन पुर्याएर त्यहाँका यात्रुहरूलाई बालश्रमबारे सचेतना गराइएको थियो ।. स्टेशनका श्रम प्रवत्र्तन पदाधिकारी प्रत्युषकुमारले यात्रुहरूलाई बालश्रम उन्मूलनबारे जानकारी गराएका थिए ।. डंकन अस्पतालको आशीष परियोजनाका दिलीपकुमारले फ्रान्चिस मुनी, शालिनी जुम्नके, मुकेशकुमार, प्रयास संस्थाकी आरतीकुमारी, राज गुप्ता, विजय शर्मा, राजु गुप्ता, एसएसबीका सबइन्सपेक्टर नेहा सिंह, अनिल शर्मा, अरविन्द द्विवेदी, निक्की कुमारी, प्लान इन्डियाका रामजनम, चाइल्ड लाइन सबसेन्टरका कन्हैया कुमार, किरण वर्मा, रेलवे सुरक्षा बलका सबइन्सपेक्टर सन्तोषकुमार मिश्रलगायतको सहभागिता थियो ।",https://eprateekdaily.com/2023/06/12/52535
आगलागी,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52595
"मलाई काम र परिणाम चाहिन्छ –वडाध्यक्ष अग्रवाल, एक वर्षमा हात पारे अढाइ करोडको योजना",स्थानीय,प्रतीक दैनिक,"जेष्ठ २८, २०८०",परवानीपुर,"वीरगंज महानगरपालिकाको क्षेत्रफलको हिसाबले दोस्रो सबैभन्दा सानो क्षेत्रफल भएको वडा हो– वडा नं. ६ । अलखियामठ–आदर्शनगर– माईस्थानको पूर्व र पश्चिम फैलिएको यो वडाको कुल जनसङ्ख्या आठ हजार तथा कुल मतदाता चार हजार छन् । वडाध्यक्ष हुन्– लोसपाबाट निर्वाचित जयप्रकाश शाह अग्रवाल ।. व्यापारिक पृष्ठभूमिका अग्रवाल यस अघि २०७४ सालको स्थानीय तह निर्वाचनमा स्वतन्त्रबाट २७५ भोटको हाराहारीमा मत ल्याएका थिए । काङ्गे्रसी पृष्ठभूमिका अग्रवाल पार्टीबाट टिकट नपाएपछि त्यस बेला स्वतन्त्रबाट चुनाव लडे तर विजयी हुन सकेनन् । चार नम्बरमा समेटिए ।. २०७९ सालको स्थानीय तहको चुनावमा उनले अचानक लोसपाबाट टिकट पाए र चुनावमा होमिए । ९ सय हाराहारीमा मत प्राप्त गरी र तीन सयको मतान्तरले काङ्ग्रेसका उम्मेदवार दिना गुप्तालाई पराजित गरे । सो वडामा वडाध्यक्ष् लोसपाबाट र चारजना वडा सदस्य काङ्ग्रेसबाट चुनाव जिते । तर अहिले पाँचजना जनप्रतिनिधिहरू विकासको मामिलामा एकमत देखिएका छन् ।. वीरगंज मनपाका नगरप्रमुख, उपप्रमुख, सडक डिभिजनलगायत विभिन्न निकायबाट कसरी बजेट तान्ने र काम गर्नेबारे सबै केन्द्रित रहेको वडाध्यक्ष अग्रवाल बताउँछन् । उनले पछिल्लो एक वर्षे कार्यकालमा अढाईदेखि पौने तीन करोडको बजेट हात पारेको बताए । नगरपालिकाको वार्षिक बजेटको सिलिङ अनुसार वडाले रु ५७ लाख मात्र बजेट पाएको थियो जसमध्ये साढे १२ लाखको लाठ गल्लीमा निर्माणाधीन सडक ढलान, महावीर गलीमा २० लाखको सडक ढलान, सात लाखको सोही गलीमा नाला र नाला छोप्ने प्लेट ढलान, पाँच लाखको खुद्रा योजनालगायत योजनाहरू वडास्तरबाट काम भएको चर्चा गर्दै महानगरको मेयरस्तरीय योजनाबाट पहिलो चरणमा ८० लाखको गहवामाई मन्दिर अगाडिको भागको सौन्दर्यीकरण एवं थप ३० लाखको मीनाबजार सडक स्तरोन्नति गर्ने योजना, गहवामाई मन्दिरभन्दा दक्षिण जाने भैरव–शीतलामाई मन्दिरदेखि त्रिभुवन स्कूलसम्म जाने सडक ५० एमएमको कालोपत्र गर्ने योजना पनि सञ्चालनमा रहेको उनले जानकारी गराए ।. सडक डिभिजन कार्यालय, हेटौंडाको २५ लाखको बजेटमा उक्त काम भइरहेको पनि उनले जानकारी गराए । यसरी सरसर्ती हेर्दा वीरगंज महानगरपालिकाको अन्य वडाभन्दा बजेट हत्याउने र खर्च गर्ने वडाको रूपमा पनि वडा नं ६ अगाडि देखिन्छ । वडाध्यक्षको एउटै फर्मुला हो– विकास र काम चाहिन्छ । उनले भने– “काम जोसुकैले गरोस्, मलाई काम र परिणाम चाहिन्छ । वर्षौदेखि जीर्ण भएको आदर्शनगर आसपासको सडकहरू ढलान र मरम्मतपछि चिटिक्क बन्दै गएका छन् । वडाबाट दिइने सेवा पनि चुस्त–दुरुस्त दिने गरेको पनि उनले दाबी गरे ।. बेलाबेलामा धार्मिक कार्यक्रमहरूमा सक्रिय अग्रवाल आगामी असार ५ गते गहवामाईको ११औं वार्षिकोत्सवको अवसरमा निकालिने रथयात्राको तयारीमा जुटेका छन् । उनले गहवामाई ट्रस्टको संयोजनमा भइरहेको रथयात्राको लागि वडा र वीरगंजवासीले सहयोग गरी यात्रा सफल बनाउन अपील गरे ।",https://eprateekdaily.com/2023/06/11/52475
"ब्लोदानको बैठक, रक्तदाता दिवस मनाउने निर्णय",स्थानीय,प्रतीक दैनिक,"जेष्ठ २८, २०८०",वीरगंज,"ब्लड डोनर्स एसोसिएशन, पर्साको आइतवार सम्पन्न बैठकले जेठ ३१ गते विश्व रक्तदाता दिवस मनाउने निर्णय गरेको छ ।. एसोसिएशनका अध्यक्ष शत्रुघ्न नेपालको अध्यक्षतामा बसेको बैठकले जेठ ३१ गते जून १४ तारिख विश्व रक्तदाता दिवस विभिन्न कार्यक्रम गरी मनाउने निर्णय गरेको छ ।. दिवसको अवसरमा २०७९ वैशाखदेखि चैतसम्म सय पिन्टभन्दा बढी रक्तदान गर्ने सङ्घसंस्था, सो वर्ष दुईपटक वा सोभन्दा बढी रक्तदान कार्यक्रम गर्ने सङ्घसंस्था, वर्षमा चारपटक रक्तदान गर्ने व्यक्ति, आकस्मिक रक्तदाता, आकस्मिक दुर्लभ रक्तदाता, रक्तदान कार्यक्रमका सहयोगीहरूलाई सम्मान गरिने निर्णय भएको सचिव अरविन्द सिंहले बताए ।. यसैगरी बैठकले नवौं वार्षिक साधारणसभा साउन १३ गते शनिवार गर्ने निर्णय गरेको उनले बताए । बैठकमा रोशनी श्रेष्ठ, नीरज साह, मनोज साह, शिवजी गुप्ता, निशान्त लामिछाने, रामबाबू सिंह, धीरेन्द्र थापालगायतको सहभागिता थियो ।",https://eprateekdaily.com/2023/06/11/52486
"बहुअरी स्कूलको कक्षा धर्मशालामा, बल्ल शिलान्यास",स्थानीय,प्रतीक दैनिक,"जेष्ठ २८, २०८०",परवानीपुर,"बारा, परवानीपुर गाउँपालिका–५ मा श्री नेराआवि बहुअरीको नयाँ भवन निर्माणको लागि काम शुरू भएको छ ।. विद्यालयको पुरानो जग्गाहरू निकालेर भवन निर्माणको काम शुरू भएको हो । चालू आवमा गापाको ४५ लाख लागतमा चार कोठे विद्यालय भवन शिलान्यास गरिएको छ । शुक्रवार गापा अध्यक्ष रामक्षत्रीप्रसाद कुर्मी एवं बाराका प्रमुख जिल्ला अधिकारी नवराज सापकोटाले संयुक्तरूपमा विद्यालय भवनको शिलान्यास गरेको वडाध्यक्ष रामेश्वर कलवारले जानकारी गराए ।. कार्यक्रममा गापा उपाध्यक्ष सुगान्धीदेवी कनुइन एवं बहुअरीका विभिन्न राजनीतिक दलका अगुवा एवं भद्रभलाद्मीहरू हर्षित मुद्रामा देखिए । कारण थियो – विद्यालय भवन निर्माणको बाटो खुल्नु र विद्यालय भवन निर्माण कार्य शुरू हुनु । यस अघि गाउँमा विवाद भएपछि चार कोठे भवनको काम ठप्प भएको थियो । एक वर्ष अगाडि जीर्ण भइसकेको पुरानो विद्यालय भवन भत्काएर उपभोक्ता समितिमार्फत विद्यालय भवन निर्माण गर्न खोज्दा राजनीतिक दलहरूबीच जग्गाको स्वामित्वको विषयमा विवाद सिर्जना भएको थियो ।. गाउँलेले विद्यालयको चार किल्ला छुट्याएर त्यसपछि टेन्डरमार्फत भवन निर्माणको कार्य हुनुपर्ने अडान लिएका थिए । गापाको बजेटबाट चालू आवमा भवनको शिलान्यास भएको र पटेल कन्स्ट्रक्शन फेटा गापा–१ बाराले काम गर्नुपर्ने सम्झौता भएको छ ।. भवन निर्माणको काम छ महीनाभित्र सम्पन्न गराउने लक्ष्य राखिएको छ । २०२१ सालमा स्थापना भएको सो विद्यालयमा अहिले भौतिक पूर्वाधार र अन्य सुविधा नहुँदा जम्मा ८६ जना बालबालिका अध्ययनरत छन् भने सातजना शिक्षक रहेका छन् ।",https://eprateekdaily.com/2023/06/11/52479
व्यक्तित्व विकासको लागि विद्यार्थीलाई तालीम,स्थानीय,प्रतीक दैनिक,"जेष्ठ २९, २०८०",वीरगंज,"ज्ञानदा एकेडेमीले विद्यार्थीहरूको व्यक्तित्व विकासका लागि ब्रेकिङ द ग्लास सिलिङ नामक तालीम सम्पन्न गरेको छ ।. वीरगंज कम्प्युटर इन्स्ट्च्यिुट, इङ्गलिश डटकम, दिशा स्टडी बास्केट, न्यु पोपुलर इङ्गलिश ल्याङवेज एन्ड कम्प्युटर इन्स्ट्च्यिुट, प्रारूप एजुकेशन र प्रगति एजुकेशन सेन्टरको संयुक्त आयोजनामा तालीम आयोजना गरिएको थियो ।. कार्यक्रममा प्रमुख अतिथि सानो पाइलाका अध्यक्ष कञ्चन झाले आफूलाई चिनेर आफूभित्र रहेको प्रतिभा कसरी प्रस्तुत गर्न सकिन्छ भन्नेबारे मन्तव्य राखेका थिए । उनले दिगो आत्मविश्वास राख्दै डरको भावना त्याग्दै प्रगति पथमा आउने बाधाहरूबाट हरेस नखाई लक्ष्यमा केन्द्रित हुँदै जानुपर्ने बताए ।. कार्यक्रमका अध्यक्ष इङ्गलिश डटकमका निर्देशक दिगम्बर थापाले सङ्घर्षमय जीवनबाट नहडबडाई संयम राख्दै अगाडि बढेमा अवश्य पनि सोचेको लक्ष्य प्राप्त गर्न सकिने बताए । उनले जस्तोसुकै परिस्थितिमा पनि समयानुकूल आफूलाई ढालेर कार्य गर्न सक्ने व्यक्ति नै सफलताको शिखरमा पुग्न सक्ने बताए ।. तालीमको सञ्चालन ज्ञानदा एकेडेमीका कार्यकारी अधिकृत राजेन्द्रप्रसाद कोइराला, सहजीकरण गौतममान उदास, स्वागत दिलीप प्रजापति र धन्यवाद ज्ञापन वशीम हुसैनले गरेका थिए ।. कार्यक्रममा जयनारायण चौधरी, राज कुशवाहा, विवेक गुप्ता, आदत साहीर, विभिन्न इन्स्टिट्यूटका विद्यार्थीहरूको सहभागिता थियो ।",https://eprateekdaily.com/2023/06/12/52532
"रक्तसञ्चार केन्द्र, वीरगंजमा रगत अभाव, छजना महिलासहित ३० जनाद्वारा आकस्मिक रक्तदान",स्थानीय,प्रतीक दैनिक,"जेष्ठ २९, २०८०",वीरगंज,"रक्तसञ्चार केन्द्र वीरगंजमा रगत अभाव भएको छ । गर्मी बढेसँगै रक्तदान गर्नेहरूको सङ्ख्या घटेपछि रगत अभाव भएको केन्द्रका प्राविधिक प्रमुख सौरभराज पाण्डेले बताए ।. उनले अहिले केन्द्रमा कुनै पनि समूहको रगत नभएको जानकारी गराएका छन् । प्राविधिक प्रमुख पाण्डेले अत्यधिक गर्मी बढेसँगै घोषित रक्तदान कार्यक्रम पनि प्रभावित भएको बताए । ४१ डिग्री सेल्सियसभन्दा बढी तापक्रम भएको र घर बाहिर निस्कनसमेत मानिसहरूलाई समस्या भएको बेला रक्तदानका लागि घोषित कार्यक्रमहरू स्थगित गरिएको बताए । उनले आधा दर्जनभन्दा बढी संस्थाले यो अवधिमा रक्तदान कार्यक्रम स्थगन गरेको जानकारी गराएका छन् ।. रक्तसञ्चार केन्द्र वीरगंजमा अहिले दैनिक ४५ पिन्ट रगतको माग रहेको र सो रगत सोधभर्नाबाट पूरा भइरहेको बताए । रक्तदान कार्यक्रम नियमित भइरहँदा बिरामीहरूलाई आवश्यक रगत सहज उपलब्ध गराउँदै आएको र अहिले रगत अभाव हुँदा आवश्यक रगतको जोहो सम्बन्धित बिरामीले गर्नुपरेको बताए । उनले रगत उपलब्ध गराउने विषयमा रक्तदाता समूहहरू सक्रिय रहेको र केही रगतको मागलाई समूहले सामाजिक सञ्जालमार्फत सूचना गरेर पूरा गर्दै आएको बताए ।. उनले मौसमको प्रतिकूलता हेरेर रक्तदान गर्न सङ्घसंस्थाहरूलाई आग्रह गरेका छन् ।. यसैबीच केन्द्रमा रगत अभाव भएपछि आइतवार भोलेन्टियर समूह वीरगंजले आयोजना गरेको रक्तदान कार्यक्रममा छजना महिलासहित ३० जनाले रक्तदान गरेका छन् । कार्यक्रमका प्रमुख अतिथि नगरप्रमुख राजेशमान सिंहले रक्तदान महादान भएको र उमेरले योग्य र स्वस्थ सबै व्यक्तिलाई रक्तदान गर्न आग्रह गरे । उनले रक्तसञ्चार केन्द्र वीरगंजले छिमेकी भारतका बिरामीहरूलाई समेत रगत उपलब्ध गराएर सहयोग गरिरहेको हुँदा रक्तदान कार्यक्रमलाई निरन्तरता दिन सङ्घसंस्थाहरूसँग आग्रह गरे ।. भोलेन्टियर समूहका संयोजक राजन श्रीवास्तवको अध्यक्षतामा भएको कार्यक्रममा वडाध्यक्ष प्रदीप चौरसिया, नगरप्रमुखका प्रेस सल्लाहकार महेश दास, ब्लड डोनर्स एसोसिएशन, पर्साका सचिव अरविन्द सिंह, वीरगंज युवा समाजका कमल चौगाईं, रवि यादव, भोलेन्टियर समूहका विक्की सर्राफ, सौर्या सर्राफलगायतको सहभागिता थियो ।",https://eprateekdaily.com/2023/06/12/52538
नाला सफा गर्दा १०२ थान गोली भेटियो,स्थानीय,प्रतीक दैनिक,"जेष्ठ २८, २०८०",वीरगंज,"वीरगंज महानगरपालिका–६ को मुख्य नाला सफाइ गर्ने क्रममा आइतवार बिहान १०२ थान गोली बरामद भएको छ ।. महानगरपालिकाका कर्मचारीहरूले एक्साभेटरद्वारा नाला सफाइ गर्ने क्रममा प्लास्टिकको झोलामा १०२ थान गोली भेटिएको सरसफाइ शाखा प्रमुख सर्फुद्दीन मियाँँले बताए । वडाध्यक्ष जयप्रकाश साहले नाला सफाइको क्रममा एउटा एक्साभेटर फसेको र अर्काे एक्साभेटर मगाएर फसेको एक्साभेटर निकाल्ने क्रममा प्लास्टिकको झोला भेटिएको र सोबाट १०२ थान गोली बरामद भएको बताए । उनले घटनास्थलबाट बरामद गोली जनयुद्धकालीन, मधेस आन्दोलनताका वा व्यक्तिविशेषले घरमा राखेको र समातिने भयले नालामा फालेको हुन सक्ने प्रहरीको प्रारम्भिक अनुमान छ ।. जिल्ला प्रहरी कार्यालय, पर्साका प्रहरी उपरीक्षक कोमल शाहले नाला सफाइ गर्ने क्रममा एसएलआरको ४ राउन्ड, ९ एमएमको ३२ राउन्ड, ३८ बोरको २४ राउन्ड, फेडरलको ८ राउन्ड, विन्चेस्टरको पाँच राउन्ड, सात एमएमको तीन राउन्ड, बिग्रेको खोका चार राउन्ड गरी १०२ थान गोली भेटिएको जिल्ला प्रहरी कार्यालय, पर्साले जनाएको छ । यीसहित अन्य विभिन्न बन्दूकमा प्रयोग हुने कुल १०२ राउन्ड गोली फेला परेको उनले बताए । भेटिएको गोलीमध्ये चारवटा गोली बिग्रेको उनले बताए ।. गोलीबारे अनुसन्धान भइरहेको प्रउ शाहले बताएका छन् ।",https://eprateekdaily.com/2023/06/11/52493
३२ किलो गाँजा र चरेस बरामद,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52577
श्रीसिया मौजेटोलाको पुल अधूरो,स्थानीय,प्रतीक दैनिक,"जेष्ठ ३०, २०८०",,,https://eprateekdaily.com/2023/06/13/52596
वैदेशिक सहायता दुरुपयोग भइरहेको सरोकारवालाको गुनासो,स्थानीय,प्रतीक दैनिक,"जेष्ठ २७, २०८०",वीरगंज,"नेपालमा आउने वैदेशिक सहायता र सहयोग रकम दुरुपयोग हुने गरेको सरोकारवालाहरूले आरोप लगाएका छन् । वीरगंजमा हिजो सेन्टर फर सोसल इन्क्लुजन एन्ड फेडरलिज्म नामक संस्थाले आयोजना गरेको स्थानीय विकासमा विदेशी सहायताको गतिशीलता विषयक अन्तक्र्रिया कार्यक्रममा सहभागीहरूले सो कुरामा चिन्ता जाहेर गरेका थिए ।. उनीहरूले नेपालमा वैदेशिक सहायता र सहयोग दिने र लिने दुवै पक्षको नियत सफा नभएका कारण लक्षित वर्गले लाभ लिन नसकेको बताए । उनीहरूले वैदेशिक सहायता देशको नीति निर्माण तहमा बसेका राजनीतिक नेतृत्व र कार्यान्वयन तहका केही सीमित व्यक्तिहरूको कमाइ खाने भाँडो मात्र बनेको आरोप लगाए ।. डा. इन्दुशङ्कर मिश्रले नेपालमा आउने वैदेशिक सहायता र ऋण कार्यान्वयन तहमा अनुगमन र निगरानी हुन नसक्दा दुरुपयोग बढी हुने गरेको बताए । उनले फिल्डमा गएर अनुगमन र निगरानी नहुने, होटलमा बसेर, सेमिनार गरेर झारा टार्ने काम हुने गरेको आरोप लगाए ।. सन् १९८१ सम्म वैदेशिक सहयोग बढी र ऋण कम आउने गरेकोमा त्यसपछि उल्टो भइरहेको उनले बताए । सरकारले आगामी वर्षका लागि ल्याएको बजेटको उदाहरण दिदैं मिश्रले यसपालिको बजेटमा वैदेशिक सहायता र ऋणबाट २ खर्ब २० अर्ब रुपियाँ जुटाउने भनिएको र त्यसमा सहायता करीब ४९ अर्ब मात्रै रहेको तथा ऋण झन्डै १ खर्ब ७० अर्ब रहेको बताए । उनले नेपालले वैदेशिक सहायता र ऋण विकास निर्माणका लागि भन्दा पनि खानका लागि मात्र लिने गरेको आरोप लगाए ।. स्थानीय बुद्धिजीवी अशोकराज ठाकुरले वैदेशिक सहायता र ऋण दिने र लिने दुवैको नियत स्पष्ट नभएको आरोप लगाए । उनले वैदेशिक सहायताबाट आएको बजेटबाट एउटा प्रोजेक्ट शुरू हुन्छ, त्यो अधूरै रहेका बेला फेरि अर्को प्रोजेक्टका लागि बजेट मागेर ल्याइन्छ, यो नै विडम्बना भएको बताए । वैदेशिक सहायता र ऋण दिने र लिने दुवै पक्षको नियत सफा भएमात्र यसबाट दीर्घकालीन लाभ लिन सकिने उनको सुझाउ थियो ।. डा. सुषमा तिवारी द्विवेदीले नेपालका लागि वैदेशिक सहायता अति आवश्यक भए पनि त्यसको प्रभावकारी निगरानी नहुँदा आएको बजेटको सदुपयोग हुन नसकेको बताइन् ।. वीरगंज उद्योग वाणिज्य सङ्घका अध्यक्ष अनिल अग्रवालले वैदेशिक सहयोग र ऋणको सदुपयोग गर्ने जिम्मेवारी राज्यको भएको बताए । तर पछिल्लो समय सहयोगभन्दा ऋण लिने प्रवृत्ति देखिनु चिन्ताको विषय बनेको बताएका थिए ।. नेपाल औषधी व्यवसायी सङ्घका वरिष्ठ उपाध्यक्ष प्रकाश खण्डेलवालले वैदेशिक सहायताको दुरुपयोग बढी भइरहेको भन्दै राजनीतिक र सामाजिक चिन्तन परिवर्तन नभएसम्म यो समस्या आइरहने बताए ।. नेपाल रेडक्रस सोसाइटीका मधेस प्रदेश सभापति फुलमहम्मद मियाँले नेपाल कृषि प्रधान मुलुक र यहाँका ६५ प्रतिशत जनता कृषि पेशामा निर्भर रहेको भएपनि वैदेशिक सहायता र ऋणहरू कृषि क्षेत्रमा कम आउने गरेको बताए ।. कार्यक्रममा पत्रकार अनिल तिवारी, रितेश त्रिपाठी र माधुरी महतो, नेपाली काङ्ग्रेसका सरोज चौरसिया, वीउवासङ्घका महासचिव आशीष लाठ, पटेर्वासुगौली गापाकी उपाध्यक्ष ममता महतो, पोखरिया नगरपालिकाकी पूर्व उपमेयर सलमा खातुन, वीरगंज महानगरका उपप्रमुख इम्तियाज आलम, नेकपा माओवादी केन्द्रका केन्द्रीय सदस्य रामबाबू बैठा, सामाजिक अभियन्ता प्रकाश थारू, दलित अधिकारकर्मी नीला राम, नेतृ मोनिका सिंहलगायतले मन्तव्य व्यक्त गरेका थिए ।. सेन्टर फर सोसल इन्क्लुजन एन्ड फेडरलिज्मका अध्यक्ष एर्व पूर्वराजदूत विजयकान्त कर्णले कार्यक्रममा आएका सुझाव र विचार नेपाल सरकारको नीति निर्माण तहमा बसेकाहरूसँग साझा गर्ने बताए ।",https://eprateekdaily.com/2023/06/10/52441
ठोरी गापाको कार्यालय घ्याङडाँडामा रहने सर्वोच्चको आदेश,स्थानीय,प्रतीक दैनिक,"जेष्ठ २८, २०८०",वीरगंज,"ठोरी गाउँपालिकाको कार्यालय साबिक निर्मलबस्ती–६ हाल ठोरी गापा–४ घ्याङडाँडामा रहने सर्वोच्च अदालतले फैसला गरेको छ ।. ठोरी गापाको कार्यालय घ्याङडाँडामा राखिएपछि सोको विरोधमा ठोरी गापामा चरणबद्ध आन्दोलन भएको थियो । सुवर्णपुरवासीले गापा कार्यालय सुवर्णपुरमा हुनुपर्ने भनेर चरणबद्ध आन्दोलन गर्दै अदालतमा मुद्दा पनि दिएका थिए । साथै शान्तिमाया थिङसमेत प्रधानमन्त्री तथा मन्त्रिपरिषद्को कार्यालय सिंहदरबार काठमाडौंको नाममा उत्प्रेषण मुद्दा २०७५/११/६ मा दिइएको थियो । यो मुद्दामा अन्तरिम आदेश भएको थियो तर सर्वोच्चका न्यायाधीशद्वय प्रकाशकुमार ढुङ्गाना र डा मनोजकुमार शर्माको संयुक्त इजलासले आज रीट खारेज गरेको छ ।. यसैगरी, स्थानीय खड्गबहादुर श्रेष्ठसमेतले ठोरी गापाका तत्कालीन अध्यक्ष पद्मलाल श्रेष्ठ, शान्तिमाया थिङसमेतको नाममा अदालतको अवहेलना मुद्दा २०७६/३/४ मा रिट दिएकोमा न्यायाधीशद्वय ढुङ्गाना र शर्माको इजलासले आज मागदाबी नपुगेको भनी खारेज गरेको छ ।. अदालतको पैmसलासँगै ठोरी गापाको कार्यालय घ्याङडाँडामैं रहने भएको छ ।",https://eprateekdaily.com/2023/06/11/52480
रेल दुर्घटनामा ज्यान गुमाएका अमरजितलाई भारु १० लाख क्षतिपूर्ति,स्थानीय,प्रतीक दैनिक,"जेष्ठ २८, २०८०",परवानीपुर,"गत साता भारतको उडिसा राज्यको बालासोरमा भएको रेल दुर्घटनामा परी मृत्यु भएका पर्सा, छिपहरमाई गाउँपालिका–५ भिस्वा बस्ने २१ वर्षीय अमरजित पासवानको परिवारलाई भारत सरकारले भारु १० लाख क्षतिपूर्ति दिएको छ ।. भारत सरकारले शवसँगै अमरजितको परिवारजनको नाममा भारु १० लाखको चेक पनि दिएर पठाएको मृतक अमरजितका बुबा प्रभात रामले बताए । अमरजित यस अघि काठमाडौंमा बढई मिस्त्री (सिकर्मी)को काम गर्दै आएका थिए । उनका दाइ चेन्नईमा काम गरिरहकाले उनीसँगै काम गर्न आफ्नो भिनाजु र भान्जाहरूसँगै उनी चेन्नई गइरहेका थिए ।. भारत, बिहार पश्चिमी चम्पारण नरकटियागंजको मझरिया बस्ने भिनाजु शत्रुघ्न महतो, निजका छोरा बजरङ्गी पासवान एवं अमरजितका अर्का भान्जा पकाहामैनपुर गापा बस्ने रामानन्द पासवान गरी चारजना रेल यात्रा गरिरहेको अवस्थामा रामानन्दबाहेक तीनजनाको निधन भइसकेको र शव ल्याएर अन्त्येष्टि भइसकेको पीडित परिवारले बताएको छ । बालासोरस्थित एम्स हस्पिटलमा रामानन्दको उपचार भइरहेको छ । उनको अवस्था चिन्ताजनक रहेको बताइएको छ ।. नेपालमा बेरोजगारी भएर भारत गएर काम गर्नुपरेको र कमाउन गएको अवस्थामा दुर्घटनामा परी अमरजितले ज्यान गुमाउँदा बाकसमा शव ल्याउनुपरेको परिवारजनको दुःखेसो छ ।. परिवारजनले स्थानीय सरकार र जनप्रतिनिधिहरूले आफूहरूको दुःखमा मलम लगाउन नआएको दुःखेसो पोखेका छन् ।",https://eprateekdaily.com/2023/06/11/52483
कमाउन उडिसा गएका पासवानको रेल दुर्घटनामा मृत्यु,स्थानीय,प्रतीक दैनिक,"जेष्ठ २६, २०८०",वीरगंज,"भारत, उडिसा राज्यको बालासोरमा गत मङ्गलवार राति भएको रेल दुर्घटनामा २८८ जनाको मृत्यु भएको थियो । सो दुर्घटनामा परी पर्साको छिपहरमाई गाउँपालिकाका भिस्वा निवासी इन्द्रजीत पासवानको पनि मृत्यु भएको छ ।. भारत सरकारले उनको शव पठाएकोमा शुक्रवार बिहान इन्द्रजीतको शव गाउँमा आइपुगेको छ । प्र्रह्लादप्रसाद पासवानको छोरा इन्द्रजीतको शव गाउँमा पुगेपछि गाउँ नै शोकमग्न भएको छ ।. नातामा पर्ने भिनाजु नरकटियागंज शिहरही गाउँ निवासी रमेश पासवानसँगै कमाउन भारत हिंडेका इन्द्रजीत रेल दुर्घटनामा परेका थिए । दुर्घटनामा उनका भिनाजु र भिनाजुको दुईजना भाइको समेत मृत्यु भएको छ । इन्द्रजीतको सिक्टा नदीमा अन्तिम संस्कार गरिएको छ ।. आर्थिक स्थिति नाजुक रहेको पासवान परिवारमा कमाउने एक मात्र युवा इन्द्रजित थिए । उनका बुबा ट्याक्टर चालक हुन् । बुबाको कमाइले मात्र परिवारको भरणपोषण हुन नसकेपछि इन्द्रजीत पढाइ छाडी कमाउन भारत जाने गर्थे ।. उडिसा रेल दुर्घटनामा इन्द्रजीतसँगै पकाहामैनपुर निवासी परमानन्द पासवान पनि घाइते भएका छन् । उनको तरुणम् अस्पतालको अति सघन कक्षमा उपचार भइरहेको छ ।",https://eprateekdaily.com/2023/06/09/52403
सडक विस्तारका लागि महानगरले डोजर चलायो,स्थानीय,प्रतीक दैनिक,"जेष्ठ २६, २०८०",वीरगंज,"वीरगंज महानगरपालिकाले वडा नं २२ र २३ को सार्वजनिक ऐलानी जग्गा अतिक्रमण गरी निर्माण भएको भौतिक संरचना खाली गराएको छ ।. शुक्रवार डोजरमार्फत वडा नं २२ जगरनाथपुर र वडा नं. २३ सबैठवाको अतिक्रमित जग्गा खाली गराएर महानगरले सडक निर्माण कार्यलाई अगाडि बढाएको छ । अतिक्रमणको कारण दुईवटा वडामा सडक विस्तार हुन सकेको थिएन ।. अतिक्रमण हटाउन नापजाँच गरेर पटक–पटक आग्रह गर्दा पनि अटेर गरेपछि शुक्रवार महानगरको टोलीले आफैं डोजर लगाएर अतिक्रमण हटाएको भौतिक संरचना अतिक्रमण नियन्त्रण समितिका संयोजक वडाअध्यक्ष प्रदीप चौरसियाले बताए ।. अतिक्रमण हटाउन सचिवालय सल्लाहकार हरि पोखरेल, जनसम्पर्क सल्लाहकार नवराज फुयाँल, नगरप्रहरी प्रमुख हरि भुसाललगायत पुगेका थिए ।",https://eprateekdaily.com/2023/06/09/52400
नागरिकताविहीनहरुको धर्नामा यादवको ऐक्यबद्धता,स्थानीय,प्रतीक दैनिक,"जेष्ठ २६, २०८०",वीरगंज,काठमाडौंको माइतीघर मण्डलामा नागरिकताविहीन सङ्घर्ष समितिको धर्ना कार्यक्रममा प्रतिनिधिसभा सदस्य प्रदीप यादवले ऐक्यबद्धता जनाएका छन् ।. सर्वाेच्चको अल्पकालीन आदेशविरुद्ध सडक आन्दोलनमा उत्रेका समितिको धर्नामा यादवले ऐक्यबद्धता जनाएका हुन् । सांसद् यादवले नेपाली आमाबुबाको सन्तानले नागरिकता पाउन सडक सङ्घर्ष गर्नु दुर्भाग्य भएको बताए ।. नागरिकताविहीन सङ्घर्ष समितिको आयोजनामा बिहीवारदेखि काठमाडौंको माइतीघर मण्डलमा धर्ना कार्यक्रम शुरू भएको हो ।,https://eprateekdaily.com/2023/06/09/52394
वास्तविक कृषक पहिचान गर्न महानगरले अभियान चलाउने,स्थानीय,प्रतीक दैनिक,"जेष्ठ २७, २०८०",वीरगंज,"वीरगंज महानगरपालिकाले नगर क्षेत्रमा रहेका वास्तविक कृषकको पहिचानका लागि अभियान चलाउने भएको छ । वास्तविक कृषकको पहिचान नहुँदा सेवा प्रवाह गर्न कठिनाई हुनुका साथै कृषकका नाममा गैरकृषकले फाइदा लिइरहेको भेटिएकोले नियन्त्रण गर्न महानगरले अभियान चलाउन लागेको जनाएको छ ।. नगर प्रमुख राजेशमान सिंहले कृषकलाई विभिन्न सीप सिकाउँदै आत्मनिर्भर बनाउन र प्रोत्साहनस्वरूप अनुदान दिन कृषक पहिचान आवश्यक भएकोले अभियान चलाउन लागेको बताए ।. उनले पहिलो चरणमा महानगरको वडा नम्बर १६, १७, २७, ३० र ३२ गरी ५ वडामा वास्तविक कृषकको तथ्याङ्क सङ्कलन गर्ने तयारी गरेको बताए ।. यी वडामा सबैभन्दा बढी कृषियोग्य जमीन हुनुका साथै कृषिमा आत्मनिर्भर हुनेको सङ्ख्या पनि बढी रहेकोले पहिलो चरणमा ५ वडाबाट वास्तविक कृषक पहिचान गर्न टोली खटाउने तयारी गरिएको महानगरको कृषि विकास अधिकृत रोशनी यादवले बताइन् । कृषक पहिचानको लगत आएपछि कृषकलाई प्रोत्साहनस्वरूप प्रदान गर्ने अनुदान रकम गैरकृषकले लैजाने प्रचलन पूर्णरूपमा नियन्त्रणमा आउने र वास्तविक कृषकलाई फाइदा पुग्ने अधिकृत यादवले बताइन् ।. वास्तविक कृषक पहिचानका लागि महानगरले स्वयंसेवक भर्ना गरेर प्रशिक्षणसमेत दिइसकेको छ ।. शनिवार कृषि ज्ञान केन्द्र बाराका प्रमुख रामजीवन ठाकुरले स्वयंसेवकहरूलाई कृषक गणनाका लागि आवश्यक सूचक तथा विधिबारे प्रशिक्षण दिएका थिए । प्रशिक्षित स्वयंसेवकहरूले सम्बन्धित कृषकको घरमा पुगेर मोबाइल एप्लिकेशनबाट डिजिटल तथ्याङ्क प्रविष्ट गर्नुपर्नेछ ।. महानगरले भोलिदेखि सम्बन्धित वडाहरूमा तथ्याङ्क सङ्कलनका लागि स्वयंसेवक खटाउने जानकारी गराएको छ ।",https://eprateekdaily.com/2023/06/10/52438
दर्जनौं खानेपानी योजना अलपत्र,स्थानीय,प्रतीक दैनिक,"जेष्ठ २६, २०८०",सेढवा २६ जेठ/,"अत्यधिक गर्मी र वर्षा नहुँदा पर्साका अधिकांश क्षेत्रमा पानीको स्रोत सुक्न थालेको छ । पानीको स्रोत कुवाँ, इनार, चापाकल तथा खोलानालाका मुहानहरू सुक्दा निकै समस्या भएको छ भने खानेपानी तथा सरसफाइ डिभिजन कार्यालय, पर्सामार्फत ल्याइएका दर्जनौं खानेपानी योजना बेवारिसे अवस्थामा छन् ।. यसभन्दा पहिले १५० फिटभन्दा बढी गहिरो चापाकलबाट स्वतः पानी आउने गरेकोमा अहिले ती धाराहरू पनि सुक्न थालेका छन् । त्यस्तै पहिले सर्वसाधारणले २०/२५ फिट गहिरो जडान गरेको चापाकलबाट सजिलै पानी आउने गरेको भए पनि अहिले त्यस्ता चापाकलबाट अशुद्ध र आर्सेनिक मिसिएको पानी आउने गरेको छ ।. नेपाल सरकारले सर्वसाधारणलाई स्वच्छ खानेपानी उपलब्ध गराउने उद्देश्यले पर्साको विभिन्न स्थानमा करोडौंको लगानीमा विभिन्न योजनाहरू ल्याए पनि सञ्चालनमा आउन सकेको छैन । वर्षौंदेखि योजनाहरू अलपत्र परेका छन् ।. पोखरिया, भिस्वा, सेढवा, मनवा, बढनियार, सोलकपुर, महुवन, लालपर्सा, परशुरामपुर, सुवर्णपुर, मालीबस्ती, हनुमाननगरलगायत स्थानमा करोडौं रुपियाँको लगानीमा खानेपानी संरचना तयार भएपनि सञ्चालनमा नआएको एक दशकभन्दा बढी समय बितेको स्थानीयले बताए ।. स्वच्छ तथा सफा खानेपानी वितरण गर्ने उद्देश्यले निर्माण गरिएको ओभरहेड ट्याङ्की, बोरिङ, कम्पाउन्ड वाल, पम्पहाउस निर्माण गरिएको वर्षाै बितिसकेको छ र प्रयोगमा नल्याउँदा जीर्ण हुन थालेको छ । खानेपानीको प्रत्येक योजना रु दुर्ई करोड लागतका छन् ।. त्यस्तै तत्कालीन गाविस शङ्करसरैया र सोनबर्सामा खानेपानीका लागि आव २०६४/६५ मा दुर्ई/दुर्ई करोडको योजना ल्याइएको थियो । सो योजना अन्तर्गत पर्सा राष्ट्रिय निकुञ्जभित्र रहेको घोडेमशान खोलाबाट पाइपलाइन जडान गरी ल्याएको पानी समुदायमा वितरण गर्ने योजना थियो जुन अहिले अलपत्र छ ।. ठोरी गापा–५ गडुवालाइनमा रहेका खानेपानी उपभोक्ता समितिका अध्यक्ष भीमबहादुर श्रेष्ठले लक्षित क्षेत्रभन्दा कम क्षेत्रमा खानेपानी वितरण शुरू भएको बताए । समितिले ओभरहेड ट्याङ्कीबाट गडुवालाइन, बथेटोल, प्रधानटोलको माथिल्लो क्षेत्रमा पानी वितरण भइरहेको श्रेष्ठले बताए । सुवर्णपुर, छिरिङलाइन र गडुवालाइनको लागि पाइपलाइन आइसकेको तर जनश्रमदान रकम अभावको कारण जडान हुन नसकेको अध्यक्ष श्रेष्ठले बताए ।. खानेपानीका यी योजनाहरू स्थानीय पालिका मातहतका सम्बन्धित उपभोक्ता समितिको मातहत रहेकोले सञ्चालनमा ल्याउन समस्या भएको जनप्रतिनिधिहरूले बताएका छन् । पालिकाभित्र रहेका कुनैपनि संरचनाको संरक्षण तथा प्रवद्र्धन पालिकाको नैतिक जिम्मेवारी भए पनि सञ्चालनमा ल्याउन कठिन भएको प्रतिनिधिहरूको ठहर छ । यी खानेपानी योजनाहरूको सञ्चालन र प्रबन्धन सरसफाइ तथा खानेपानी डिभिजन कार्यालयको प्रमुख जिम्मवारी रहेको उनीहरूको भनाइ छ ।. खानेपानी वितरणका लागि निर्माण गरिएको संरचना सञ्चालन गरेर राज्यको लगानी सफल बनाउनु जनप्रतिनिधिहरूको दायित्व रहेकोमा उनीहरूले पनि खासै चासो नदिएको सर्वसाधारणहरूको गुनासो छ ।",https://eprateekdaily.com/2023/06/09/52410
अत्यधिक गर्मीका कारण मजदूरहरूलाई समस्या,स्थानीय,प्रतीक दैनिक,"जेष्ठ २६, २०८०",बिरुवागुठी २६ जेठ/,"पर्सागढी नगरपालिका–३ निवासी दैनिक ज्यालादारी गरी सातजनाको परिवारलाई पाल्दै आएका शिवलाल माझी अत्यधिक गर्मी बढेपछि काममा जान छाडेका छन् ।. काममा जाँदा अत्यधिक गर्मीको कारण टाउको दुख्ने, चक्कर लाग्ने, कमजोरी महसूस हुने गरेको उनले बताए । यसैगरी अझ केही दिन गर्मी रहेपछि परिवार पाल्नसमेत धौधौ हुने उनले बताए ।. गर्मीका कारण बालबालिका तथा वृद्धवृद्धा र मजदूरहरू बिरामी पर्न थालेका छन् ।. अत्यधिक गर्मी बढेपछि पर्सागढी नगरपालिकालगायत ग्रामीण भेगका सामुदायिक तथा संस्थागत विद्यालयहरूमा एक साता बिदा दिएकोमा आजदेखि थप तीन दिन बिदा दिइएको छ । पर्सागढी नगरपालिकाले आज सूचना जारी गरी थप तीन दिन बिदा दिएको जनाएको छ । अत्यधिक गर्मीका कारण जीतपुर–रङ्गपुर जनता सडकमा सवारी साधन नचल्दा सुनसान भएको छ भने यात्रीहरूलाई आवागमनमा निकै अप्ठेरो परेको छ ।. वीरगंजका विद्यालयमा एक साता बिदा. वीरगंज महानगरपालिका कार्यालयले शुक्रवार सम्पूर्ण सामुदायिक तथा संस्थागत विद्यालयहरूलाई निर्देशन दिंदै गर्मी बिदा थप एक साता बढाउन भनेको छ ।. विद्यालयहरूलाई गर्मी बिदाबाट कट्टा हुनेगरी असार १ गते शुक्रवारसम्म बिदा थप गर्न निर्देशन गरिएको महानगरपालिकाका अरविन्दलाल कर्णले जनाएका छन् । यस अघि महानगरले वीरगंजमा अत्यधिक गर्मी बढेको कारण एक साताको लागि गर्मी बिदा दिएको थियो ।",https://eprateekdaily.com/2023/06/09/52397
मधेसी जनताको आन्दोलन जारी छ –डा. सिके राउत,स्थानीय,प्रतीक दैनिक,"जेष्ठ २७, २०८०",वीरगंज,मधेसी जनताको आन्दोलन अझै जारी रहेको जनमत पार्टीका अध्यक्ष डा. सिके राउतले बताएका छन् ।. वीरगंजमा शनिवार पार्टीको कार्यक्रममा बोल्दै उनले आउँदो दिनको आन्दोलन अब तीनै ठाउँबाट गरिने बताए । उनले नागरिकता नभएका व्यक्तिको पीडा के हुन्छ यो सत्ता पक्षका व्यक्तिलाई थाहा नहुने बताए । उनले सातवटै प्रदेशमा सबैभन्दा पिछडिएको मदेस प्रदेश रहेको र शुरूको मधेस आन्दोलन २२ जिल्लालाई मधेस बनाएर गरिएको तर आठ जिल्लामा सीमित पारिएको भन्दै अबको आन्दोलनले पुरानो हिसाबकिताब पूरा गर्ने बताए ।. मधेसी समुदायको अधिकारको सम्मानपूर्वक प्राप्तिका लागि अबको आन्दोलन हुने र त्यसका लागि तयार बस्न कार्यकर्ताहरूलाई निर्देशन दिए ।,https://eprateekdaily.com/2023/06/10/52432
नगवामा खानेपानी टङ्की निर्माण शुरू,स्थानीय,प्रतीक दैनिक,"जेष्ठ २७, २०८०",वीरगंज,नेपाल खानेपानी संस्थानले वीरगंजमा निर्माण हुन लागेको साढे चार लाख लिटर क्षमताको पानी ट्याङ्की (डीप बोरिङ) को शनिवार शिलान्यास भएको छ ।. जनता समाजवादी पार्टी नेपाल (जसपा) का प्रमुख सचेतक सांसद प्रदीप यादव र वीरगंज महानगरपालिकाका नगरप्रमुख राजेशमान सिंहले संयुक्त रूपमा खानेपानी पानी ट्याङ्कीको शिलान्यास गरेका थिए ।. वीरगंज महानगरपालिका–१६ नगवामा निर्माण हुन लागेको पानी ट्याङ्कीले वडा नम्बर १५ र १६ का करीब ४५ हजार घरधुरी लाभान्वित हुने बताइएको छ ।. कार्यक्रममा सांसद यादवले पानी ट्याङ्की निर्माणले वडावासीले भोगिरहेको खानेपानीको समस्या समाधान हुने विश्वास व्यक्त गरे । उनले पछिल्लो समय जलवायु परिवर्तन र बढ्दै गएको तापक्रमका कारण जमीनमुनिको पानीको तह घट्दै जाँदा चापाकलमा समेत पानी आउन छोडेपछि वर्तमान मागलाई सम्बोधन गर्न पानी ट्याङ्की निर्माण गर्न लागिएको बताए ।. नगरप्रमुख सिंहले तराई–मधेस क्षेत्रमा देखिएको पानीको समस्या गम्भीर भएको बताए । पानी उपयोगमा सचेत हुनुपर्ने सुझाव दिदंै उनले अनावश्यक पानी खर्च गर्ने बानी गलत भएको बताए । पानीको महत्व नबुझे एक दिन हाहाहारको अवस्था आउन सक्ने भन्दै उनले आवश्यकताभन्दा बढी पानी खर्च गर्ने बानी त्याग्न सुझाव दिए ।. सङ्घ सरकारको बजेटबाट नेपाल खानेपानी संस्थानले निर्माण गर्न लागेको वीरगंज जलापूर्ति परियोजनाको कुल लागत ५३ करोड ३२ लाख २४ हजार २२० रुपियाँ ५८ पैसा रहेको छ । परियोजना दुई वर्षमा सम्पन्न हुने लक्ष्य लिइएको छ ।,https://eprateekdaily.com/2023/06/10/52435
तपाईंको चापाकलबाट पानी आउँदैछ ?,स्थानीय,प्रतीक दैनिक,"जेष्ठ २६, २०८०",वीरगंज,"वीरगंज महानगरपालिकामा खानेपानीको समस्या विकराल हुँदै गएको छ । विभिन्न व्यक्तिहरूले सामाजिक सञ्जालमा फोटो पोस्ट गर्दै खानेपानीको समस्या समाधान गर्न आग्रह गरेका छन् ।. वर्षायाममा डुबानमा पर्दै आएको वीरगंज यतिखेर खानेपानीको चरम सङ्कटमा परेको छ ।. प्रचण्ड गर्मीमा चापाकलको पानी पनि सुकेपछि टोलटोलमा पानी आउने धारामा पानी लिनेहरूको भीड लागेको छ । धेरैजनाको चापकल सुकेपछि ठोकुवा चापाकल गाडेर पानीको समस्या समाधान गर्दैछन् भने कसैकसैले जारको पानी किनेर उपभोग गर्न थालेका छन् । रातभरि मानिसहरू पानीको जोहोको लागि अनेकौं प्रयास गर्दैछन् ।. बुद्धिजीवी डा सुषमा तिवारीले फेसबूकमा केही फोटो पोस्ट गर्दै छपकैयामा खानेपानीको समस्या बताएकी छन् । फोटोमा एकै ठाउँमा बच्चा, बुजुर्ग महिलाहरू हातमा बोतल, बालटिन, भाँडाहरू लिएर क–कसको घरमा पानी आएको छ भन्दै सोधखोज गर्दैछन् ।. तत्काल खानेपानीको समस्या समाधान गर्न ट्याङ्करबाट टोलटोलमा पानी पुर्याउन डा तिवारीले महानगरलाई आग्रह गरेकी छन् ।. डा तिवारीको पोस्टप्रति प्रतिक्रिया जनाउँदै अनिलकुमार कर्णले लेखेका छन्– चुरेक्षेत्र तथा चुरे नदीको अत्यधिक दोहनले पानीको विकराल समस्या आएको छ । वीरगंजमा खुला ठाउँ र पानी जम्मा हुने स्थान नरहेको र वर्षाको पानी सबै बगेर जाने गरेको कारण यस प्रकारको समस्या देखिएको यससम्बन्धी विज्ञहरूले बताएका छन् । वर्षाको पानी रिजार्च भएर जमीनमुनि जान नपाउँदा प्रचण्ड गर्मीमा पानीको सतह निकै तल गएकोले पानीको हाहाकार भएको बताइन्छ ।. खानेपानीको समस्या देखिएपछि वीरगंज महानगरपालिकाले चार हजार धारा जडान गर्ने तयारी गरिरहेको नगरप्रमुख सिंहले पनि फेसबूकमा लेखेका छन् ।. नेपाल खानेपानी संस्थानले महानगरको सीमित ठाउँमा खानेपानी पाइपलाइन विस्तार गरेको छ जसले गर्दा अधिकांश ठाउँमा चापाकल जडान भएको र हाल आएर चापाकल पनि सुक्दा वीरगंजवासी काकाकुल बन्न पुगेका छन् । खासमा वीरगंजमा अधिकांश मानिसले खानेपानी संस्थानको पाइप जोड्नुको साटो चापाकलमैं विश्वास गर्दा र महानगरपालिकाले पनि चापाकलमा भर पर्दा पनि यो अवस्था आएको हो ।",https://eprateekdaily.com/2023/06/09/52406
नारायणीमा एमआरआई सेवा असार १५ देखि सञ्चालन हुने,स्थानीय,प्रतीक दैनिक,"जेष्ठ २५, २०८०",,,https://eprateekdaily.com/2023/06/08/52329
"गर्मीले जनजीवन प्रभावित, बजारमा चहलपहल घट्यो",स्थानीय,प्रतीक दैनिक,"जेष्ठ २५, २०८०",वीरगंज,"अत्यधिक गर्मीको कारण पर्सा जिल्लाको जनजीवन प्रभावित भएको छ। गर्मीकै कारण दिउँसो बजारमा चहलपहल पातलिएको छ। मानिसहरू गर्मीका कारण बाहिर निस्कन कम गरेका छन्।. महानगरलगायत जिल्लाका १४ वटै पालिकामा जेठ २६ गतेसम्मको लागि शैक्षिक संस्थाहरू बन्द भएका छन्। मौसम पूर्वानुमान विभागले अझै पाँच दिन गर्मी बढ्ने जानकारी गराएको छ।. पर्सा जिल्लाका विभिन्न स्थानमा लगाइएका हरियो तरकारी खेतमैं सुक्न थालेका छन्।. बहुदरमाई नगरपालिका–५ गम्हरियामा लगाइएको तरकारीखेती अत्यधिक गर्मीका कारण खेतमैं सुकेको छ। जसले गर्दा अहिले बजारमा हरियो तरकारी महँगो भएको छ।. गर्मीका कारण ग्रामीण क्ष्Fेत्रमा दैनिक ज्यालादारी गर्नेहरूलाई पनि समस्या भएको छ। काम नगरे खान नपाउने मजदूरहरूलाई अहिले गर्मीमा काम गर्न निकै असहज भएको छ। असार १ देखि नदीजन्य पदार्थको उत्खनन भदौ मसFन्तसम्मको लागि तीन महीना बन्द हुन्छ। यस क्रममा नदीजन्य पदार्थको उत्खननमा काम गर्ने मजदूरहरूलाई झनै समस्या भएको छ। भलुही खोला उत्खननमा कार्यरत चारजना मजदूर गर्मीका कारण बेहोश भए। नदीजन्य पदार्थको उत्खनन गर्दा छहारीको अभाव, रूख नभएर ओत लाग्न नसकिने तथा पानीको पनि अभाव हुँदा गर्मीमा मजदूरहरू बेहोश भएका स्वास्थ्यकर्मीले बताए।. अहिले ग्रामीण क्षेत्रका बजारहरू पनि दिनभरि सुनसान छन्। घाम कम भएर तापक्रम घटेपछि मात्र बजार क्षेत्रमा मानिसहरूको चहलपहल बढ्ने गरेको छ।. चिकित्सकले गर्मीबाट जोगिन अत्यावश्यक कामबाहेक घरबाहिर ननिस्कन सुझाव दिएको छन्। घरबाट बाहिर निस्किंदा टाउकोमा कपडा राख्ने अथवा छाता ओढ्ने, सक्दो सुतीको पातलो कपडा लगाउने, नियमित पानी पिउने, मदिरासेवन नगर्ने, चिया–कफी र चीसो पेय पदार्थको सेवन धेरै नगर्न सुझाव दिएका छन्।. .",https://eprateekdaily.com/2023/06/08/52325
नगरप्रमुखको सहयोगमा ट्रान्सफर्मर जडान,स्थानीय,प्रतीक दैनिक,"जेष्ठ २५, २०८०",वीरगंज,"वीरगंज महानगरका प्रमुख राजेशमान सिंहले नेपाल विद्युत् प्राधिकरण वीरगंज वितरण केन्द्रलाई ट्रान्सफर्मर जडानमा सहयोग गरेका छन्।. नगरप्रमुख सिंहको अगुवाइमा प्राधिकरणका कार्यकारी निर्देशक कुलमानसिंह घिसिङले वीरगंज क्षेत्रका लागि २० वटा ट्रान्सफर्मर उपलब्ध गराएको र सो ट्रान्सफर्मर जडानको क्रममा स्थानीयले अवरोध गरेपछि नगरप्रमुख सिंहले प्राधिकरणलाई ट्रान्सफर्मर जडानमा सहयोग गरेका हुन्।. बिहीवार वीरगंज महानगर–११ रानीघाट पुलपारि, वडा नं २४ रामगढवा बसपार्क, वडा नं १० अशोकवाटिका र वडा नं ४ गणेशमानचोकमा ट्रान्सफर्मर जडानमा स्थानीयले अवरोध पु–याउँदा नगरप्रमुख सिंहले अवरोध हटाएर ट्रान्सफर्मर जडान गराएका थिए।. बढ्दो गर्मीसँगै वीरगंजमा विद्युत् आपूर्ति नियमित नभएको र बेलाबखत विद्युत् लाइन ट्रिप भएर दिनहुँ कैयौंपटक विद्युत् अवरोध भएपछि महानगरमा ट्रान्सफर्मर जडान कार्य अगाडि बढाइएको हो। ट्रान्सफर्मर जडान गर्ने क्रममा स्थानीयहरूले अवरोध गरेका थिए, जसलाई नगरप्रमुखले सम्झाइबुझाइ मत्थर गरेको र काम अगाडि बढाएको प्रेस सल्लाहकार महेश दासले बताए।. चारवटै स्थानमा नगरप्रमुख गएर स्थानीयलाई सम्झाइबुझाइ ट्रान्सफर्मर जडान कार्यमा सघाएका थिए। गर्मीमा विद्युत्को खपत अत्यधिक बढिरहेको र ट्रान्सफर्मरले लोड धान्न नसक्दा ट्रिप हुँदा लोडसेडिङ हुँदै आएको थियो। ट्रान्सफर्मर जडान भएपछि ट्रिप कम हुने वीरगंज वितरण केन्द्रका प्रमुख अवधेशकुमार दुबेले बताए।.",https://eprateekdaily.com/2023/06/08/52353
साक्षरताले मधेसमा दाइजोप्रथा बढायो –वक्ता,स्थानीय,प्रतीक दैनिक,"जेष्ठ २४, २०८०",वीरगंज,"राष्ट्रिय महिला आयोगको आयोजनामा समाजमा विद्यमान हानिकारक अभ्यासहरू छाउपडी, बालविवाह, बहुविवाह, बोक्सी, दाइजोप्रथालाई कसरी समाजबाट निर्मूल पार्न सकिन्छ भन्ने विषयमा बुधवार सरोकारवालासँग अन्तक्र्रियाया भएको छ ।. कार्यक्रमका सहभागीहरूले आफैंबाट परिवर्तन गरिएन भने समाजमा परिवर्तन नआउने बताए । तराई–मधेसमा पहिलाको तुलनामा अहिले बालविवाह, बोक्सी, छाउपडी न्यून हुँदै गए पनि दाइजोप्रथाले विकराल रूप लिंदै गएको वक्ताहरूले बताए । सहभागीहरूले मधेसमा अहिले साक्षरता सङ्ख्यामा वृद्धि भएपनि साक्षरहरूले नै बढी दाइजो लिने गरेको बताइयो । चिकित्सक, इन्जिनीयरबाहेक नेपाल सरकारको स्थायी कर्मचारी हुने बित्तिकै दर्जा अनुसार दाइजो लिने गरेको बताए ।. उनीहरूले मधेसमा साक्षरताको कमीले दाइजो बढेको भन्नु मिथ्या भएको बताए । सरकारी कर्मचारीले नै अहिले लाखौं–करोडौं दाइजो माग्ने गरेको र नदिंदा बिहेवारी रोकिने गरेको बताए । बालविवाहमा कमी आए पनि विद्यार्थीहरूमा प्रेमविवाह बढ्दा धेरैले समस्या भोगिरहेको बताए । सानै उमेरमा प्रेमविवाह गरी भाग्ने र पछि परिवारले फेला पारेपछि कानूनसम्मत तरीकाले विवाह गराउन खोज्दा युवकयुवती २० वर्ष नपुग्ने गरेको बताइएको थियो । सहभागीहरूले हिंसामा परेका महिलाहरूलाई गाँस, बासको समस्या थपिंदै गएका कारण उनीहरूको लागि छुट्टै पुनस्र्थापना केन्द्रको आवश्यक रहेको बताए ।. आयोगकी सदस्य विद्याकुमारी सिन्हाले स्थानीय तहहरूसँग समन्वय गरी बजेट निकासा तथा आवश्यकता पूरा गर्न सुझाव दिइन् ।. प्रमुख जिल्ला अधिकारी हीरालाल रेग्मीले कार्यपत्र प्रस्तुत गरेको कार्यक्रममा नेपाल बार एशोसिएशन, पर्साका अध्यक्ष कमलमोहन पोखरेल, नेका, पर्साका उपसभापति रामनारायण कुर्मी, उपाध्यक्ष ममता महतो, आयोगकी सहसचिव चमिना भट्टराईलगायतले मन्तव्य राखेका थिए ।",https://eprateekdaily.com/2023/06/07/52274
खेतबाट २१ किलो गाँजा बरामद,स्थानीय,प्रतीक दैनिक,"जेष्ठ २५, २०८०",,,https://eprateekdaily.com/2023/06/08/52301
प्रधानमन्त्री दाहालद्वारा लुम्बिनी केबलकार उद्घाटन,स्थानीय,प्रतीक दैनिक,"जेष्ठ २५, २०८०",२५ जेठ/रासस,"प्रधानमन्त्री पुष्पकमल दाहाल ‘प्रचण्ड’ले आइएमई समूहको लगानीमा निर्मित लुम्बिनी केबलकारको उद्घाटन गरेका छ। उनले बुटवलको गोलपार्क बमघाटमा रहेको बटम स्टेशनमा ताम्रपत्र अनावरण गरी केबलकारको औपचारिक थालनी गरे।. बुटवल उपमहानगरपालिका–३, गोलपार्क बमघाटदेखि पाल्पाको तिनाउ गाउँँपालिका–३ वसन्तपुरसम्म करीब तीन किलोमिटर दूरीको सो केबलकार लुम्बिनी प्रदेशकै पहिलो केबलकार हो।. लुम्बिनी केबलकारबाट पुग्न सकिने पाल्पाको वसन्तपुर कामाख्यादेवीको मन्दिरसहित भगवती मन्दिर, गणेश मन्दिर, कैलाश पर्वत, वरपीपल, ढुङ्गेधारा, पोखरी आदि संरचनाले भरिपूर्ण एउटा धार्मिक तथा उत्कृष्ट पर्यटकीय गन्तव्य बनेको छ।. यस अघि यही जेठ १५ गते कामाख्या मन्दिरमा कामाख्या देवीको मूर्तिको प्राण–प्रतिष्ठा गरी पूजा आराधना शुरू गरिएको थियो। सप्ताहव्यापी पूजा आराधनामा भारत गुहावटी र नेपालका ११ पण्डितले धार्मिक प्रवचन दिएका थिए। वसन्तपुरमा भारतको गुहावटीमा रहेको मन्दिरकै शैली र कलामा वसन्तपुरमा कामाख्या मन्दिर बनेको छ। कामाख्या मन्दिरको दर्शनले मनोकामना पूरा हुने र सांसारिक बन्धनबाट मुक्ति पाइने धार्मिक विश्वास रहिआएको छ।. यस अगाडि केबलकार दैनिक सञ्चालनका लागि बुटवल उपमहानगरपालिका र तिनाउ गाउँपालिकासँग त्रिपक्षीय सम्झौता भइसकेको छ। सम्झौता अनुसार लुम्बिनी केबलकार प्रालिले प्रतिटिकट शुल्कको दुर्ई प्रतिशत रकम ती दुर्ई पालिकाका लागि छुट्याउने छ। आइएमई समूहले सञ्चालनमा ल्याएको यो तेस्रो केबलकार हो। यस अघि आइएमई समूहले काठमाडौंको चन्द्रागिरि र हालै नवलपुरको गैंडाकोटमा मौलाकालिका केबलकार सञ्चालनमा ल्याएको छ।. लुम्बिनी केबलकार प्रालिका अध्यक्ष चन्द्रप्रसाद ढकालले लुम्बिनी केबलकार सञ्चालनले वसन्तपुरमा नयाँ धार्मिक र पर्यटकीय गन्तव्य थपिएको जानकारी दिएका छन्। उनले भने–“लुम्बिनी केबलकार सङ्घीय सरकार, लुम्बिनी प्रदेश सरकार, स्थानीय सरकारसहित स्थानीय दाजुभाइ तथा दिदीबहिनीको सामूहिक प्रयासबाट प्राप्त माया, सद्भाव र सहयोगका कारण समयमैं निर्माण सम्पन्न गरी सञ्चालनमा ल्याउन सफल भएका छौं। ”. रूपन्देही र पाल्पा जिल्ला जोड्ने यस पर्यटकीय पूर्वाधारले रूपन्देही, पाल्पा, नवपरासी र कपिलवस्तु जिल्ला र समग्र लुम्बिनी प्रदेशकै आर्थिक तथा सामाजिक रूपान्तरणमा टेवा पु–याउने विश्वास गरिएको छ। अध्यक्ष ढकालले रूपन्देहीलाई लुम्बिनी प्रदेशको आर्थिक राजधानी बनाउने यो प्रदेशका राजनीतिक नेतृत्व तथा आम जनताको चाहना पूरा गर्न यो परियोजना कोशेढुङ्गा साबित हुने आशा लिएको बताए।. उनले केबलकार धार्मिक पर्यटन ‘सर्किट’ निर्माण गर्ने नयाँ अभियानको पनि घोषणा गरेका छन्। यस सर्किट अन्तर्गत बुटवलको लुम्बिनी केबलकारबाट धार्मिक यात्रा शुरू ग–यौं भने यही बाटो हुँदै मौलाकाली, मुक्तिनाथ, मनकामना, चन्द्रागिरि, कालिञ्चोक हुँदै पाथिभरासम्म पुग्न सकिने अवस्था सिर्जना गर्न सकिने बताए।. लुम्बिनी केबलकार र रिसोर्टसहितको आयोजनाको कुल लागत करीब रु पाँच अर्ब छ। पहिलो चरणमा केबलकारमा रु डेढ अर्ब लगानी भएको छ। टप स्टेशनमा पर्यटकका लागि ‘रेस्टुरा’ बनिसकेका छन् भने होटल, बाल उद्यान, स्काइवाक, जीपलाइन निर्माणका क्रममा छन्। मोनोकेबल डिट्याचेबल सिस्टमका २५ गोन्डोला रहेको केबलकारले दैनिक छ हजार यात्री ओसारपसार गर्न सक्छ।. बटम स्टेशन समुद्री सतहबाट २३० मिटर र टप स्टेशन ९४० मिटर उचाइमा रहेको जनाइएको छ। बटन स्टेशनबाट १० मिनेटको यात्रामैं टप स्टेशन पुग्न सकिन्छ। खासगरी गर्मी मौसममा वसन्तपुर पुगेर शीतलता प्राप्त गर्न केबलकार सजिलो माध्यम हुने अध्यक्ष ढकालले जानकारी दिए। केबलकार सञ्चालनमा आएसँगै ‘टप स्टेशन’मा रु साढे तीन अर्ब लागतमा पाँचतारे होटलजस्ता संरचना निर्माण हुनेछन्।",https://eprateekdaily.com/2023/06/08/52311
वीरगंज बजारमा भारु छ्याप्छ्याप्ती,स्थानीय,प्रतीक दैनिक,"जेष्ठ २५, २०८०",वीरगंज,छ महीना अघिदेखि भारतीय रुपियाँको अवमूल्यन जारी छ। १६० नेरुको भारु एक सय मूल्य तोकिए पनि अहिले बजारमा रु १५५ मा भारु एक सयको कारोबार भइरहेको छ।. वीरगंज बजारमा एक दशकदेखि भारुको अभाव थियो। अहिले चिया पसलदेखि ठूल्ठूला पसलसम्म भारु सहज रूपमा पाइन्छ। एक समय भारु सयको नेरु १७० सम्म तिर्नुपथ्र्यो। रु १० सम्म बट्टा पुगेको भारु अहिले अघोषित अवमूल्यन भएर राष्ट्र बैंकले तोकेको भन्दा रु ५ कममा कारोबार भइरहेको छ। वीरगंज महानगर–३ का पानपसले रामजीसाह कानूले पसलमा दैनिक भारु आउने गरेको बताए। उनले यस अघि भारुको दर्शन पनि दुर्लभ हुने गरेकोमा अहिले बजारभरि भारु मात्र पाइने गरेको बताए।,https://eprateekdaily.com/2023/06/08/52318
जागीर लगाइदिने भनी ठगीको आरोपमा एकजना पक्राउ,स्थानीय,प्रतीक दैनिक,"जेष्ठ २५, २०८०",,,https://eprateekdaily.com/2023/06/08/52298
प्रहरी र स्थानीयबीच झडप,स्थानीय,प्रतीक दैनिक,"जेष्ठ २५, २०८०",सर्लाही,"सर्लाहीको धनकौल गाउँपालिकामा प्रहरी र स्थानीयबीच झडप हुँदा पाँच राउन्ड गोली प्रहार भएको छ।. बिहीवार धनकौल गापा–७ मा भन्सार छली तस्करी गरेर ल्याइएको सामान नियन्त्रणमा लिन खोज्दा प्रहरी र गाउँलेहरूबीच झडप भएपछि प्रहरीले पाँच राउन्ड हवाई फायर गरेको थियो।. गाउँका स्थानीय एकजनाले भारतबाट तस्करी गरेर ल्याएको लाखौं मूल्य बराबरको खाद्यान्न घरमा लुकाएर राखेको सूचना पाएपछि इलाका प्रहरी कार्यालय, बरहथवाको टोलीले नियन्त्रणमा लिन खोज्दा झडप भएको जिल्ला प्रहरी कार्यालय, सर्लाहीका प्रवक्ता प्रहरी नायब उपरीक्षक दीपेन्द्र पञ्जियार थारूले जानकारी गराए।. लाखौं मूल्यका खाद्यान्न घरमा लुकाएको विषयबारे प्रहरीले जानकारी पाएपछि नियन्त्रणमा लिन खोज्दा गाउँलेहरूले प्रतिकार गरेको प्रनाउ थारूले बताए। उनले स्थितिलाई नियन्त्रणमा लिन प्रहरीले पाँच राउन्ड हवाई फायर गर्नुपरेको बताए।. हाल सो क्ष्Fेत्रको अवस्था सामान्य रहेको र खाद्यान्न नियन्त्रणमा लिई आवश्यक कारबाईका लागि जिल्ला प्रहरी कार्यालयमा ल्याइएको प्रनाउ थारूले जानकारी गराए।.",https://eprateekdaily.com/2023/06/08/52347
निश्शुल्क शौचालयको अवस्था दयनीय,स्थानीय,प्रतीक दैनिक,"जेष्ठ २५, २०८०",वीरगंज,"वीरगंज महानगर–१२ नेशनल टे«डिङ अगाडिको सार्वजनिक शौचालयको अवस्था दयनीय छ। संविधानसभा सदस्य विमल केडियाले संसदीय कोषबाट नेशनल टे«डिङ अगाडि र जिल्ला समन्वय समिति अगाडि सार्वजनिक शौचालय निर्माण गरेर महानगरलाई हस्तान्तरण गरेका थिए।. अहिले यो शौचालयको अवस्था एकदमै दयनीय छ। महिला र पुरुष दुवैको लागि बनाएको शौचालयमा फोहरको डुङ्गुर छ र कैयन महीनादेखि प्रयोगविहीन छ।. यस अघि व्यवस्थित वीरगंज अभियान अन्तर्गत शौचालयको सरसफाइ गरी रङ्गरोगन गरिएको थियो। अहिले पुनः फोहरले शौचालय प्रयोगविहीन भएको छ र यसको सफाइ गरेर पुनः प्रयोगमा ल्याउने काम कसैले गरेको छैन।. महानगरमा सार्वजनिक शौचालय थोरै मात्र छ। सशुल्क सञ्चालित शौचालयहरू सञ्चालनमा रहे पनि निश्शुल्क शौचालय सञ्चालनमा छैन। घण्टाघरस्थित सिटी शौचालय, त्रिजुद्ध मावि परिसरमा रहेको सशुल्क शोचालयबाहेक सार्वजनिक शौचालयहरूको अवस्था दयनीय छ।",https://eprateekdaily.com/2023/06/08/52321
वन संरक्षण गर्न डटेर सामना गर्ने –प्रदेश सांसद चौधरी,स्थानीय,प्रतीक दैनिक,"जेष्ठ २४, २०८०",निजगढ,"साझेदारी वन संरक्षणका लागि आउने जस्तोसुकै चुनौतीसँग डटेर सामना गर्नुपर्र्ने बताउँदै यसका लागि आफू पनि प्रतिबद्ध रहेको मधेस प्रदेश बारा १ (क) का सांसद त्रिलोकी चौधरीले बताएका छन् ।. डिभिजन वन कार्यालय, बाराको आयोजनामा बुधवार बाराको कोल्हवीमा तामागढी साझेदारी वन उपभोक्ता समूह कोल्हवीको चौथो साधारणसभाको उद्घाटन गर्दै प्रमुख अतिथि एवं सांसद चौधरीले सो कुरा बताएका हुन् ।. साझेदारी वन उपभोक्ता समूहले सबै क्षेत्रका आमउपभोक्तालाई कोही कसैलाई काखापाखा नगरी ऐन कानूनको परिधिमा रहेर वन संरक्षण, संवर्धन गर्दै उपभोक्ताहरूका हितमा काम गर्नुपर्ने उनले बताए । नेतृत्वकर्ताहरू मात्र पदका लागि नभई मनैदेखि इमानदारीपूर्वक वन संरक्षणमा लाग्ने प्रणका साथ आउनुपर्ने उनले बताए ।. विगतका वर्षभन्दा अहिले वनजङ्गलको अवस्था निकै खस्किंदै गइरहेकोले अत्यधिक गर्मी निम्तिएको बताउँदै वृक्षारोपण गर्दै वनलाई बढाइ हरियाली बनाउन पनि त्यत्तिकै सक्रिय हुनुपर्ने भन्दै भावी पुस्ताको लागि पनि आजको पुस्ताले इमानदारीसँग वनको संरक्षणमा जुट्न अति आवश्यक रहेको प्रदेश सांसद चौधरीले बताए ।. कार्यक्रममा बाराका प्रमुख जिल्ला अधिकारी एवं जिल्ला वन सुरक्षा समितिका अध्यक्ष नवराज सापकोटाले बाराको वन क्षेत्रको संरक्षण गर्न कुनै कसर बाँकी नराख्ने बताउँदै वन क्षेत्र अतिक्रमण गरी वर्षौंदेखि बस्दै आएको क्षेत्रलाई हटाइ पुनः वृक्षारोपण गर्ने योजना अघि बढाउन वन कार्यालयलाई आफूले आग्रह गरेको बताए । भूमिहीन सुकुमबासीहरूका नाममा वन क्षेत्रको जमीन अतिक्रमण गरी पुर्जा बनाउन सक्नेतर्फ सचेत हँुदै यस्ता कार्यलाई तत्कालै रोक्दै वन क्षेत्रको संरक्षण गर्न सङ्घीय सरकारबाट परिपत्र आइसकेकोले यसको अक्षरशः सबै तह, सम्बन्धित निकायहरूले पालना गर्न, गराउन पनि प्रजिअ सापकोटाले आग्रह गरे ।. वनको संरक्षण गर्ने संस्थाको नेतृत्व चयनमा राजनीति भागबन्डा र थलोकोरूपमा पटक्कै विकास गर्न नहुने बताउँदै सबैले आआफ्नो ठाउँबाट इमानदारीपूर्वक सेवामा लागे वनजङ्गलको संरक्षण गर्न कुनै समस्या नहुने बाराका प्रहरीका प्रमुख प्रहरी उपरीक्षक होबिन्द्र बोगटीले बताए । साझेदारी वन उपभोक्ता महासङ्घका केन्द्रीय अध्यक्ष एवं कोल्हवी नपाका प्रमुख रामप्रसाद चौधरीले मन्तव्यका क्रममा वन संरक्षणकर्मीहरूको पहिलो जिम्मेवारी वनको संरक्षण गर्नु रहेको बताए । उनले इमानदारीपूर्वक काम गरौं, अवश्य वनजङ्गल जोेगिन्छ बताए । वन ऐन, कानूनभित्र रहेर वन पैदावर सङ्कलन, वितरण गर्न सकिने हँुदा जसबाट उपभोक्ताहरूका उचित मागलाई सम्बोधन गर्न सकिने उनले बताए ।. कार्यक्रममा डिभिजन वन कार्यालय, सर्लाहीका प्रमुख मन्जुर अहमद, डिभिजन वन कार्यालय, रौतहटका प्रमुख सुनील कर्ण, राष्ट्रिय अनुसन्धान कार्यालय, बाराका प्रमुख अभिनय सिंह, साझेदारी वन उपभोक्ता महासङ्घका पूर्वकेन्द्रीय अध्यक्ष रामरूप कुर्मी, प्रदेश अध्यक्ष गणेशप्रसाद साह, फेकोफन बाराका अध्यक्ष रामजी बजगाईं, सिम्रौनगढ नपाका प्रमुख किशोरी साह, कोल्हवी नपाकी उपप्रमुख लक्ष्मीकुमारी चौधरी, आदर्श कोतवाल गाउँपालिकाका अध्यक्ष जवाहर प्रसाद, गढीमाई साझेदारी वन उपभोक्ता समूहका अध्यक्ष रामएकबाल साहलगायतले शुभकामना मन्तव्य व्यक्त गरेका थिए ।. जिल्ला समन्वय समिति बाराका अध्यक्ष नरेन्द्रकुमार साहको अध्यक्षतामा सम्पन्न कार्यक्रमको सञ्चालन सहायक वन अधिकृत जवाहरलालप्रसाद कुर्मीले गरेका थिए ।",https://eprateekdaily.com/2023/06/07/52277
दलितले अधिकार नपाएसम्म पालिका समृद्ध नहुने –पटेल,स्थानीय,प्रतीक दैनिक,"जेष्ठ २४, २०८०",वीरगंज,"प्रदेशसभा सदस्य श्याम पटेलले दलितले अधिकार नपाएसम्म कुनै पनि पालिका समृद्ध हुन नसक्ने बताएका छन् ।. पर्सा र बाराका दलित कार्यपालिका सदस्य सञ्जालका पदाधिकारीका लागि वीरगंजको राणीसती धर्मशालामा आयोजित नेतृत्व विकास तालीम समापन समारोहमा उनले तालीममा प्राप्त गरेको ज्ञानलाई प्रयोग गर्न आग्रह गरे ।. तालीम आयोजक दलित सरोकार मञ्च नेपालका कार्यकारी निर्देशक भोला पासवानले मधेस प्रदेशद्वारा जारी दलित सशक्तीकरण ऐन २०७६ अन्तर्गत प्रत्येक पालिकामा गठन हुने जातीय भेदभाव अनुगमन समितिमार्फत दलित अधिकार सुनिश्चितताका लागि कार्यपालिका सदस्यहरूका लागि तालीम आयोजना गरिएको बताए ।. उनले दलित कार्यपालिका सदस्यहरूका कुरा सुनवाइ नहुने भएकाले सबै एकजुट भएर अघि बढ्न सुझाव दिए । उनले यस्ता तालीम कार्यक्रमले दलित कार्यपालिका सदस्यहरूलाई आफ्नो हकअधिकारबारे जानकारी गराउने भएकाले मञ्चले आवश्यकता अनुसार सञ्चालन गरिरहेको जानकारी पनि दिए । उनले दलित कार्यपालिका सदस्यहरू सक्रिय हुन सके दलित समुदायले अधिकार पाउने सम्भावना पनि उत्तिकै रहने बताए ।. कार्यक्रममा सहभागी दलित कार्यपालिका सदस्य सञ्जालका पदाधिकारीहरूले पालिकाबाट पाउनुपर्ने सुविधा नपाएको, भूमिका के हो, काम के गर्ने भन्नेबारे कुनै तालीम नपाएको बताएका थिए । उनीहरूले दलित समुदायका लागि फाइदा पुग्ने कामका लागि पालिकाहरूले बजेट दिनसमेत आनाकानी गरेको गुनासो गरेका थिए ।. दलित सदस्यहरूले आफ्ना कुरा सुनवाइ नै नहुने, सुनिहाले पनि त्यसमा बजेट नछुट्याउने र छुट्याइहाले पनि दलित समुदायका कार्यपालिका सदस्यलाई जानकारी नै नदिई त्यस्तो बजेट वडाध्यक्षहरूले आफैं सञ्चालन गर्ने गरेका भनाइ राखेका थिए ।. कार्यपालिका सदस्यहरूमा पनि दलित समुदायका प्रतिनिधिलाई हेप्ने गरेको, पालिकाहरूले गरेका निर्णय हेर्न र पढ्नसमेत नदिने गरेकाले पनि आफूहरू अपमानित महसूस हुनुपरेको बताएका थिए ।. मधेस प्रदेशका आठवटै जिल्लामा आयोजना गर्ने क्रममा जेठ २२ देखि २४ गतेसम्म वीरगंजमा तालीम आयोजना गरिएको कार्यकारी निर्देशक पासवानले बताए ।. तालीममा सञ्जालका २८ जना पदाधिकारी र दलित अगुवा १५ जना सहभागी थिए । तालीमको सहजीकरण प्रशिक्षकद्वय सोनालाल चौधरी र रघुनाथ लामिछानेले गरेका थिए । कार्यक्रममा पत्रकार बृजलाल पासवानले धन्यवाद ज्ञापन गरेका थिए ।",https://eprateekdaily.com/2023/06/07/52280
"वातावरण दिवसको अवसरमा वृक्षारोपण, विचार गोष्ठी",स्थानीय,प्रतीक दैनिक,"जेष्ठ २२, २०८०",पंचगावाँ,"‘प्लास्टिकजन्य प्रदूषण निर्मूल पारौंः वातावरणमैत्री विकल्पको उपयोग गरौं’ नाराका साथ विश्व वातावरण दिवस जीराभावनी गाउँपालिका–२ सेढवामा विभिन्न कार्यक्रम गरी मनाइएको छ ।. डिभिजन वन कार्यालय, पर्साले आयोजना गरेको कार्यक्रममा सचेतनामूलक र्याली पनि निकालिएको थियो ।. र्यालीपछि सेढवा माध्यमिक विद्यालयको प्राङ्गणमा विभिन्न प्रजातिका बिरुवा रोपिएको डिभिजन वन कार्यालय, पर्साका प्रमुख सुभाषचन्द्र दासले बताए ।. कार्यक्रममा प्रहरी, विद्यार्थी, जनप्रतिनिधि, शिक्षकलगायतको सहभागिता रहेको सबडिभिजन वन कार्यालय, बसतपुरका रेन्जर सुमन पाण्डेले बताए ।. यसैगरी नेपाल विद्यार्थी सङ्घ, पर्साले जिल्लाका विभिन्न ठाउँमा उपयोगी बिरुवा अमला, अम्बालगायतका बिरुवाहरू वितरण तथा रोपण गरी विश्व वातावरण दिवस मनाएको छ ।. बढ्दै गरेको पृथ्वीको तापक्रम र भूमिगत जलस्रोत सुक्नुजस्ता समस्याको समाधान वृक्षारोपण नै भएकोले जनचेतना जगाउन वृक्षारोपण गरिएको नेविसङ्घ, पर्साले जनाएको छ । नेपाली काङ्ग्रेसका क्षेत्रीय प्रतिनिधि तथा नेपाल ट्रेड युनियनका जिल्ला उपाध्यक्ष मोहनप्रसाद कुर्मीको आतिथ्यमा भएको कार्यक्रमको अध्यक्षता नेविसङ्घ, पर्साका अध्यक्ष रामेशकुमार यादवले गरेका थिए । कार्यक्रममा अगान्ध चौरसिया, विक्रम पटेल, सुरेन्द्र पटेल, राज यादव, जङ्गबहादुर पटेललगायतको सहभागिता थियो ।. प्रस, वीरगंज/. विश्व वातावरण दिवसको अवसरमा ब्रह्माकुमारिज युवा प्रभाग, वीरगंजले वृक्षारोपण तथा विचार गोष्ठी सम्पन्न गरेको छ ।. कार्यक्रमका प्रमुख अतिथि भारतीय महावाणिज्यदूत नितेश कुमारलगायत वक्ताहरूले वातावरण एवं पर्यावरणको संरक्षणमा ब्रह्माकुमारीको अभियान महत्वपूर्ण भएको बताए । उनीहरूले वातावरण संरक्षणको शुभारम्भ प्रत्येक व्यक्तिले आफ्नै ससाना प्रयासबाट शुरू गर्नुपर्ने बताए ।. कार्यक्रमकी अध्यक्ष ब्रह्माकुमारी रविनाले वर्तमान समयको मागअनुरूप भौतिक वातावरणको संरक्षण एवं वृक्षारोपणको साथमा मनमा सकारात्मक एवं आध्यात्मिक चिन्तनको बीजारोपण गर्नुपर्ने बताइन् । उनले मानसिक वातावरणलाई पनि शक्तिशाली र स्वच्छ बनाउनुपर्ने बताइन् ।. कार्यक्रममा विश्वदर्शन भवन छपकैयाको परिसरमा विभिन्न प्रजातिका बिरुवाहरूको वृक्षारोपण गरिएको थियो ।",https://eprateekdaily.com/2023/06/05/52186
आन्तरिक राजस्व सिमराले वैशाखसम्म १२ अर्ब राजस्व सङ्कलन,स्थानीय,प्रतीक दैनिक,"जेष्ठ २३, २०८०",परवानीपुर,"देशभरि उत्कृष्ट पाँचौं नम्बरमा पर्ने आन्तरिक राजस्व कार्यालय, सिमरा, बाराको राजस्व सङ्कलन पनि प्रभावित भएको छ ।. चालू आवको वैशाखसम्म आन्तरिक राजस्व कार्यालय, सिमराले पाएको लक्ष्यको तुलनामा करीब १०.६३ प्रतिशत कम राजस्व सङ्कलन गरेको छ ।. कार्यालयले चालू आवको वैशाख मसान्तसम्म १३ अर्ब ८० करोड ५५ लाख ७१ हजार राजस्व लक्ष्य पाएकोमा ८९.३७ प्रतिशत अर्थात् १२ अर्ब ३३ करोड ७९ लाख १८ हजार राजस्व सङ्कलन गरेको छ ।. गत वर्ष कार्यालयले साउनदेखि वैशाखसम्म १० अर्ब ३१ करोड ८२ लाख ९९ हजार लक्ष्य रहेकोमा १०२.३१ प्रतिशत अर्थात् १० अर्ब ५५ करोड ७१ लाख ५७ हजार राजस्व सङ्कलन गरेको थियो ।. गत आवको १० महीनामा सङ्कलित राजस्वभन्दा १६ प्रतिशतले अर्थात् एक अर्ब ७८ करोड सात लाख ६१ हजार बढी राजस्व सङ्कलन गरे तापनि चालू आवको राजस्व लक्ष्य नभेट्टाएको कार्यालयले जनाएको छ ।. गत आवभन्दा सरकारले राजस्वको दर बढाएर पठाएपछि र आर्थिक मन्दीको कारण राजस्व सङ्कलनमा केही ¥हास आएको कर अधिकृतहरूले विश्लेषण गरेका छन् ।. कार्यालयले चालू आवको पछिल्लो १० महीनामा आयकरतर्फ ७१ करोड ४२ लाख ५९ हजार लक्ष्य लिएकोमा ६७.०४ प्रतिशत अर्थात् ४७ करोड ८८ लाख २० हजार, घरबहाल करतर्फ दुई करोड १२ लाख ४६ हजार लक्ष्य लिएकोमा ४१.५४ प्रतिशत अर्थात् ८८ लाख २६ हजार, ब्याजकरतर्फ दुई करोड ६४ लाख ६२ हजार लक्ष्य लिएकोमा ८४.०४ प्रतिशत अर्थात् दुई करोड २२ लाख ५० हजार राजस्व सङ्कलन भएको छ ।. त्यसैगरी, मूल्य अभिवृद्धि करतर्फ ७४ करोड २४ लाख ३६ हजार लक्ष्य लिएकोमा ७१.४० प्रतिशत अर्थात् ५३ करोड एक लाख २१ हजार, अन्तःशुल्कतर्फ सबैभन्दा बढी नौ अर्ब ४३ करोड १६ लाख ३२ हजार लक्ष्य लिएकोमा ८९.४२ प्रतिशत अर्थात् आठ अर्ब ४३ करोड ३९ लाख १७ हजार, स्वास्थ्य सेवा करतर्फ दुई अर्ब ८६ करोड ९५ लाख १८ हजार लक्ष्य लिएकोमा ९९.८१ प्रतिशत अर्थात् दुई अर्ब ८६ करोड ३९ लाख ८४ हजार गरी कुल १२ अर्ब ३३ करोड ७९ लाख १८ हजार राजस्व सङ्कलन भएको कार्यालयका सूचना अधिकारी एवं कर अधिकृत मनीष मानन्धरले बताए ।. सूर्य नेपाल प्रालि सिमरामा भएकोले आन्तरिक राजस्व कार्यालय बाराको ८० प्रतिशतभन्दा बढी राजस्व यही उद्योगबाट उठ्ने गरेको छ ।. त्यसैगरी, कार्यालयका सूचना अधिकारी मानन्धरका अनुसार आयकर, मूअकर, अन्तःशुल्क बक्यौता राख्ने बारा र रौतहटका १७९ करदाताको बैंक खाता रोक्का राखेर कारबाई गरिएको जानकारी गराए । पटक–पटक ताकेता गर्दा पनि बक्यौता नबुझाएपछि करदाताहरूको बैंक खाता रोक्का एवं भन्सार आयात–निर्यात रोक्का गरिएको बताए ।. यसपश्चात् पनि बक्यौता कर नतिरे तीनपुस्तेभित्र भएका घरजग्गा रोक्का प्रक्रिया अगाडि बढाउने आन्तरिक राजस्व कार्यालयको तयारी छ ।. यसैबीच, गत साउनदेखि वैशाखसम्म ७८३ व्यावसायिक पान एवं ३,४६७ व्यक्तिगत पान गरी कुल ४,२५० जना नयाँ करदाता थपिएको आन्तरिक राजस्व कार्यालय, सिमराले जनाएको छ ।",https://eprateekdaily.com/2023/06/06/52230
वीरगंज महानगरको बजेट घट्ने अनुमान,स्थानीय,प्रतीक दैनिक,"जेष्ठ २३, २०८०",वीरगंज,"वीरगंज महानगरपालिकाको आगामी आर्थिक वर्ष २०८०/८१ को लागि बजेटको आकार घट्ने अनुमान गरिएको छ । असार १० गतेभित्र बजेट निर्माण गर्नुपर्ने भएकोले अहिले वीरगंज महानगरपालिकालगायत अन्य स्थानीय तहलाई चटारो छ । जेठ १५ गते केन्द्र सरकार, जेठ मसान्तभित्र प्रदेश सरकार र असार १० गतेभित्र स्थानीय तहले बजेट ल्याउनुपर्ने प्रावधान छ ।. सोही क्रममा अहिले वीरगंज महानगरपालिकाको टीम बजेट निर्माणमा जुटेको छ । महानगरपालिकाका लेखापरीक्षक हरिशङ्करराउत कुर्मीका अनुसार चालू आवको शुरूमा तीन अर्ब ३३ करोडको बजेट र पछि संशोधन भएर चार अर्ब १० करोडको कुल बजेट रहेकोमा यसपालि तीन अर्ब हाराहारीमा बजेट आउने अनुमान गरिएको छ ।. केन्द्र सरकार, प्रदेश सरकार, राजस्व बाँडफाँट, नगद मौज्दात र आन्तरिक स्रोतको आम्दानीमा हास भएपछि चालू आवजस्तो बजेट निर्माण गर्न नसकिने उनले स्पष्ट पारे । चालू आवमा केन्द्र सरकारबाट सशर्त अनुदानबापत ९६ करोड ९८ लाख, वित्तीय समानीकरणबापत ४७ करोड ८८ लाख, राजस्व बाँडफाँटबापत २५ करोड ७६ लाख, आन्तरिक स्रोतबाट ५५ करोड, मालपोतबाट ४० करोड, नगद मौज्दात ४७ करोड रहेकामावित्तीय समानीकरणबापत ३६ करोड २९ लाख र राजस्व बाँडफाँटबापत २५ करोड २४ लाख मात्र प्राप्त भएको छ ।. अर्थात् केन्द्र सरकारबाट १२ करोड कम रुपैयाँ अनुदान पाएको देखिएको छ ।. मालपोतबाट ४० करोड उठाउने लक्ष्य रहेकोमा जेठको दोस्रो मसान्तसम्म मात्र आठ करोड उठेको छ ।. त्यसैगरी, प्रदेश सरकारबाट कुल विनियोजित बजेटको ५० प्रतिशत मात्रै रकम आएको र वित्तीय समानीकरणबापत तीन करोड २९ लाख, राजस्व बाँडफाँटबापत दुई करोड २८ लाख ७४ हजार बजेट प्राप्त भएको उनले जानकारी गराए ।. वीरगंज महानगरपालिकामा ३२ वटा वडा रहेका र चालू आवमा एउटा वडामा बजेटको सिलिङ ५४ लाखदेखि एक करोड आठ लाखसम्म छ । क्षेत्रफल र जनसङ्ख्याको आधारमा वडामा बजेटको सिलिङ कायम हुने गरेको बताउँदै उनले वीरगंज महानगर वडा नं ९ को चालू आवको बजेट ५४ लाख छ भने सबैभन्दा ठूलो जनघनत्व भएको वडा नं १६ नगवाको बजेट एक करोड आठ लाख छ ।. चालू आवमा नगरप्रमुख तथा उपप्रमुखस्तरीय योजनाका लागि रु १५ करोड विनियोजन गरिएको छ भने आकस्मिक खर्चको लागि सात करोड महानगरपालिकाले छुट्याएको छ ।. आगामी आवमा वीरगंज मनपा–१७ देखि ३२ वडासम्मको भौतिक पूर्वाधार, शिक्षा, स्वास्थ्य, कृषि, खानेपानी, रोजगार, सामाजिक सुरक्षालगायतका क्षेत्रमा केन्द्रित भएर बजेट निर्माण गर्न महानगरपालिकाका कर्मचारीहरू जुटेका छन् । उनले ती वडाहरूमा सडक, नाला, स्वास्थ्य चौकी, विद्यालय, वडा कार्यालय, बर्थिङ सेन्टरलगायतका भवन निर्माणदेखि राष्ट्रियस्तरका योजनाहरूलाई पनि निरन्तरता दिइने बताए ।",https://eprateekdaily.com/2023/06/06/52236
ठेकेदारले अन्तिम किस्ताबापत पटके चेक दिए,स्थानीय,प्रतीक दैनिक,"जेष्ठ २२, २०८०",निजगढ,"नदीजन्य पदार्थ (दहत्तर–बहत्तर) उत्खनन, सङ्कलन र ढुवानीको ठेक्का लिएका कोल्हवीका ठेकेदारहरूले खोला उत्खनन अवधि सकिने समयावधि नजीकिंदै गर्दा अन्तिम किस्ताबापतको रकम नगद बुझाउनुपर्नेमा चेक दिएर टारेका छन् ।. नगरपालिकाको कार्यालयले अन्तिम किस्ताबापत नगद रकम बुझाउन बारम्बार ताकेता गर्दा आजभोलि भन्दै ठेकेदारहरूले किस्ता रकम बुझाउन समय गुजार्दै आएपछि आज सोमवार नगदी रकम नतिरेर पटके चेक उपलब्ध गराएका छन् । जसका कारण नगरपालिकाले खोला ठेक्काको अन्तिम किस्ताबापत नगद रकम एकमुस्ट पाउनुपर्नेमा किस्ताबन्दीमा पाउने भएको छ । ठेकेदारले नगरपालिकालाई अन्तिम किस्ताबापत नगद रु एक करोड ३३ लाख ३३ हजार ३३३ र पैसा ६७ बुझाउनुपर्छ ।. सो ठेक्का गत माघ १६ गते नगरपालिका र ठेकेदार कम्पनीबीच सम्झौता भई माघ १७ गतेदेखि खोलामा उत्खनन अनुमति पाएपछि काम शुरू भएको थियो । ठेकेदार कम्पनीले ठेक्काबापतको दोस्रो किस्ता रकम उत्खननअघि नै बुझाउनुपर्नेमा आनाकानी गरेपछि उत्खनन, सङ्कलन, ढुवानी गर्न रोक लगाएपछि मात्र किस्ता रकम बुझाएको थियो ।. कोल्हवी नपाले चालू आवमा ५७ लाख ११ हजार ८३५.५२ घनफिट नदीजन्य पदार्थको न्यूनतम ठेक्का सकार रकम तीन करोड ९९ लाख ८२ हजार ८४८ र पैसा ६९ तोकेकोमा चार करोड एक रुपैयाँमा स्थानीय कम्पनीहरू प्रसाईं निर्माण सेवा प्रालि, रियन्स निर्माण सेवा प्रालि, सिद्धार्थ निर्माण सेवा प्रालि, रामदुलारी कन्स्ट्रक्सन प्रालि/जेभी कोल्हवी, बाराले सकार गरेको थियो । कुल ठेक्का रकमलाई तीन किस्तामा नगद रकम बुझाउनुपर्नेमा ठेकेदारले अन्तिम किस्ता रकमबापत चेक उपलब्ध गराएको हो । प्राप्त चेकहरू यही जेठ २५ गतेदेखि नगरपालिकालाई किस्ताबन्दीरूपमा रकम उपलब्ध हुनेगरी ठेकेदारहरूबाट लिएको कोल्हवी नपाका लेखा अधिकृत सुरेन्द्रप्रसाद चौधरीले बताए ।. हामीले पटक–पटक तेस्रो (अन्तिम) किस्ता बुझाउन ठेकेदार कम्पनीलाई ताकेता गरेपछि केही थान केरमेट भएको चेक लिएर आएपछि फर्काइदिएको कोल्हवी नपाका लेखा अधिकृत सुरेन्द्रप्रसाद चौधरीले बताए । “हामीले ठेकेदार कम्पनीलाई व्यावसायिक इमानदारिता पालन गर्दै आज सोमवार अन्तिम किस्ता रकम बुझाउन भनेका थियौं तर पटके चेक उपलब्ध भयो”–उनले भने ।. कोल्हवी नपाका तत्कालीन प्रमुख भरतबहादुर भण्डारीको कार्यकाल आर्थिक वर्ष २०७४/७५ देखि लगाएको खोला ठेक्का, बजार ठेक्का, पटके सवारीकर ठेक्काबापतको करीब रु नौ करोड बक्यौता रकम अझैसम्म ठेकेदारहरूले नगरपालिकालाई बुझाएका छैनन् ।. नगरपालिकाले पटक–पटक सम्बन्धित ठेकेदारहरूलाई रकम बुझाउन ताकेता र पत्राचार गर्दा पनि बेवास्ता गरेपछि रकम असुलउपर गराइदिन कोल्हवी नपाले जिल्ला प्रशासन कार्यालय, बारालाई अनुरोध गर्दै पत्राचार गरेको कोल्हवी नपाले जनाएको छ ।",https://eprateekdaily.com/2023/06/05/52180
सौतेलो बुबाद्वारा पटकपटक बलात्कार,स्थानीय,प्रतीक दैनिक,"जेष्ठ २२, २०८०",वीरगंज,"वीरगंजमा विगत तीन वर्षदेखि सौतेलो बुबाले किशोरी छोरीलाई पटक–पटक बलात्कार गरेको घटना बाहिरिएको छ ।. वीरगंज महानगरपालिका–३ छपकैया निवासी १५ वर्षीया छोरीलाई पटक–पटक जबरजस्ती करणी गरेको उजूरी सोमवार जिल्ला प्रहरी कार्यालय, पर्सामा दर्ता भएको हो । किशोरीकी आमाले दोस्रो पतिले आफ्नी छोरीलाई ११ वर्षको उमेरदेखि नै निरन्तर बलात्कार गर्दै आएको जाहेरी जिप्रकामा दिएपछि घटना प्रकाशमा आएको हो । किशोरीकी आमाले आफू दोस्रो पतिसँग छुट्टिएर बाहिर बसेको मौका छोपी दोस्रो पतिले २०७७ वैशाखदेखि नै छोरीको निरन्तर बलात्कार गरिरहेको उजूरीमा उल्लेख छ ।. पीडित किशोरीका सौतेलो बुबा यही वैशाखमा वैदेशिक रोजगारमा गएपछि छोरीले घटनाबारेमा जानकारी गराएपछि पीडितकी आमाले जोहेरी दिएको पर्सा प्रहरीका प्रवक्ता एवं प्रहरी नायब उपरीक्षक दीपक गिरीले जानकारी दिए ।. “पहिलो पतिसँग सम्बन्धविच्छेद भएपछि पीडित किशोरीकी आमाले दुईजना सन्तान लिएर विवाहित पुरुषसँग विवाह गरेकी थिइन्,” प्रनाउ गिरीले भने, “केही समय दोस्रो पतिसँग बसेपछि मनमुटाव भयो र जेठी छोरी (पीडित)लाई दोस्रो पतिकै घरमा राखेर उनी उक्त घरबाट निस्किइन् ।”. आफ्नो दोस्रो पतिकी जेठी पत्नीसँग उनको मनमुटाव भएपछि उनी जेठी छोरीलाई छपकैया घरमैं छोडी बाहिर डेरा गरी गुजारा गर्न थालिन् । सोही समयको मौका छोपी सौतेलो बुबाले ११ वर्षको उमेरदेखि किशोरी छोरीको पटक–पटक बलात्कार गरिरहेका थिए । पीडित किशोरीकी आमाका अनुसार उनले आफ्नी छोरीलाई लिएर जान चाहे पनि आरोपितले आउन दिएको थिएन, प्रनाउ गिरीले भने । अहिले अभियुक्त विदेश गएपछि आमा र छोरी सम्पर्कमा आएपछि घटना बाहिरिएको हो ।. पीडित र अभियुक्त दुवै मुस्लिम समुदायका हुन् । पीडित किशोरी अहिले आफ्नी आमाको साथमा रहेको प्रनाउ गिरीले बताए ।. यस विषयमा जिल्ला प्रहरी कार्यालय, पर्साले घटनाको बारेमा अनुसन्धान शुरू गरिसकेको र अभियुक्त अहिले बाहिर रहेकाले आवश्यक कानूनी प्रक्रियामा लागेको प्रनाउ गिरीले बताए । अन्तर्राष्ट्रिय प्रहरी सङ्गठन इन्टरपोलको सहयोगमा अभियुक्तलाई पक्राउ गर्ने प्रक्रिया अगाडि बढाउने उनले बताए । अहिले पीडित नाबालिकालाई मेडिकल जाँचको लागि पठाइएको उनले बताए ।",https://eprateekdaily.com/2023/06/05/52183
पिकअप दुर्घटनामा एकजनाको मृत्यु,स्थानीय,प्रतीक दैनिक,"जेष्ठ २२, २०८०",सर्लाही,"बरहथवा नगरपालिकाको लौकठमा सोमवार बिहान पिकअप दुर्घटना हुँदा एकजनाको मृत्यु भएको छ भने दुईजना घाइते भएका छन् ।. मृत्यु हुनेमा बारा, महागढीमाई नगरपालिका–८ बस्ने २० वर्षीय सचिव पासवान रहेको प्रहरीले जनाएको छ । त्यसैगरी, दुर्घटनामा सोही स्थानका १४ वर्षीय विसोक पासवान र १३ वर्र्षीय विवेक पासवान घाइते भएका छन् ।. बरहथवाको हीरापुरबाट चक्रघट्ट जाँदै गरेको प्रदेश २–०३–००१ख३५२३ नम्बरको पिकअप भ्यान अनियन्त्रित भई सडक किनारमा पल्टिएको इलाका प्रहरी कार्यालय, बरहथवाका प्रहरी नायब उपरीक्षक मकेन्द्र मिश्रले जानकारी दिए ।. पिकअपमा सवार अन्य चारजना सकुशल रहेका प्रहरीले जनाएको छ ।. घटनालगत्तै प्रहरीले पिकअप भ्यानका चालकलाई नियन्त्रणमा लिएर घटनाको अनुसन्धान शुरू गरेको जनाएको छ । मृतक पासवानको शव प्रादेशिक अस्पताल, मलङ्गवामा राखिएको छ ।",https://eprateekdaily.com/2023/06/05/52172
बेलवामा ऐलानी जग्गाको अतिक्रमण हटाइयो,स्थानीय,प्रतीक दैनिक,"जेष्ठ २४, २०८०",वीरगंज,"वीरगंज महानगरपालिका–३१ बेलवामा ऐलानी जग्गा अतिक्रमण गरी निर्माण गरिएका भौतिक संरचना हटाइएको छ ।. बेलवामा रहेको चार कट्ठा १० धुर ऐलानी जग्गा अतिक्रमण गरी बनाइएका घरटहरा बुधवार वीरगंज महानगरको टोलीले डोजर लगाएर भत्काएको छ ।. अतिक्रमण हटाउन वीरगंज महानगरपालिकाले पटक–पटक आग्रह गर्दा पनि अटेर गरेपछि बुधवार महानगरको टोलीले डोजर लगाएर ऐलानी जग्गा खाली गराएको थियो ।. महानगरको भौतिक संरचना अतिक्रमण नियन्त्रण समितिका संयोजकसमेत रहेका वडा नं ५ का अध्यक्ष प्रदीप चौरसिया, सचिवालय सल्लाहकार हरि पोखरेल, नगर प्रहरी प्रमुख हरि भुसाललगायत अतिक्रमण हटाउने अभियानमा सहभागी थिए ।",https://eprateekdaily.com/2023/06/07/52271
धान पसाउने बेलामा मल नपाउँदा किसानलाई सास्ती,स्थानीय,प्रतीक दैनिक,"जेष्ठ २३, २०८०",बिरुवागुठी,"पर्सागढी नगरपालिकालगायत ग्रामीण भेगमा चैती धान पसाउने समयमा किसानहरूले नेपाली युरिया मल नपाउँदा भारतीय मलको भर पर्नुपरेको बताएका छन् ।. चैती धान रोपेका किसानहरूको धानबालीमा अहिले बाला पसाउने समय रहेको र यो समयमा युरिया मल अनिवार्य छर्नुपर्छ तर स्थानीय निकायबाट बिक्री वितरणको जिम्मा पाएका कृषि सहकारीहरूले युरिया मल समयमा नल्याउँदा किसानहरू भारतीय मलको भरमा छन् ।. पर्सागढी नपाले जेठ ७ गते सूचना जारी गरी रासायनिक मलको बिक्री वितरणको जिम्मा पाएका प्रत्येक वडाका कृषि सहकारीहरूको कोटामा परेका युरिया र डिएपी मलको सिफारिश लिई कृषि सामग्री कम्पनी लिमिटेड, वीरगंजबाट ल्याइ बिक्री वितरण गर्न भनिए तापनि कृषि सहकारीहरूले बेवास्ता गरी किसानहरूलाई दुःख दिएका छन् ।. वडा नं ३ का किसान शम्भुदास थारूले कृषि सहकारीको भर पर्दा धानको बाला पसाउने समयमा युरिया मल नपाएर धान बिग्रन थालेको र पछि भारतीय बजारबाट युरिया मल किनेर छर्न बाध्य भएको बताए ।. वडा नं ३ मा रासायनिक मलको बिक्री वितरण गर्ने जिम्मा पाएको सुनाखरी कृषि सहकारी संस्थाका अध्यक्ष सरस्वती भट्टराईले युरिया मल ल्याउन केही ढिलाइ भएको र एक/दुई दिनमैं ल्याइ किसानलाई बिक्री वितरण गरिने बताइन् ।. कृषि सामग्री कम्पनी लि., प्रादेशिक कार्यालय, वीरगंजमा पर्याप्त मात्रामा युरिया मल मौज्दात छ । तर कृषि सहकारीहरूको लापरवाहीका कारण बाला पसाउने समयमा किसानहरूले युरिया मल नपाउँदा सास्ती भोग्नुपरेको एकजना कृषकले बताए ।",https://eprateekdaily.com/2023/06/06/52233
"नारायणी सिंचाइको जग्गा अतिक्रमण, सरोकारवाला मौन",स्थानीय,प्रतीक दैनिक,"जेष्ठ २३, २०८०",वीरगंज,"नारायणी सिंचाइ डिभिजन कार्यालय, गण्डक, बहुअरीको नाममा रहेका सयौं बिघा जग्गा स्थानीयले अतिक्रमण गरे पनि सो कार्यालय मौन छ ।. स्थानीय सरकार गठनपछि पर्सा, बारा, रौतहटलगायतमा गण्डक नहरवरिपरिका जग्गा स्थानीयले कब्जा गरी पक्की संरचना बनाएका छन् ।. जिरोआरडी दसौतामा रहेको सिंचाइको दुई बिघा जग्गा स्थानीयले कब्जा गरेका छन् । बाराको प्रसौनी गाउँपालिका–१ मा रहेको सिंचाइको दुई बिघा जग्गा साना किसान कृषि सहकारी संस्थाले अतिक्रमण गरी पक्की भवन निर्माण गरिरहेको छ । सो भवन निर्माणका लागि गत वर्ष प्रसौनी गापा तथा प्रदेश सरकारले १०/१० लाख रुपैयाँ सहयोग गरेका थिए ।. प्रदेश र स्थानीयस्तरका नेताहरूको आडमा नारायणी सिंचाइको नाममा रहेको जग्गा साना किसान कृषि सहकारी संस्थाले अतिक्रमण गरेको स्थानीयले बताएका छन् । नारायणी सिंचाइ र प्रसौनी गापाले अतिक्रमित जग्गामा कुनै प्रकारको भौतिक संरचना निर्माण नगर्न पटक–पटक सूचना प्रकाशन गरे पनि कुनै सुनवाइ भएको छैन । नेताहरूको संरक्षणमैं भवन निर्माण कार्य नरोकिएको एकजना स्थानीयवासीले बताए ।. भूमाफियाहरूले कब्जा जमाएको सो जग्गामा स्थानीय प्रशासनले पनि चासो देखाएको छैन । जग्गा अतिक्रमण भएको विषयमा प्रसौनी गापा निवासी अवधकिशोरप्रसाद कुर्मीले सम्बन्धित निकायको ध्यानाकर्षण गराउँद पनि कसैले चासो नदेखाएको उनको आरोप छ ।. कुर्मीले सिंचाइको जग्गा अतिक्रमणबारे पटक–पटक जिल्ला प्रशासन कार्यालय, जिल्ला प्रहरी कार्यालयलगायत सिंचाइ कार्यालयमा जानकारी दिएको तर कसैले वास्ता नगरेको बताए ।. यसैगरी, अन्य ठाउँमा पनि सिंचाइको जग्गा कब्जा भएको तर सिंचाइका कर्मचारीहरूले चासो दिएका छैनन् । नारायणी सिंचाइ डिभिजन ब्लक नं ५ को जग्गा कृषि सहकारी संस्थाले अतिक्रमण गरेको हो । अतिक्रमणमा सिंचाइका कर्मचारीहरूको पनि मिलेमतो हुन सक्ने स्थानीयको आरोप छ ।. बाराका प्रमुख जिल्ला अधिकारी नवराज सापकोटाले जग्गा अतिक्रमणबारे आफूलाई जानकारी आएको र प्रहरीलाई निर्माण कार्य रोक्न आदेश दिएको बताए ।. यसबारेमा प्रसौनी गापाका अध्यक्ष विनोद जैसवालले कृषि सहकारी संस्थाले हैकमवादी तरीकाले भवन निर्माण गरिरहेको बताए । राति मात्र कृषि सहकारी संस्थाले भवन निर्माण कार्य गर्ने गरेको उनले बताए । उनले स्थानीय प्रहरी, प्रशासनसमक्ष निर्माण कार्य रोक्न परिपत्र गरे पनि नरोकिएको गुनासो गरे ।",https://eprateekdaily.com/2023/06/06/52239
विश्व वातावरण दिवसमा वृक्षारोपण,स्थानीय,प्रतीक दैनिक,"जेष्ठ २२, २०८०",निजगढ,"‘प्लास्टिकजन्य प्रदूषण निर्मूल पारौंः वातावरणमैत्री विकल्पको उपयोग गरौं’ नाराका साथ विश्व वातावरण दिवसको अवसरमा बारामा वृक्षारोपण भएको छ ।. डिभिजन वन कार्यालय, बारा र गढीमाई साझेदारी वन उपभोक्ता समूह, बाराको आयोजनामा बारा उत्तर झिटकैयास्थित सशस्त्र प्रहरी बल नेपाल नं १२ गण हेडक्वार्टरको परिसर तथा कोल्हवी नपा–६ रामवनस्थित वन क्षेत्रमा करीब ६५० थान वन प्रजातिका महोगनी, टिक, फलफूल प्रजातिका आँप, लिच्ची, अम्बा, अनार, कागतीलगायतका बिरुवाहरू रोपण गरिएको सहायक वन अधिकृत जवाहरलालप्रसाद कुर्मीले जानकारी दिए ।. कार्यक्रममा प्रकृतिविरुद्ध भइरहेको मानव गतिविधि तथा क्रियाकलाप रोक्न सके मात्रै स्वच्छ वातावरण कायम हुने बाराका प्रमुख जिल्ला अधिकारी नवराज सापकोटाले बताए । यसैगरी, डिभिजन वन कार्यालय, बाराका प्रमुख एवं डिएफओ विनोद सिंहले प्राकृतिकरूपमा वातावरणलाई सन्तुलित बनाइराख्न वनजङ्गलको निकै महत्व रहेकोले वनजङ्गलको संरक्षणबाट मात्रै वातावरण स्वच्छ र सन्तुलित हुने बताए ।. कार्यक्रममा बाराका प्रहरी उपरीक्षक होबिन्द्र बोगटी, सशस्त्र प्रहरी उपरीक्षक टोपबहादुर डाँगी, ज्वाला दल गण, बाराका गणपति प्रमुख सेनानी भुपेन्द्र गोदार, काठमाडौं–तराई (मधेस) दु्रतमार्ग सडक आयोजना वृक्षारोपण कार्यदल निजगढका सेनानी उज्ज्वल केसी, गढीमाई साझेदारी वन उपभोक्ता समूहका अध्यक्ष रामएकबाल साहलगायतले मन्तव्य राखेका थिए । वृक्षारोपण कार्यमा वन कर्मचारी, सशस्त्र प्रहरी, नेपाली सेना सक्रियरूपमा लागेको डिवका, बाराले जनाएको छ ।",https://eprateekdaily.com/2023/06/05/52176
सूर्य नेपालले जीतपुरसिमरा हराभरा बनाउँदै,स्थानीय,प्रतीक दैनिक,"जेष्ठ २२, २०८०",परवानीपुर,"सिमरास्थित सूर्य नेपाल प्रालिले बाराको जीतपुरसिमरा क्षेत्रलाई हराभरा बनाउने अभियान थालेको छ ।. कम्पनीले वीरगंज–पथलैया सडकखण्डको सिमरादेखि जीतपुरसम्म करीब पाँच किलोमिटर सडकखण्डको वरिपरि दुई चरणमा चार हजार ७०० फूल तथा बिरुवा रोपेर सो क्षेत्रलाई हराभरा बनाउने अभियान थालेको जनाएको छ ।. सूर्य नेपालले पहिलो चरण अन्तर्गत गत वर्ष सिमराको जगदम्बा स्टीलदेखि ललका पुलसम्म विभिन्न प्रजातिका करीब तीन हजार फूलका बिरुवा रोपेको थियो भने दोस्रो चरण अन्तर्गत यस वर्ष ललका पुलदेखि जीतपुरको गढीमाई मन्दिरसम्म एक हजार ७४६ बिरुवा रोप्ने कार्य थालेको छ ।. विश्व वातावरण दिवसको अवसर पारी आज सोमवार दोस्रो चरणको अभियानको थालनी भएको कम्पनीले जनाएको छ ।. गत वर्ष पहिलो चरणमा ६० लाख र दोस्रो चरणको कार्यक्रममा करीब एक करोड २० लाख गरी कुल एक करोड ८० लाख लागत लाग्ने कम्पनीले अनुमान गरेको छ ।. कम्पनीले सामाजिक उत्तरदायित्व शीर्षकको रकमबाट उक्त कार्य गरिरहेको कारखाना व्यवस्थापन पक्षले जनाएको छ । कम्पनीले दुई/तीन वर्षसम्म बिरुवा एवं फूल रोपेर रेखदेख, मलजल, फेन्सिङ एवं नष्ट भएको स्थानमा पुनः बिरुवा रोप्ने कार्य गरिरहेको छ । बिरुवा हुर्काएपछि जीतपुरसिमरा उपमहानगरपालिकालाई जिम्मा लगाउने लक्ष्य कम्पनीको रहेको छ ।. पहिलो चरणमा फूल र बिरुवा रोपिएका थिए भने दोस्रो चरणमा एक हजार ७४६ बिरुवामध्ये दुई सय बिरुवा आजै रोपिएको कम्पनीका सुरक्षा प्रबन्धक यज्ञबहादुर आलेले जानकारी गराए ।. कारखाना व्यवस्थापक सुरेशकाजी श्रेष्ठको अध्यक्षता एवं जीतपुरसिमरा उपमहानगरपालिकाका प्रमुख राजन पौडेलेको प्रमुख आतिथ्यमा भएको उद्घाटन समारोहमा नेपाली सेनाको जीतपुरसिमरा, गढीमाईस्थित २८ नं वाहिनीका सहायक रथी सानुकाजी थापा, आन्तरिक राजस्व कार्यालय, सिमराका प्रमुख राजकुमार खतिवडा, पर्सा राष्ट्रिय निकुञ्जका प्रमुख संरक्षण अधिकृत डा अशोक राम, जीतपुर नगर उद्योग वाणिज्य सङ्घका अध्यक्ष मोहन शर्मा, बारा–पर्सा औद्योगिक कोरिडोरका अध्यक्ष सञ्जय साह, इप्रका, सिमराका प्रनाउ प्रदीपबहादुर क्षेत्री, जीतपुर नगर उद्योग वाणिज्य सङ्घका संस्थापक घनश्याम गिरी, राजमार्ग ट्राफिक कार्यालय, पथलैयाका प्रतिनिधिलगायतको सहभागिता थियो ।",https://eprateekdaily.com/2023/06/05/52189
३३ बिघा ऐलानी जग्गामा सामूहिक तरकारी खेतीको तयारी,स्थानीय,प्रतीक दैनिक,"जेष्ठ २४, २०८०",वीरगंज,"वीरगंज महानगरपालिका–३१ लक्ष्मीपुरस्थित ३३ बिघा चार कट्ठा १० धुर ऐलानी जग्गामा महानगरपालिकाले सामूहिक तरकारीखेतीका लागि प्रक्रिया अगाडि बढाएको छ । बुधवार जनप्रतिनिधि र कर्मचारीसहितको टोलीले लक्ष्मीपुरमा उपयोगविहीन ३३ बिघा चार कट्ठा १० धुर ऐलानी जग्गा सामूहिक तरकारीखेतीका लागि छुट्टयाएको हो ।. उक्त जग्गा तरकारीबाली पकेट विकास कार्यक्रम अन्तर्गत स्थानीय कृषि समूह गठन गरी तरकारीखेतीको जिम्मा लगाइने महानगरपालिकाको कृषि शाखाकी अधिकृत रोशनी यादवले बताइन् ।. नगरप्रमुख राजेशमान सिंहले स्थानीयलाई कृषिकर्ममा आत्मनिर्भर बनाउन र आयआर्जन बढाउन सामूहिक तरकारीखेतीका लागि आवश्यक तयारी अघि बढाएको बताए ।. जग्गा छुट्टाउन महानगरको भौतिक संरचना नियन्त्रण समितिका संयोजक प्रदीप चौरसिया, नगरप्रमुख सिंहको सचिवालय सल्लाहकार हरि पोखरेल, आर्थिक विकास महाशाखाकी अधिकृत प्रतिज्ञा वैद्य, नगरप्रहरी प्रमुख हरि भुसाल, अमिन देवलाल साहलगायत पुगेका थिए ।",https://eprateekdaily.com/2023/06/07/52267
काम नै नगरी तलबभत्ता खान्छन् पालिका प्रहरी,स्थानीय,प्रतीक दैनिक,"जेष्ठ २१, २०८०",वीरगंज,"पर्साका स्थानीय तहहरूमा नियुक्ति पाएका पालिका प्रहरीले काम नै नगरी तलब बुझिरहेका छन् । जनप्रतिनिधिहरूले उनीहरूलाई जिम्मेवारी नदिएका कारण कार्यालय वा घरमैं बसेर तलबभत्ता बुझिरहेका छन् ।. सरकारी सम्पत्ति तथा पालिका सुरक्षाको लागि नियुक्ति पाएका पालिका प्रहरीहरू काम नपाएर दिनभरि बसेर तलबभत्ता खाएपछि कर्मचारीहरूबीच आरोप–प्रत्यारोप शुरू भएको छ । उनीहरूले गर्नुपर्ने धेरै काम छन् तर सरोकारवालाले पालिका प्रहरीलाई काममा लगाएका छैनन्, जसले गर्दा कर्मचारीहरूबीच आरोप–प्रत्यारोप शुरू भएको हो ।. स्थानीय सरकार सञ्चालन ऐन २०७४ अनुसार देशभरि गठन गरिएको पालिका प्रहरी अहिले दायित्वविहीन भएका छन् । पालिका प्रहरी गठनमा रीत नपुर्याइ नियुक्ति दिइएको छ ।. पालिका प्रहरी, कर्मचारीको कर्तव्य र अधिकार. पालिकाको नीति, कानून, मापदण्ड तथा निर्णय कार्यान्वयन गराउने, सम्पत्तिको सुरक्षा, स्थानीयस्तरमा हुने सभा–समारोह, परम्परा तथा जात्रा, चाडपर्वको सुरक्षा, स्थानीय बजार तथा पार्किङस्थलको रेखदेख र व्यवस्थापन, गाउँ, नगरको सरसफाइ, न्यायिक समितिले गरेको मिलापत्र तथा निर्णय कार्यान्वयन, सार्वजनिक, ऐलानी र पर्ती जग्गा, सार्वजनिक भवन, सम्पदा तथा भौतिक पूर्वाधार संरक्षण र सुरक्षा, छाडा चौपाया नियन्त्रण, करको दायरा बढाउन बजार अनुगमन तथा कर सङ्कलनमा सहयोग पुर्याउने जस्ता काम गर्न पालिका प्रहरीलाई जिम्मेवारी दिइएको छ ।. छनोट प्रक्रियामा भ्रष्टाचार. पालिका प्रहरी गठन गर्दा प्रक्रिया नपुर्याइ तथा योग्यता नपुगेकालाई नियुक्ति दिइएको छ । योग्य युवालाई पाखा लगाइ चुनावमा सहयोग गर्ने व्यक्तिलाई पालिका प्रहरीमा भर्ना गरिएको छ ।. वीरगंज महानगरले केही महीनाअघि गोप्य सार्वजनिक सूचना निकाली करारमा भर्ना गरिएका नगरप्रहरीहरूमध्ये ९० प्रतिशतसँग योग्यता छैन । नयाँ नगरप्रहरीमा १८ वर्ष पूरा भई ३० वर्ष ननाघेको हुनुपर्ने, शैक्षिक योग्यता, आचरण आदि हेरेर नियुक्ति दिनुपर्ने प्रावधान छ ।. त्यस्तै, खुला प्रतियोगितामा बहालवाला नगरप्रहरी/नेपाली सेना/नेपाल प्रहरी वा सेवानिवृत्त वा राजीनामा दिई उपदान सुविधा लिएका सैनिक/प्रहरीको हकमा ४५ वर्ष ननाघेको हुनुपर्ने नियममा छ । तर महानगरले नयाँ भर्ना गरिएका सबै नगरप्रहरीको उमेर ३० वर्षभन्दा बढी छ ।",https://eprateekdaily.com/2023/06/04/52138
भारतमा दुर्घटनामा मृत्यु भएका गुप्ताको अत्येष्टि,स्थानीय,प्रतीक दैनिक,"जेष्ठ १९, २०८०",परवानीपुर,"भारत, उत्तराखण्डको ऋषिकेशमा भएको दुर्घटनामा घाइते र मृतकलाई वीरगंज ल्याइएको छ ।. दुर्घटनामा परी मृत्यु भएका पर्सा, वीरगंज–१ बजार छपकैया बस्ने विवेक गुप्ता (कलवार)को गएराति वीरगंज, बजार छपकैयाको श्मशानघाटमा दाहसंस्कार गरियो ।. वीरगंज पब्लिक कलेजमा अध्ययनरत विवेक भर्खरै सम्पन्न कक्षा १२ को अन्तिम परीक्षा दिएर भारतको उत्तराखण्डमा धार्मिक यात्रामा गएका थिए । १८ वर्षीय विवेकसहित बजार छपकैयाका कुल नौजना युवक सवार भारतीय बोलेरोे गत मङ्गलवार राति ११ बजेर ३४ मिनेटमा दुर्घटनामा परेको उत्तराखण्ड प्रहरीले जनाएको छ ।. विवेकको शव भारतीय एम्बुलेन्सबाट गएराति वीरगंज ल्याइ अन्त्येष्टि गरिएको विवेकका परिवारजनले जनाएका छन् ।. जेठ १२ गते वीरगंजबाट रक्सौल, सुगौली रेलमार्गबाट हरिद्वार पुगेका वीरगंजका युवकहरूको बोलेरो गत जेठ १६ गते मङ्गलवारका दिन केदारनाथको दर्शन गरी ऋषिकेश जाने क्रममा बद्रीनाथ हाइवेमा युआर ०७ सिए ७१०० नम्बरको भारतीय ट्रकमा ठोकिएको थियो ।. उक्त दुर्घटनामा विवेक र बोलेरो चालक भारतीय नागरिकको मृत्यु भएको थियो भने बाँकी आठजनालाई उपचारको लागि ऋषिकेशस्थित एम्स अस्पताल लगिएको थियो । मृतक चालक, भारतीय नागरिकको परिचय खुलेको छैन । वर्षाको कारण बाटो चिप्लो भएर दुवै सवारी अनियन्त्रित भई ठोकिएको घटनाबाट सकुशल उद्धार गरिएका आनन्द गुप्ताले बताए ।. मृतक विवेक बजार छपकैयाका पूर्व वडा सदस्य एवं काङ्ग्रेस नेता ओमप्रकाश गुप्ता (ओमी)का एक्लो छोरा हुन् । घटनामा परी थप एकजना गम्भीर, एकजनाको मध्यम अवस्थामा उपचार भइरहेको छ भने अन्य छजना सामान्य उपचारपछि डिस्चार्ज भइसकेका छन् । बजार छपकैयाकै काले भन्ने रञ्जन साह कानूको अवस्था चिन्ताजनक छ भने बिबिसीकै कक्षा १२ का छात्र एवं बजार छपकैया बस्ने साहिल गुप्ताको अवस्था मध्यम छ ।. साहिलको अवस्था सुधारोन्मुख छ । रञ्जनलाई भेन्टिलेटरमा राखिएको छ भने साहिल आइसियूमा छन् ।",https://eprateekdaily.com/2023/06/02/52072
रात्रिबजारको व्यवस्थापन वीउवासङ्घले गर्ने,स्थानीय,प्रतीक दैनिक,"जेष्ठ १९, २०८०",वीरगंज,वीरगंज महानगरद्वारा सञ्चालन भइरहेको रात्रिबजार अबदेखि वीरगंज उद्योग वाणिज्य सङ्घले व्यवस्थापन गर्ने भएको छ ।. वीरगंज महानगरपालिकामा शुक्रवार वीउवासङ्घका पदाधिकारी र नगरप्रमुखबीच भएको छलफलमा महानगरको आर्थिक सहयोगमा व्यवस्थापकीय जिम्मा वीउवासङ्घले गर्ने सहमति भएको छ ।. जेठ २६ र २७ गते महीनाको अन्तिम शुक्रवार र शनिवार रात्रिबजार लाग्ने र त्यसको व्यवस्थापकीय जिम्मा वीउवासङ्घले लिने सहमति भएको हो ।. महानगरले चैत २९ देखि वैशाख २ गतेसम्म वीरगंजमा पहिलोपटक तीन दिने रात्रिबजार लगाएको थियो ।. त्यसपछि वैशाखको अन्तिम साता गरेको थियो भने अब जेठको अन्तिम शुक्रवार र शनिवार मेलाको आयोजना गर्न लागेको हो । आदर्शनगर क्षेत्रमा लगाइएको रात्रिबजार क्रमशः विस्तार गर्दै घण्टाघरसम्म पु¥याउने योजना रहेको नगरप्रमुख सिंहले बताए । उनले सुरक्षा व्यवस्था र भन्सार नाका अबेर रातिसम्म खुलाउने व्यवस्था आफूले मिलाउने जानकारी गराए ।. वीउवासङ्घका अध्यक्ष अनिल अग्रवालले महानगरले शुरू गरेको रात्रिबजार प्रभावकारी भएको र यसले वीरगंजको अर्थ व्यवस्थामा टेवा पुग्ने विश्वास व्यक्त गरे ।,https://eprateekdaily.com/2023/06/02/52069
"निजगढमा गोली हानी हरिण मारियो, शिकारी फरार",स्थानीय,प्रतीक दैनिक,"जेष्ठ २१, २०८०",निजगढ,"“राति वन गस्ती गर्ने तयारीमा थियौं । शनिवार राति करीब ११ः४५ बजे बन्दुक पड्केको आवाज सुनिएपछि हतार–हतार आवाज आएको स्थानतर्फ लाग्यौं । बाँसघारीमा एउटा हरिणको पिठ्यूँमा गोली लागी मृतावस्थामा फेला प¥यो,” निजगढ सबडिभिजन वन कार्यालयका सशस्त्र वनरक्षक जमदार टीका किङरिङले भने । सो घटना निजगढ नपा–७ स्थित भमरा पुलदेखि उत्तरतर्फ रहेको एक खाजा रिसोर्ट र कान्तिपुर पोल्ट्री फार्मको बीच भमरा खोला किनारनजीकै रहेको छ भने, पुलदेखि बढीमा डेढ सय मिटर र निजगढ सबडिभिजन वन कार्यालयदेखि बढीमा ३ सय मिटरको दूरीमा घटना भएको हो ।. हरिण खेतबारीमा लगाइएका बाली खान, प्यास मेट्न बस्तीतर्फको बारीमा छिर्ने क्रममा गोली प्रहार भएको देखिन्छ । हामी घटनास्थलमा पाँच मिनेटभित्रै पुगेकाले शिकारीले हरिण लैजान नसकेको सशस्त्र वनरक्षक किङरिङ र जमदार महमद बसिरले भने । पिठ्यूँमा लागेको गोली पेटबाट निस्किएको उनीहरूले बताए ।. मानवबस्ती, वन कार्यालय र राजमार्ग आसपासकै क्षेत्रमा वन्यजन्तुमाथि गोली प्रहारका घटनाले वन सुरक्षा र मानवबस्ती सुरक्षामा समेत गम्भीर प्रश्न उठाएको छ । वनजङ्गल, राष्ट्रिय निकुञ्जको वन क्षेत्रमा लुकीछिपी वन्यजन्तुको चोरी शिकारीका घटनाहरू नरोकिएका कैयौं उदाहरण रहे पनि यस्तो प्रकृतिको घटनाले सुरक्षा चुनौतीलाई झस्काएको छ ।. करीब ४० किलोग्रामको हरिणलाई गोली हानी मारिएपछि वनका सबै कानूनी प्रक्रिया पूरा गरी वन कार्यालय परिसरमा खाडल खनी मृत हरिण गाडेको सहायक वन अधिकृत रघुनाथ दासले जानकारी दिए । सो घटनामा संलग्नको पहिचान गरी कानूनी कारबाही गरिने उनले बताए ।. बस्ती र राजमार्गनजीकै वन्यजन्तुलाई गोली हानी मारिएको घटनामा इलाका प्रहरी कार्यालय, निजगढको समेत चासो गएको प्रहरी निरीक्षक घनश्याम श्रेष्ठले बताए । यस घटनाको प्रहरीबाट पनि अनुसन्धान गरिने प्रनि श्रेष्ठले बताए ।",https://eprateekdaily.com/2023/06/04/52134
गर्मी बढेसँगै पर्साका विद्यालय धमाधम बन्द,स्थानीय,प्रतीक दैनिक,"जेष्ठ १८, २०८०",पचगावाँ,"गर्मी बढेसँगै पर्सा जिल्लाका सामुदायिक विद्यालयहरू धमाधम बन्द भएका छन् । यता केही दिनदेखि अचाक्ली गर्मी बढेको र केही विद्यार्थी बेहोश हुने जस्ता घटना भएपछि वर्षे बिदामा कट्टा हुनेगरी पालिकाहरूले सामुदायिक विद्यालय बन्द गरेका छन् ।. वीरगंज महानगरपालिकाले हिजो जेठ १९ गतेदेखि २६ गतेसम्म सामुदायिक तथा संस्थागत विद्यालय बन्द गर्ने सूचना जारी गरेको थियो । महानगरपछि बिहीवार पर्सा जिल्लाका अधिकांश पालिकाहरूले सोही अवधिसम्म विद्यालय बन्द गर्न सूचना जारी गरेका छन् ।. विन्ध्यवासिनी गापाले मात्र जेठ १९ गतेदेखि २२ गतेसम्म चार दिन बिदा घोषणा गरेको छ भने जगरनाथपुर, सखुवापरसौनी, कालिकामाई, पटेर्वासुगौलीले सूचना जारी गरेर जेठ २८ गते विद्यालय सञ्चालन हुने जानकारी गराएका छन् ।. यसैबीच नेविसङ्घले गर्मीको कारण हिजो एकजना छात्रा बेहोश भएकी पटेर्वासुगौली गापा–४ भतौडाको वनदेवी आधारभूत विद्यालयलाई चारवटा पङ्खा सहयोग गरेको छ । नेविसङ्घ, पर्साका अध्यक्ष्F रमेश यादवले चार थान पङ्खा प्रअ सुभाषप्रसाद दास र विद्यालय व्यवस्थापन समितिका सदस्य मदन तिवारीलाई हस्तान्तरण गरेको प्रमुख प्रशासकीय अधिकृत सन्देश यादवले बताए ।. यसैगरी नेविसङ्घले पटेर्वासुगौली गापाका अध्यक्ष दिनेशकुमार चौधरी र उपाध्यक्ष ममता महतोलाई ज्ञापनपत्र बुझाएको छ ।. नेविसङ्घ, पर्साका अध्यक्ष यादवले बुझाएको ज्ञापनमा गापामा रहेका विद्यालयहरूको अनुगमन गरेर खानेपानी, फर्निचर, कक्षा कोठाको अवस्था र पङ्खाको व्यवस्था भए–नभएबारे अनुगमन गरी त्यसको व्यवस्थापन गर्न सुझाव दिएको छ ।. प्रस, सेढवा/. छिपहरमाई गाउँपालिकाले आइतवारदेखि शुक्रवार जेठ २६ गतेसम्म गापाभित्र रहेका विद्यालयमा गर्मी बिदा दिने निर्णय गरेको छ । प्रमुख प्रशासकीय अधिकृत राकेश ओझाले गापाभित्र सञ्चालित सम्पूर्ण विद्यालयमा गर्मी बिदा दिएको जनाएका छन् ।. प्रस, पर्सागढी/. पर्सागढी नगरपालिका–४ का जसपाका युवा नेता सुरज मानन्धर र समाजसेवी कमल केसीले नपाभित्रका विभिन्न विद्यालयमा पङ्खा वितरण गरेका छन् ।. गर्मीले विद्यार्थीलाई पठनपाठनमा समस्या नहोस् भनेर मानन्धर र केसीले नेरानिमाविमा पाँच थान पङ्खा, कोइलााभार आधारभूत माविमा पाँच थान, नेराआवि जयराजपुरमा तीन थान र वडा नं ७ स्थित मदर्सामा तीन थान पङ्खा वितरण गरेका हुन् ।",https://eprateekdaily.com/2023/06/01/52039
वीरगंजमा अक्षरधाम बनाउन ट्रस्टलाई आग्रह,स्थानीय,प्रतीक दैनिक,"जेष्ठ २१, २०८०",वीरगंज,"वीरगंज महानगरपालिकाका प्रमुख राजेशमान सिंहले स्वामीनारायण अक्षरधाम मन्दिर निर्माण गर्न स्वामीनारायण अक्षरधाम ट्रस्टलाई अनुरोध गरेका छन् ।. स्वामीनारायण अक्षरधाम गुजरात र कोलकाताबाट वीरगंज आइपुगेका सन्तहरूलाई स्वागत गर्दै उनले वीरगंजमा पनि भव्य अक्षरधाम निर्माणमा सहयोग गर्न आग्रह गरे ।. अक्षरधामका सन्तहरू वीरगंज हुँदै मुक्तिनाथ जाने र त्यहाँ छ महीना ध्यान साधना गर्ने बताइएको छ ।. नगरप्रमुख सिंहले मन्दिर निर्माणका लागि महानगरपालिकाले पर्याप्त जग्गा र अन्य सहयोग गर्न तयार रहेको ट्रस्टका सन्तहरूलाई बताए ।. सन्त अक्षरानन्द दासले वीरगंजमा स्वामीनारायण अक्षरधाम मन्दिर निर्माण गर्न ट्रस्ट सकारात्मक रहेको बताए । महानगरले प्रवेशद्वारनजीकै रहेको लक्ष्मीनारायण मन्दिरको हजारीमल धर्मशालाको करीब तीन बिघा जग्गामा अक्षरधाम मन्दिर निर्माणका लागि तयारी गरिरहेको छ । नगरप्रमुख सिंहले सन्तहरूलाई सो स्थानको अवलोकन पनि गराएका थिए ।. हजारीमल धर्मशालाका नारायण अग्रवालले वीरगंजमा अक्षरधाम मन्दिरनिर्माणका लागि आफूहरू शङ्कराचार्यद्वार नजीकैको जग्गा दिन तयार रहेको बताए ।. अक्षरधामबाट सन्तसाधु अक्षरानन्द दास, पूर्णवत्सल दास (कोलकाता), निर्मलासेवा दास र प्रभुद्योयोगी दास वीरगंज आएका हुन् । उनीहरूलाई वीरगंज महानगरपालिकाका सद्भावना दूत अशोक बैद, प्रमुख प्रशासकीय अधिकृत लक्ष्मीप्रसाद पौडेल, लायन्स इन्टरनेशनलका डायरेक्टर सञ्जय खेतान, प्रेस सल्लाहकार महेश दास, वडाध्यक्ष प्रदीप चौरसिया, वीरगंज उद्योग वाणिज्य सङ्घका उपाध्यक्ष माधव राजपाल, ग्रीनसिटी सामुदायिकका प्रकाश खेतानलगायतले स्वागत गरेका थिए ।. यसैबीच जग्गा उपलब्ध गराउने हजारीमल धर्मशालाका नारायण अग्रवाललाई सम्मान गरिएको थियो ।. नगरप्रमुख सिंह र अक्षरधामका सन्तहरूले उनलाई संयुक्तरूपमा सम्मान गरेका थिए ।",https://eprateekdaily.com/2023/06/04/52127
"वीरगंज भन्सारको चालू आवको १० महिनामा लक्ष्यभन्दा ८५ अर्ब कम राजस्व असुली, २० उत्कृष्ट आयातित समाग्रीको सूचि यस्तो",स्थानीय,प्रतीक दैनिक,"जेष्ठ १८, २०८०",वीरगंज,"मुलुककै प्रमुख, वीरगंज भन्सारको राजस्व असुली चालू आवको १० महीनामा लक्ष्यभन्दा निकै कम देखिएको छ । वीरगंज भन्सारले चालू आवको साउनदेखि वैशाख मसान्तसम्म लक्ष्यको ५९.९५ प्रतिशत राजस्व मात्रै असुली गरेको छ ।. अर्थात् वीरगंज भन्सारले चालू आवको पछिल्लो १० महीनामा रु २ खर्ब १४ अर्ब १५ करोड ९० लाख ६४ हजार पाएको लक्ष्यमध्ये १ खर्ब २८ अर्ब ३९ करोड २८ लाख ४ हजार राजस्व सङ्कलन गरेको छ । वीरगंज भन्सारले साउनदेखि वैशाखसम्म कुल ८५ अर्ब ७६ करोड ६२ लाख ६० हजार कम राजस्व सङ्कलन गरेको वीरगंज भन्सारको तथ्याङ्क शाखाले जनाएको छ ।. जबकि वीरगंज भन्सारले गत आव २०७८/७९ को साउनदेखि वैशाखसम्म रु १ खर्ब ६८ अर्ब ८६ करोड २६ लाख ३४ हजार लक्ष्य पाएकोमा १०१ प्रतिशत अर्थात् १ खर्ब ७० अर्ब ७० करोड २६ लाख ६९ हजार राजस्व सङ्कलन गरेको थियो । चालू आवमा पोहोरभन्दा राजस्व लक्ष्य बढी तर मालवस्तुको आयातमा कमी आउँदा राजस्व सङ्कलन प्रभावित भएको भन्सार अधिकारीहरूको भनाइ छ । वीरगंज भन्सारका सूचना अधिकारी रामचन्द्र शर्मा ढकालका अनुसार गत आवको वैशाखमा मात्रै १६ अर्ब ९३ करोड १२ लाख ११ हजार राजस्व लक्ष्य पाएकोमा वीरगंज भन्सारले ९०.४८ प्रतिशत अर्थात् १६ अर्ब ३१ करोड ९७ लाख ११ हजार राजस्व सङ्कलन गरेको थियो भने यस चालू आवको साउनदेखि वैशाखसम्म १० महीनामा २३ अर्ब १२ करोड २६ लाख ५२ हजार राजस्व लक्ष्य पाएकोमा ५७.३४ प्रतिशत अर्थात् १३ अर्ब २५ करोड ९२ लाख ५२ हजार राजस्व सङ्कलन गरेको छ ।. वीरगंज भन्सारले वैशाखसम्म भन्सार महसुलतर्फ रु ८० अर्ब ८४ करोड ४७ लाख ५४ हजार लक्ष्य पाएकोमा ५६.१९ प्रतिशत अर्थात् ४५ अर्ब ४२ करोड ६६ लाख ४८ हजार, मूल्य अभिवृद्धि करतर्फ ७९ अर्ब ६३ करोड ६९ लाख ३४ हजार लक्ष्य पाएकोमा ७२.७९ प्रतिशत अर्थात् ५७ अर्ब ९६ करोड ७७ लाख १७ हजार, अन्तःशुल्कतर्फ २१ अर्ब ७० करोड ७३ लाख ६१ हजार लक्ष्य पाएकोमा ३७.४६ प्रतिशत अर्थात् ८ अर्ब १३ करोड १७ लाख ८८ हजार राजस्व सङ्कलन भएको छ ।. त्यसैगरी पूर्वाधार करतर्फ १७ अर्ब ६७ करोड ९ लाख ९६ हजार लक्ष्य पाएकोमा ६३.४२ प्रतिशत अर्थात् ११ अर्ब २० करोड ६३ लाख ५६ हजार, कृषि सुधार कर तर्फ १ अर्ब ७६ करोड ३ लाख ८५ हजार लक्ष्य पाएकोमा ७५.४७ प्रतिशत अर्थात् १ अर्ब ३२ करोड ८४ लाख ७८ हजार, सडक मरम्मत तथा सुधार करतर्फ ७ अर्ब ९८ करोड २८ लाख १३ हजार लक्ष्य पाएकोमा ३६.१३ प्रतिशत अर्थात् २ अर्ब ८८ करोड ४१ लाख ५५ हजार एवं सडक निर्माण तथा सम्भार दस्तुरतर्फ ३ अर्ब ४८ करोड ३४ लाख ७ लाख राजस्व लक्ष्य पाएकोमा ३२.०६ प्रतिशत अर्थात् १ अर्ब ११ करोड ६६ लाख ५० हजार राजस्व सङ्कलन भएको थियो ।. वीरगंज भन्सारको तथ्याङ्क अनुसार गत आवको १० महीनामा प्रज्ञापन पत्रको सङ्ख्या विश्लेषण गर्दा हरियो च्यानलबाट ३३ हजार १८२,पहेंलोबाट ४६ हजार ८८९ र रातोबाट ८७ हजार ५१३ वटा प्रज्ञापन पत्र जाँचपास भएको थियो भने चालू आवमा हरियोबाट २१ हजार ८२१, पहेंलो ३६ हजार ५९८ र रातोबाट ६५ हजार ३२४ वटा प्रज्ञापनपत्र जाँचपास भएको थियो ।. पछिल्लो १० महीनाको उत्कृष्ट २० आयातित मालवस्तुमा डिजेल, पेट्रोल, जिपकार भ्यान, एलपी ग्याँस, एमएस विलेट, भटमासको कच्चा तेल, अन्य कोइला, पामको कच्चा तेल, सुर्ती, मोटरसाइकल, एचआर सिट, मोटरसाइकल एसेम्बल्ड, तयारी कपडा, सूर्यमुखीको कच्चा तेल, लुब्रिकेन्ट्स मोबिल, पेन्ट्स र वार्नेस, एमएस स्टिल, हल्का पेय पदार्थ,पोलिथिन दाना, रेफ्रिजेरेटर रहेका छन् ।",https://eprateekdaily.com/2023/06/01/52035
वीरगंजमा रोयल इन्फिल्डको एसेम्बली प्लान्ट तयार,स्थानीय,प्रतीक दैनिक,"जेष्ठ २१, २०८०",परवानीपुर,"रोयल इनफिल्डको नयाँ विक्रेता त्रिवेणी ग्रुपले असेम्बल प्लान्ट सञ्चालनमा ल्याएको छ ।. वीरगंजमा एक लाख वर्गफिटमा फैलिएको आधुनिक प्रविधियुक्त असेम्बल प्लान्ट तयार पारिएको त्रिवेणी गु्रपले जनाएको छ । कम्पनीका अनुसार उक्त प्लान्टको वार्षिक २० हजार युनिट बाइक उत्पादन गर्न सक्ने क्षमता छ ।. यस प्लान्टमा कम्पनीले टेस्टिड्ढा लागि सबै प्रविधिको व्यवस्था गरिएको बताएको छ । कम्पनी स्रोतका अनुसार गुणस्तर चेकजाँच र प्रमाणित गर्न आवश्यक उपकरणहरूको सबै सेटअप मिलाइएको छ ।. हालसम्म रोयल इनफिल्डले ब्रजील, थाइल्यान्ड, कोलम्बिया र अर्जेन्टिनामा कम्पनीका सिकेडी असेम्बल युनिट सञ्चालनमा ल्याएको छ । नेपालमा शुरू गरिएको रोयल इनफिल्डको यो पाँचौं असेम्बल प्लान्ट हो । भारतको तमिलनाडुमा रोयल इनफिल्डको प्रमुख उत्पादन केन्द्र रहेको छ ।. प्लान्ट निर्माण गर्न लगभग ५० करोड रुपियाँँ लगानी भएको कम्पनी स्रोतको भनाइ छ ।. सरकारले नेपालमा नै असेम्बल प्लान्ट लगाउँदा उत्पादन शुरू गरेदेखि पाँच वर्षसम्म अन्तःशुल्कमा ४० प्रतिशत छुट दिने व्यवस्थालाई योपटकको बजेटले पनि निरन्तरता दिएकोले व्यवसायीहरू असेम्बल प्लान्ट लगाउन आतुर देखिएका छन् ।. नेपालमा बजाज, टिभिएस, हीरोलगायत दुई पाङ्ग्रे सवारीका असेम्बल प्लान्ट छन् ।. अहिले कम्पनीले यो प्लान्टमा ५० जनालाई रोजगार दिएको छ । कुनै समय नेपालमा दुई पाङ्ग्रे सवारीको बजार हिस्सा वार्षिक एक लाख ३० हजार युनिटसम्म थियो । तर अहिले त्यो खुम्चिएर ६०–७० हजार युनिटमा झरेको जानकारहरूको भनाइ छ । त्यसमा पनि रोयल इनफिल्डको पुरानो आधिकारिक विक्रेता दुगडले कोभिडपछिको वर्षमा सात हजार युनिट मोटरसाइकल बेचेको थियो । तसर्थ कम्पनीले वार्षिक २० हजार बाइक असेम्बल गर्ने लक्ष्य लिएको छ । यसले नेपालमा असेम्बल हुने रोयल इनफिल्ड बाइकको मूल्य पनि कम हुनेछ । कम्पनी स्रोतका अनुसार अब पुराना मोडलको क्लासिक बाइक नेपाल आउनेछैनन् ।. यस प्लान्टबाट विशेषगरी नेपाली बजारका लागि क्लासिक ३५० र स्क्र्याम ४११ को उत्पादन गर्नेछ । वीरगंजको प्लान्टमा हाल २५० देखि ७५० सिसीसम्मका मोटरसाइकल असेम्बल हुने जनाइएको छ । कम्पनीले यसअघि करीब छ लाख ४० हजार रुपैयाँमा बिक्री गरिरहेको आयातीत क्लासिक ३५० मोटरसाइकलको मूल्यलाई नेपालमा असेम्बल गरेपछि चार लाख ९९ हजारमा झारेको छ । यस्तै, द स्क्र्याम ४११ पनि कम्पनीले नेपालमा सार्वजनिक गरेको छ । यसको मूल्य छ लाख ४० हजार रुपैयाँ कायम गरिएको छ ।",https://eprateekdaily.com/2023/06/04/52130
"मानमत–मटिअर्वा सडकखण्डको ठेक्का तोडिने, स्थानीयको चक्काजाम",स्थानीय,प्रतीक दैनिक,"जेष्ठ २१, २०८०",परवानीपुर,"बाराको सदरमुकाम कलैयाबाट पिलुवा जाने सडकखण्डलाई मानमत–मटिअर्वा सडकखण्ड भनिन्छ । सोही सडकखण्ड अन्तर्गत कलैयाको भरतचोकदेखि अवधापुर टोलसम्म २.९ किलोमिटरको सडक अहिले पनि ग्राभेल अवस्थामैं छ ।. उक्त सडकखण्डको पटकपटक ठेक्का लागे तापनि कालोपत्र नभएपछि सो क्षेत्रको जनता आजित भएको छ । प्रचण्ड गर्मीको बेवास्ता गर्दै स्थानीयहरूले सो सडकखण्डमा चक्काजाम गरेका छन् । पटकपटक विरोध प्रदर्शन र दबाब दिंदै आएका कलैयावासी करीब तीन किलोमिटर लम्बाइको सडक कालोपत्र गर्न स्थानीय प्रहरी प्रशासनमा समेत पुग्ने गरेका छन् । तर कुनै सुनुवाइ नभएपछि टोलवासीहरूले सडकमैं बाँसको ढाट लगाएर चक्काजाममा उत्रेका छन् । स्थानीयको आक्रोश जिल्ला प्रशासन कार्यालय, जिल्ला प्रहरी कार्यालय, कलैया नगरपालिका र वडा कार्यालयसँग छ । ठेकेदारबाट काम गराउन सम्बन्धित पक्षले माहोल नबनाउँदा काम हुन नसकेको स्थानीयवासीको गुनासो छ ।. सडकको जाम खुलाउन बाराका प्रमुख जिल्ला अधिकारी नवराज सापकोटाको आदेशमा बारा प्रहरीले अवरोध हटाएर आवतजावत आइतवार साँझदेखि खुलाएको छ । तर फेरि पनि अवरोध वा चक्काजाम नहोला भन्न सकिंदैन । यस विषयमा कुराकानी गर्दा प्रजिअ सापकोटाले केही दिनमैं उक्त सडकखण्डको ठेक्का तोडेर नयाँ प्रक्रियाबाट ठेक्का लगाउने तयारी भइरहेको बताए । उनले २.९ किमी लम्बाइको सडकखण्ड कालोपत्र गर्ने ठेक्का हेटौंडाको सप्तकोशी जेभीले कुल लागतको ४० प्रतिशत कममा सकार गरेको थियो ।. आव २०७८/७९ मा ठेकेदार कम्पनीले रु २१ करोडमा ठेक्का सकार गरेको थियो । काम गर्न ढिलाइ गर्दा सम्झौताको अवधि सकिएर काम अलपत्र परेको हो । काम गर्ने सिलसिलामा जिल्ला प्रहरी कार्यालय, बाराले सम्बन्धित ठेकेदार कम्पनीका इन्जिनीयर सुनील यादवलाई पक्राउ गरी अभद्र मुद्दासमेत चलाउँदा पनि ठेकेदारले काम नगरेको बाराका प्रउ होबिन्द्र बोगटीले बताए । “के गर्ने जति गर्दा पनि काम गरेनन्, अब नयाँ सिराबाट ठेक्का लगाइ काम गराउनुपर्छ, स्थानीयले धैर्यधारण गरी दिनुपर्छ,” उनले भने, “चक्काजाम र विरोधले राजमार्ग अवरुद्ध भयो भने प्रहरी बल प्रयोग गर्न बाध्य हुनेछौं ।”",https://eprateekdaily.com/2023/06/04/52121
तीनवटा स्थानीय तहले करको दरमा एकरूपता ल्याउने तयारी,स्थानीय,प्रतीक दैनिक,"जेष्ठ १९, २०८०",परवानीपुर,"वीरगंज–पथलैया औद्योगिक क्षेत्रमा पर्ने तीनवटै स्थानीय तहले आउँदो आर्थिक वर्षदेखि करको दरमा एकरूपता ल्याउन गृहकार्य शुरू गरेका छन् ।. वीरगंज महानगरपालिकाको पहलमा बिहीवार तीनै स्थानीय तहका प्रमुखबीच भएको बैठकले करको दर र आयका शीर्षकमा एकरूपता ल्याउने निर्णय गर्दै त्यसका लागि कार्यदल बनाएको छ ।. वीरगंज महानगरका प्रमुख राजेशमान सिंहले औद्योगिक करिडोरमा पर्ने तीनै स्थानीय सरकारले यहाँका उद्योगी, व्यवसायी तथा स्थानीयको सहजताका लागि करको दरमा एकरूपता ल्याउन खोजिएको बताए ।. बैठकले आयका शीर्षक र करको दरमा एकरूपता ल्याउन वीरगंज महानगरपालिकाका राजस्व शाखा प्रमुख मनोज कर्णको संयोजकत्वमा तीन सदस्यीय कार्यदल गठन गरेको छ ।. समितिमा जीतपुरसिमरा उपमहानगरपालिकाका राजस्व शाखा प्रमुख रामप्रसाद शर्मा र परवानीपुर गाउँँपालिकाका राजस्व शाखा प्रमुख कृष्णप्रसाद यादव सदस्य छन् ।. कार्यदलले यस क्षेत्रमा कुन विषयमा कति कर लगाउन मुनासिब हुन्छ भन्नेबारे अध्ययन गरेर तीन दिनभित्र प्रतिवेदन बुझाउने जिम्मेवारी पाएको छ ।. कार्यदलले अध्ययन गरेर प्रतिवेदन दिएपछि पुनः बैठक बसेर त्यसबारे निर्णय लिने महानगर प्रमुख सिंहले बताए ।. महानगर प्रमुख सिंहको अध्यक्षतामा बसेको बैठकमा जीतपुरसिमराका प्रमुख राजन पौडेल, वीरगंज महानगरपालिकाका उपप्रमुख इम्तियाज आलम, जीतपुरसिमराका उपप्रमुख भोलाप्रसाद अधिकारी, परवानीपुर गाउँँपालिकाका प्रमुख रामक्षत्रीप्रसाद कुर्मी, वीरगंज महानगरपालिकाका प्रमुख प्रशासकीय अधिकृत लक्ष्मीप्रसाद पौडेललगायत तीनै स्थानीय तहका राजस्व शाखाका कर्मचारीहरूको सहभागिता थियो ।",https://eprateekdaily.com/2023/06/02/52082
भानुजयन्तीमा भानुको प्रतिमा अनावरण हुने,स्थानीय,प्रतीक दैनिक,"जेष्ठ १९, २०८०",वीरगंज,वीरगंज महानगर–१६ स्थित भानुचोकमा भानुको प्रतिमा पुनस्र्थापित गरिएको छ । महानगरले भानुभक्त आचार्यको प्रतिमासहित भानुचोक नामकरण गरे पनि केही वर्षअघि भानुको प्रतिमा हटेको थियो र त्यहाँ पुनस्र्थापित गर्ने काम लामो समयदेखि भर्खरै सम्पन्न भएको छ ।. नाम भानुचोक तर भानुको प्रतिमा नभएको कारण महानगरपालिकाले भानुको अर्धकदसहितको प्रतिमा स्थापना गरेपछि भानुचोकले पूर्णता पाएको छ । महानगरले आगामी असार २९ गते भानुजयन्तीका दिन प्रतिमा अनावरण गर्ने कार्यक्रम तय गरेको छ । लक्ष्मी साहित्य समाज र नारायणी वाङ्मयको सहकार्यमा यस वर्ष भव्यरूपमा भानुजयन्ती मनाउने र सोही दिन भानुचोकस्थित भानुको प्रतिमाको अनावरण गर्ने कार्यक्रम तय भएको नगरप्रमुखका प्रेस सल्लाहकार महेश दासले बताए ।,https://eprateekdaily.com/2023/06/02/52078
वडा कार्यालय भवनको शिलान्यास,स्थानीय,प्रतीक दैनिक,"जेष्ठ १९, २०८०",परवानीपुर,"वीरगंज महानगरपालिका वडा नं २१ को वडा कार्यालय भवनको शुक्रवार शिलान्यास भएको छ ।. जनता समाजवादी पार्टी नेपाल (जसपा)का प्रमुख सचेतक एवं सांसद प्रदीप यादव र वीरगंज महानगरपालिकाका प्रमुख राजेशमान सिंहले संयुक्तरूपमा पूजापाठ गर्दै वडा कार्यालय भवनको शिलान्यास गरेका हुन् ।. कार्यक्रममा सांसद यादवले वडा कार्यालयको आफ्नै भवन निर्माण भएपछि त्यस कार्यालयबाट हुने सेवा प्रवाहमा सहजता आउने बताए ।. कार्यक्रममा महानगरपालिकाका प्रमुख राजेशमान सिंहले आगामी दिनमा महानगरका प्रत्येक वडाले आफ्नै भवनबाट कार्यालय सञ्चालन गर्ने बताए ।. कार्यक्रममा वडाध्यक्ष राधाकृष्ण साह रौनियार, निवर्तमान वडाध्यक्ष हबिब मियाँ, स्थानीय बुद्धिजीवी, समाजसेवी, विभिन्न राजनीतिक दलका प्रतिनिधिहरूको सहभागिता थियो ।. महानगरको नगरस्तरीय एक करोड सात लाख रुपियाँको बजेटमा निर्माण हुँदैछ । आगामी नौ महीनाभित्र निर्माण सम्पन्न हुने दुर्ई तले वडा कार्यालय भवनमा १२ कोठा हुनेछन् ।",https://eprateekdaily.com/2023/06/02/52075
विद्यालयलाई १२ थान कम्प्युटर हस्तान्तरण,स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51791
आदर्शनगरबाट हजार किलो तार निकालियो,स्थानीय,प्रतीक दैनिक,"जेष्ठ १८, २०८०",वीरगंज,"ग्रीन सिटी सामुदायिक सेवा केन्द्रको पहलमा आदर्शनगर क्षेत्रका विद्युत् पोलबाट अनावश्यक तार हटाइएको छ । ग्रीन सिटीले बिहीवार एक दिनमा एक हजार किलो अनावश्यक तार हटाएको अध्यक्ष प्रकाश खेतानले बताए ।. विद्युत् पोलमा, खासगरी इन्टरनेटको काम नलाग्ने तारहरू जथाभावी राख्नाले आगलागीका घटना भइरहेको कारण तार हटाएको अध्यक्ष खेतानले बताए ।. तीन दिन अघि मात्र आदर्शनगर क्षेत्रमा तारबाट आगलागी हुँदा एउटा घरमा क्षति पुगेको थियो ।. आदर्शनगर क्षेत्रमा टेलिफोन, इन्टरनेट र विद्युत्का तारले पोलहरू गञ्जागोल अवस्थामा छ । विभिन्न चरणमा ग्रीन सिटी, महानगरपालिकाले सो क्षेत्रमा तारहरू हटाउने कार्य गर्दै आएको छ ।. महानगरले इन्टरनेट सेवा प्रदायक संस्थाहरूलाई अनावश्यक तार हटाउन पटक–पटक आग्रह गर्दै आएको छ तर इन्टरनेट सेवा प्रदायक संस्थाहरूले भने तार जडान गर्ने र अनावश्यक तार नहटाउँदा आदर्शनगरमा पोलहरूमा तारको जञ्जाल बन्ने गरेको छ ।",https://eprateekdaily.com/2023/06/01/52028
तौलमा ठगी गर्ने विनोद चौधरीलाई साढे तीन लाख जरिवाना,स्थानीय,प्रतीक दैनिक,"जेष्ठ १८, २०८०",पर्सागढी,"तौलमा कम, तराजुमा बढी देखाउने पर्सागढी नगरपालिका–५ स्थित वनहर बाबा सहकारी संस्थाका सञ्चालक विनोद चौधरीलाई साढे तीन लाख रुपैयाँ जरिवाना गरिएको छ ।. पर्सागढी नपामा ठगी गर्ने चौधरी र गुणस्तर तथा नापतौल कार्यालय, पर्सा वीरगंजका प्रतिनिधिको रोहबरमा बुधवार भएको बैठकमा कार्यालयले चौधरीलाई रु तीन लाख ५८ हजार जरिवाना गरेको हो । उनलाई तौल कम गरेर तराजुमा बढी देखाउने कसूरमा मुद्दा चलाउने निर्णय भएको हो ।. चौधरीले युरिया मल बिक्री गर्दा हिजो ५० किलो बोरा उनको डिजिटल तराजुमा ५७ किलो देखिएको थियो । यसअघि पनि उनले कम तौलको मल बढी देखाएर बिक्री गर्दै आएको स्थानीयको आरोप छ । हिजो उनलाई स्थानीयले सो कसूरमा पक्राउ गरी एकटाँगा प्रहरी कार्यालयलाई बुझाएको थियो । पर्सागढी नपाको अनुरोधमा प्रहरीले चौधरीलाई आज नपामा सुम्पेको र त्यहाँ भएको बैठकबाट उनलाई दण्डित गरी मुद्दा चलाउने निर्णय भएको छ ।",https://eprateekdaily.com/2023/06/01/51855
"भरततालको पानी ओभरफ्लो हुँदा ताल अवरुद्ध सडक, रेलिङ, विद्युत् पोलमा क्षति, स्थानीय त्रसित",स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51807
विद्यालय भवन निर्माणमा कमसल सामग्रीको प्रयोग,स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51800
युवा कुलतको शिकार भएर जीवन नष्ट गर्दै –गद्दी,स्थानीय,प्रतीक दैनिक,"जेष्ठ १८, २०८०",वीरगंज,"अन्तर्राष्ट्रिय धुम्रपानरहित दिवसको अवसरमा ब्रह्माकुमारी राजयोग सेवा केन्द्रले सचित्र प्रशिक्षण एवं विचारगोष्ठी आयोजना गरेको छ ।. कार्यक्रमको उद्घाटन मधेस प्रदेशका पूर्वमुख्यमन्त्री लालबाबूराउत गद्दीले गर्दै लागूपदार्थ र कुलतको शिकार भएर आजका युवाहरूले जीवन नष्ट गरिरहेका बताए । उनले विश्वव्यापी ब्रह्माकुमारी संस्थाले विश्वभरि विभिन्न सचेतनामूलक कार्यक्रम र आध्यात्मिकताको माध्यमबाट समाजलाई कुलत, दुव्र्यसन र विकृति–विसङ्गतिबाट मुक्त गर्न सक्ने बताए ।. वीरगंजस्थित भारतीय महावाणिज्य दूतावासका महावाणिज्यदूत नितेश कुमारले युवाहरू यो कुलतमा नफसोस् भनेर गम्भीर हुनुपर्ने बताए । युवा अवस्थाका मानिसहरूमा खासगरी यो कुलत देखिने गरेकोले यसतर्फ संवेदनशील हुनुपर्ने सुझाव दिए ।. कार्यक्रममा ब्रह्माकुमार डा सागरले लागूऔषधसम्बन्धी उत्प्रेरणामूलक प्रस्तुति देखाएका थिए भने ब्रह्माकुमारी सविता र तृप्तिले आध्यात्मिक र सचेतनामूलक चित्र प्रदर्शनी गरेका थिए ।. ब्रह्माकुमारी रविना दिदीको अध्यक्षयतामा भएको कार्यक्रममा सशस्त्र प्रहरी गण पिलुवाका प्रहरी उपरीक्षक राजु श्रेष्ठ, राजयोग प्रशिक्षक ब्रह्माकुमार गुणराज, ज्ञानदा एकेडेमीका प्रमुख राजेन्द्र कोइरालालगायतले मन्तव्य व्यक्त गरेका थिए ।. कार्यक्रममा समाजसेवी मधु राणा, सामुदायिक सेवा केन्द्र, छपकैयाका अध्यक्ष ग्याँसुद्दीन ठकुराई, युवा प्रभाग वीरगंजका संयोजक ब्रह्माकुमार गोवर्धन चौधरी, ज्ञानदा एकेडेमीमा अध्ययनरत कक्षा ८, ९, १० र ११ का विद्यार्थीहरूको सहभागिता थियो ।. ब्रह्माकुमारी बेलीले स्वागत र युवा प्रभाग वीरगंजका सहसंयोजक ब्रह्माकुमार गोकुल गुभाजुले कार्यक्रमको सहजीकरण गरेका थिए ।",https://eprateekdaily.com/2023/06/01/51849
पत्रकारिताको विकृति हट्नुपर्छ– नगरप्रमुख सिंह,स्थानीय,प्रतीक दैनिक,"जेष्ठ १८, २०८०",वीरगंज,"वीरगंज महानगरका प्रमुख राजेशमान सिंहले पत्रकारितामा पनि केही विकृति रहेको र त्यसलाई सुधार गर्नुपर्ने बताएका छन् ।. रेडियो वीरगंजले आयोजना गरेको उद्घोषण तथा आधारभूत पत्रकारिता तालीम समापन कार्यक्रममा बोल्दै नगरप्रमुख सिंहले पत्रकारिताको विकासको लागि महानगर सदैव सहयोग गर्न इच्छुक रहेको र यसका लागि पत्रकारहरूको साझा संस्था नेपाल पत्रकार महासङ्घलाई योजना पेश गर्न आग्रह गरे ।. रेडियो वीरगंजका अध्यक्ष धु्रव साहको अध्यक्षतामा भएको समापन कार्यक्रममा मधेस विश्वविद्यालयका उपकुलपति प्राडा दीपक शाक्य, प्रमुख जिल्ला अधिकारी हीरालाल रेग्मी, वीउवासङ्घका पूर्वअध्यक्ष अशोक बैद, नेपाल पत्रकार महासङ्घ, मधेस प्रदेशका महासचिव श्याम बन्जारालगायतले मन्तव्य व्यक्त गरेका थिए । कार्यक्रमको सहजीकरण धु्रव अधिकारीले गरेका थिए ।",https://eprateekdaily.com/2023/06/01/52031
"बाघभैरव सामुदायिक वनमा पाँचवटा पोखरी, सिमसार क्षेत्रको संरक्षणसँगै पर्यटकीय क्षेत्रको सम्भावना बढ्दो",स्थानीय,प्रतीक दैनिक,"जेष्ठ १८, २०८०",निजगढ,"निजगढ नगरपालिका–४ बागदेवस्थित विश्वकै कान्छ पर्वत शृङ्खला चुरेको फेदमा रहेको बाघभैरव सामुदायिक वन उपभोक्ता समूहको वन क्षेत्रमा पाँचवटा पोखरी निर्माणले सिमसार क्षेत्रको संरक्षणसँगै वन्यजन्तुको चहलपहल बढ्न थालेको छ । जसमा स्थानीयरूपमा चिनिने तीन बिघा क्षेत्रफलमा रहेको एउटा कुनसाङ पोखरी सात वर्षदेखि निरन्तर सञ्चालनमा छ भने यसमा बोट पनि सञ्चालन हुन्छ । यस पोखरीमा व्यावसायिकरूपमा विभिन्न प्रजातिका माछापालन गर्दै फिसिड्ढो व्यवस्थासमेत मिलाइएको छ ।. वन समूहको आय आर्जन गराउन त्यस बेला वन समूहले पोखरी निर्माणमा रु १० लाख खर्च गरे पनि पोखरी पूर्णरूपमा निर्माण हुन नसकेपछि स्थानीयको थप रु १० लाखको लागतमा निर्माण सम्पन्न गरी वार्षिक ठेक्कामार्फत उक्त पोखरी सञ्चालनमा ल्याइएको वन समूहले जनाएको छ ।. वन समूहमा केही वर्षअघि दुईवटा साना पोखरी र अघिल्लो वर्ष लगभग डेढ बिघा क्षेत्रफलको एउटा पोखरी र आर्थिक वर्ष २०७९/८० मा २०० मिटर लम्बाइ, ३७ मिटर चौडाइ र दुई मिटर गहिराइको एउटा पोखरी निर्माण सम्पन्न भएको छ । सिमसार क्षेत्र व्यवस्थापनका लागि डिभिजन वन कार्यालय, बाराको रु १० लाखको सहयोग र थप रु एक लाखबराबरको उपभोक्ताको जनश्रमदान गरी रु ११ लाखमा उक्त पोखरी दुई दिनअघि निर्माण सम्पन्न भएको बाघभैरव सामुदायिक वन उपभोक्ता समूहका अध्यक्ष अमरलाल सिङ्तानले बताए ।. पोखरी नै पोखरी भएको यस वन समूहबाट परिचित हुन केही वर्ष अझै पर्खनुपर्ने देखिन्छ । उक्त पाँचवटा पोखरीमध्ये चारवटा पोखरी अझै सञ्चालनमा ल्याउन केही समय कुर्नुपर्ने वन समूहका अध्यक्ष सिङ्तानले बताए । यस वन समूहमा रहेका दुईवटा साना पोखरीलाई भर्खरै डिवका, बाराबाट रु दुई/दुई लाख प्राप्त गरी मर्मतसम्भार गरिएकाले अब पोखरीमा पानी राख्नको लागि व्यवस्थापनमा जुट्ने वन समूहका उपाध्यक्ष हस्तबहादुर कार्कीले बताए ।. चुरे फेदमा रहेको यस वन समूहमा निर्माण भएका पोखरीमा पानी भर्ने व्यवस्था मिलाउन आग्रह गरिने डिवका, बाराका प्रमुख एवं डिभिजनल वन अधिकृत विनोद सिंहले बताए । यहाँका सबै पोखरीमा पानी भरेसँगै केही वर्षमैं यस क्षेत्रमा हरियाली बढ्ने, अहिलेका सुक्खा जमीनहरूमा चिस्यान बढ्ने, पानीका स्रोतलाई सुक्न नदिने, सिमसार क्षेत्र संरक्षणसँगै वातावरणमा समेत स्वच्छता बढ्ने अपेक्षा लिइएको डिभिजनल वन अधिकृत सिंहले बताए ।. २०६६ सालमा बकैया खोलाको पूर्वतर्फको ठूलो क्षेत्रफलमा रहेको नदीउकास जमीनमध्ये १०५ हेक्टर वनको क्षेत्रलाई सिमेन्टेड पोल, काँडेतारले घेराबार गरी संरक्षण गर्दै ट्याक्टरले बगर जोत्दै खयर, सिसौं, हर्रोबर्रो, अमला, बेल प्रजातिका बीउ छरेपछि केही वर्षमैं आशालाग्दोरूपमा बिरुवा हुर्कंदै अहिले यस नदीउकास क्षेत्र घना र हरियाली बनेको छ ।. वन समूहका तत्कालीन अध्यक्ष सुदर्शन लामिछानेको पहलमा सुक्खा नदीउकास बगरलाई तत्कालीन जिल्ला भूसंरक्षण कार्यालय, बाराको सहयोगमा चुनौतीको सामना गरिएपछि सकारात्मक परिणाम आएको यस वन समूहले चौतर्फी प्रशंसा पाइरहेको छ ।. त्यस बेला हामीलाई बगरमा पनि बीउ छरेर बिरुवा उम्रन्छ र ? भन्नेहरू नभएका होइनन् । प्रयास गरौं न त भनेर हामीले आँट, साहस गरेका थियौं । त्यस बेला गरेको दुःख, मेहनत अहिले घना र हरियाली वनको रूपमा देख्दा भुल्छांै । अहिले निकै खुशी लाग्छ,” तत्कालीन वन समूहका अध्यक्ष लामिछाने भने ।. सुक्खा नदीउकास बगरलाई हरियाली बनाउन चुनौती र साहसका कार्यमा वन समूहका पदाधिकारी, उपभोक्ताले आँट दिएका कारण र जिल्ला भूसंरक्षणले पनि खयरको बीउ उपलब्ध गराइ सहयोग गरेका कारण अहिले वन क्षेत्र हरियाली बनेको स्थानीय समाजसेवी कृष्णप्रसाद दाहालले बताए । यस वन समूहको नदीउकास क्षेत्रमा बीउ छरेर हरियाली वन बनाउनका लागि जिल्ला भूसंरक्षण कार्यालय, बाराले खयरको बीउ उपलब्ध गराइ सहयोग गरेको प्राविधिक अनिल सिन्हाले बताए । घना सिसौंको रूख रहेको यस वन क्षेत्रमा पछिल्लो समय सिसौंको रूख सुक्दै गएको र खयरका रूख बाक्लिंदै आइरहेको वन समूहका अध्यक्ष सिङ्तान र कार्यालय सचिव रामकुमार सिग्देलले बताए ।. यस वनमा हरिण, मृग, बँदेल, घोडगधालगायतका वन्यजन्तु र विभिन्न प्रजातिका चराचुरुङ्गीहरू देख्न सकिन्छ । पर्सा राष्ट्रिय निकुञ्ज र वन समूहको वन क्षेत्र हुँदै वन्यजन्तुहरू चुरे भएर बग्ने चुरे फेदको बागदेवस्थित बकैयाखोला मोहोरीमा पानी पिएर यस नदीउकास घना वन क्षेत्रमा वन्यजन्तुहरू विश्राम लिने, चरिचरण गर्ने र बास बस्ने गरेको प्रत्यक्षदर्शी स्थानीयहरू बताउँछन् ।. विगतमा यस नदीउकास जमीनलाई संरक्षण नगर्दा चैत, वैशाख, जेठको गर्मीमा पानीको स्रोत सुक्ने र हरियाली बढ्न थालेसँगै पानीको स्रोत सुक्न छाडेको स्थानीय मानबहादुर योञ्जन र नेलबहादुर राउतले बताए ।. बगरमा घना वन र हरियाली बढेसँगै गाईवस्तुका लागि घासपात पनि सहजै पाउन थालेको स्थानीय तुलसा पाण्डे, सरिता राउत र अनीता बरालले बताए ।. वन समूहको वन क्षेत्रलाई संरक्षण गर्दै पर्यटकीय क्षेत्रका रूपमा विकास विस्तार गर्न सके आन्तरिक तथा बाह्य पर्यटक आउन सक्ने सम्भावना रहेको वन समूहकी सचिव यशोदा बुढाथोकी र कोषाध्यक्ष ज्ञानबहादुर थिङले बताए । वन समूह क्षेत्रमा मोहोरीस्थित गणेशमान सिंह पिकनिक पार्क, शहीद हीरालाल पार्क छन् भने तराई–मधेसको निजगढ भएर सङ्घीय राजधानी काठमाडौं जोड्ने दु्रतमार्ग चुरे छिचोलेर गएको छ । यही वन क्षेत्र आसपास भएर पूर्व–पश्चिम विद्युतीय रेलमार्ग लैजान सरकारले सर्भे पनि गरिरहेको छ ।",https://eprateekdaily.com/2023/06/01/51858
शुद्ध खानेपानी आयोजना हस्तान्तरण,स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51803
महोत्तरीमा बैंक लुट,स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51797
अत्यधिक गर्मी बढेसँगै निजगढ नगरपालिका विद्यालयहरू बन्द,स्थानीय,प्रतीक दैनिक,"जेष्ठ १८, २०८०",निजगढ,"केही साता यतादेखि तराई–मधेसको बारामा पनि अत्यधिक गर्मी बढेसँगै सरकारी, सामुदायिक, निजी विद्यालयहरूको पठनपाठक केही दिनका लागि बन्द गरिएको छ । विद्यालयमा विद्यार्थीहरूलाई रिङटा लाग्ने, बान्ता हुने, टाउको दुख्नेलगायत स्वास्थ्य समस्या हुन थालेपछि बाराका अधिकांश स्थानीय तह गाउँपालिका, नगरपालिका र उपमहा नगरपालिकाहरूले निर्णय गरी वर्षे बिदाबाट मिलान हुनेगरी बिदा दिएका छन् ।. निजगढका विद्यालयहरूमा पनि अत्यधिक गर्मीले विद्यार्थीहरूमा स्वास्थ्य समस्या देखिन थालेपछि निजगढ नगरपालिकाले दुई दिन पठनपाठन बन्द गर्न सूचना एर्व पत्राचार गरेसँगै विद्यालय बन्द गरिएको श्री गौरीशङ्कर मावि निजगढ नपा–८ का सहायक प्रअ समराज तामाङले बताए ।. विद्यार्थी, विद्यालयका कार्यालय सहयोगी नै बढ्दो गर्मीले बेहोश हुन थालेपछि नगर शिक्षा समितिको यही जेठ १७ गतेको निर्णयले तत्कालका लागि दुई दिन विद्यालय बन्द गर्ने र गर्मी यस्तै रहे पुनः विद्यालय बन्द गर्ने निजगढ नपाका शिक्षा अधिकृत उत्तम लामिछानेले जानकारी दिए ।. निजगढमा एक साता यतादेखि एकाबिहानै कम्तीमा पनि ३०/३५ डिग्री सेल्सियस तापक्रम हुने र दिउँसो ४२ देखि ४३, ४४ डिग्रीसम्म तापमान बढेको छ । मन्द पश्चिमी हावा चले पनि तातो हावाका कारण झनै गर्मी महसूस हुने गरेको छ । १०/१२ वर्ष यता अत्यधिक गर्मी बढेको निजगढ नपा–१२ थलिकी सीता खतिवाडा बताउँछिन् । तीस वर्ष अघिदेखि चुरेमा बसोवास गर्दै आएकी उनी यति बिघ्न गर्मी कहिल्यै नभएको बताउँछिन् ।. के हुन खोजेको हो ? पानी नपर्ने, परेपनि जमीन राम्ररी नभिज्ने । यस्तै हुने हो भने त माटो पनि बल्न बेर छैन, रामथलीका ७२ वर्षीय ज्ञानबहादुर दोङ भन्छन्–अचाक्लि भो, गर्मीले । एकाबिहानै उखरमाउलो गर्मी हुन्छ, रातमा पनि त्यस्तै उनी दिक्दार हुन्छन् ।. गर्मीले विद्यार्थीहरू मात्र होइन, शिक्षकहरू पनि प्रभावित भएको श्री गौरीशङ्कर मावि निजगढ–८ का प्रअ बद्रीनारायण झाले भने । चुरे उजाड, वनजङ्गलमा डढेलो, प्राकृतिक स्रोत साधन, नदीजन्य पदार्थको उत्खनन र विकासका नाउँमा सडक, भवन, घरहरू निर्माण, तर हरियाली बढाउन बोट–बिरुवा नरोप्दा अहिले यस्तो प्राकृतिक विपत्ति निम्तिएको प्रअ झा बताउँछन् ।. विद्यालयमा सङ्कलन गरी राखिएको पिउने पानी तातो हुने, विद्युत् आपूर्तिमा समस्याका कारण पनि विद्यार्थीहरूमा पर्न सक्ने थप स्वास्थ्य समस्यालाई मध्यनजर राख्दै निजगढ नगरपालिकाले आज जेठ, १८ र १९ गते, जीतपुरसिमरा उपमहा नगरपालिकाले १८ देखि २० गते र कलैया उपमहानगरपालिकालगायत जिल्लाका विभिन्न पालिकाहरूले पनि विद्यालय बन्द गर्न पत्राचार र सार्वजनिक सूचना गरेका समाजिक सञ्जालमा देख्न सकिन्छ ।. यही हो, वनजङ्गल, चुरे उजाड, प्राकृतिक स्रोत साधनहरूको विनाशको असर । यसको बेलैमा न्यूनीकरण गर्ने तर्फ मानव गतिविधि भएन भने झन् समस्या जटिल हुँदै जाने बाराका डिभिजनल अधिकृत विनोद सिंह बताउँछन् । यसको असर मानवमा मात्र नभई वन्यजन्तु, सिमसार, पानीका मूल मुहान, भूमिगत पानीको सतह घट्ने र चरम पानीको अभाव हुने, खासगरी तराई मधेसमा यसको प्रतिकूल असर पर्ने उनी बताउँछन् ।",https://eprateekdaily.com/2023/06/01/52022
महानगरमा स्कूलबस जथाभावी सञ्चालित,स्थानीय,प्रतीक दैनिक,"जेष्ठ १८, २०८०",वीरगंज,"वीरगंज महानगरमा सञ्चालित निजी विद्यालयहरूले महानगरको आदेशको उल्लङ्घन गरिरहेका छन् । महानगरमा सञ्चालित विद्यालयहरूका बस एकै रङ (पहेंलो रङ)को हुनुपर्नेमा महानगरले निजी विद्यालयहरूलाई सोही रड्ढो बस सञ्चालन गर्न बारम्बार ताकेता गरे पनि निजी विद्यालयहरूले महानगरको निर्देशनको पालना गरेको पाइएको छैन ।. यसअघि प्रतीक दैनिकले समाचार प्रकाशित गरेपछि महानगरले पुनः निजी विद्यालयलाई पहेंलो रड्ढो सवारीसाधन प्रयोग गर्न परिपत्र गरेको थियो तर अहिले वीरगंज महानगरमा नाम चलेका निजी विद्यालयहरूले पनि महानगरको सो निर्देशनविपरीत जथाभावीरूपमा ईरिक्शा, जीप, कार, बस, सिटीराइडलगायतका सवारीसाधनमा विद्यार्थीहरू ओसारपोसार गरिरहेका छन् ।",https://eprateekdaily.com/2023/06/01/51852
गणतन्त्र दिवसको अवसरमा पर्साबाट १९ जना कैदी रिहा,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51749
घोडेमसान खोला सिंचाइ योजना छ वर्षदेखि अलपत्र,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51762
पिकअप नियन्त्रण,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51717
गणतन्त्र दिवसको अवसरमा २१ जनाद्वारा रक्तदान,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51742
बहिरा विद्यार्थीका लागि सुविधासम्पन्न विद्यालय बनाइने,स्थानीय,प्रतीक दैनिक,"जेष्ठ १७, २०८०",,,https://eprateekdaily.com/2023/05/31/51788
"लागूऔषधसहित चालक, सहचालक पक्राउ",स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51737
उपभोक्ताको अध्यक्षमा चारजनाको उम्मेदवारी,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51722
चाँदीका गहनासहित महिला पक्राउ,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51719
"मापदण्डविपरीत प्लटिङ, खेतीयोग्य जमीन साँघुरिंदै",स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51745
कानू समाजको तेस्रो अधिवेशन पोखरियामा सम्पन्न,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51724
पीडितलाई न्याय दिलाउन मानव अधिकारवादीले पहल गर्नुपर्ने,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51727
कङ्काली मन्दिरको पर्खाल कलात्मक बनाइयो,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51734
नेपाल–भारतका अधिकारीबीच सीतामढीमा बैठक,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51679
श्रीसियालाई प्रदूषणमुक्त गर्नुपर्ने मागसहित काठमाडौंमा धर्ना,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51672
विन्ध्यवासिनी गापाद्वारा पत्रकार महासङ्घलाई एक लाख सहयोग,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51675
दुर्ई करोड रकम हिनामिनाको आरोपमा हुलाक प्रमुख पक्राउ,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51655
पार्किङ हटाएर डिभाइडर राखेपछि पसलेलाई समस्या,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51658
भारत तस्करी गर्न लागिएको मदिरासहित मोटरसाइकल बरामद,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51665
ट्याक्टरले किच्दा भारतीय मजदूरको मृत्यु,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51667
"ग्रामीण पत्रकार समाजको बैठक, पत्रकार आचारसंहिता कार्यान्वयन गराउने निर्णय",स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51662
सर्लाहीमा मिटरब्याजीविरुद्ध १९२० वटा उजूरी दर्ता,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51706
वडाध्यक्षलाई कारबाईको माग गर्दै जिप्रका घेराउ,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51669
गणतन्त्रको विकल्प गणतन्त्र नै हो –मुख्यमन्त्री यादव,स्थानीय,प्रतीक दैनिक,"जेष्ठ १५, २०८०",,,https://eprateekdaily.com/2023/05/29/51730
शिक्षा ऐनविरुद्ध विद्यालयको घटुवा र शिक्षकको सरुवा,स्थानीय,प्रतीक दैनिक,"जेष्ठ १४, २०८०",,,https://eprateekdaily.com/2023/05/28/51683
नेपाली र भारतीय युवतीको उद्धार,स्थानीय,प्रतीक दैनिक,"जेष्ठ १२, २०८०",वीरगंज,"मानव बेचबिखनविरोधी एकाइ क्षेत्रीय मुख्यालय रक्सौल (एसएसबी)ले एकजना नेपाली र भारतीय युवतीको उद्धार गरेको छ ।. ह्वाटसएपमार्फत भारत, उत्तर प्रदेशका मोहम्मद अलीले नेपाली युवतीसँग सम्बन्ध बनाएका र उनले ती युवतीलाई उत्तर प्रदेश लैजान खोज्दा बिहीवार एसएसबीले निजको उद्धार गरेको एसएसबीका मनोजकुमार शर्माले बताए ।. दुवै केटाकेटी अटोमा जाँदै गर्दा शङ्का लागेर सोधनी गरेको र युवकले नाबालिकालाई गलत सूचना दिएर लैजान लागेको रहस्य खोलेपछि नाबालिका र युवकलाई नियन्त्रणमा लिएको शर्माले बताए । नाबालिकाको घरपरिवारलाई खबर गरिएको र परिवार आएपछि हस्तान्तरण गरिने उनले बताए ।. यसैगरी, आजै एकजना भारतीय युवतीलाई गुमराह गरी नेपाल ल्याउन खोज्दा एसएसबीले उद्धार गरेको जवान अरविन्द द्विवेदीले बताए । उनले भारतीय युवतीकी आमाले घटनाबारे सूचना दिएपछि उनको उद्धार गरिएको बताए ।. दुवै उद्धार कार्यमा सहायक उपनिरीक्षक अनिलकुमार शर्मा, प्रमुख हवलदार अरविन्द द्विवेदी, हवलदार निक्की कुमारी, सीमा कुमारी, एनजिओकर्मी आरती कुमारी, राज गुप्ता, विजयकुमार शर्मालगायतको सहभागिता थियो । पक्राउ परेका महम्मद अलीविरुद्ध मानव तस्करीविरुद्ध उत्तर प्रदेशमा प्रयास किशोर सहायता केन्द्रले एफआझआई दर्ता गराएको एसएसबीले जनाएको छ ।",https://eprateekdaily.com/2023/05/26/51531
हुलाकी सडक निर्माणमा प्रजिअको चासो,स्थानीय,प्रतीक दैनिक,"जेष्ठ १२, २०८०",सर्लाही,"जिल्ला प्रशासन कार्यालय, सर्लाहीले हुलाकी सडक निर्माणमा चासो देखाएको छ । जिल्ला प्रशासन कार्यालय, सर्लाहीका प्रमुख जिल्ला अधिकारी इन्द्रदेव यादवको अध्यक्षतामा बिहीवार बसेको सरोकारवालाहरूको बैठकले हुलाकी सडक निर्माणमा तीव्रता देखाउने प्रतिबद्धता जाहेर गरेका छन् ।. बैठकले मलङ्गवा नगरपालिकास्थित राजश्री हलदेखि कृष्णचोकसम्म नगरप्रमुख नागेन्द्रप्रसाद यादवको उपस्थितिमा हुलाकी सडक आयोजना प्रमुखसहितको टोली खटेर साइट क्लियर गर्ने, जेठ १४ गते पर्सा र ब्रह्माकुमारी गापाको भेलाहीमा हुलाकी राजमार्ग निर्माणमा देखिएका विवादित स्थानको समाधान गर्न राजनीतिक दल, जनप्रतिनिधि, स्थानीय प्रहरी प्रशासन, नागरिक समाजसहितको टोलीले स्थलगत भ्रमण गरी समस्या समाधान गर्ने र हुलाकी राजमार्ग निर्माण कार्य असार १५ गतेसम्म कालोपत्रसहित सम्पन्न गर्ने निर्णय गरेको छ ।. बैठकमा जिल्ला समन्वय समिति, सर्लाहीका प्रमुख कौशलकिशोर सिंह, मलङ्गवाका नगरप्रमुख नागेन्द्रप्रसाद यादव, गोडैता नगरपालिकाका प्रमुख देवेन्द्र यादव, ब्रह्माकुमारी र रामनगरीका अध्यक्ष रामपदारथसाह तेली र राजाबाबू यादव, हुलाकी राजमार्ग योजना कार्यालय, जनकपुरका कृष्णकुमार महतो, इन्जिनीयर रञ्जीतकुमार रायलगायत सशस्त्र, जनपदका प्रहरी प्रमुखहरूको सहभागिता थियो ।",https://eprateekdaily.com/2023/05/26/51586
१० किलो चरेससहित पर्साबाट एकजना पक्राउ,स्थानीय,प्रतीक दैनिक,"जेष्ठ १२, २०८०",पोखरिया,"कालिकामाई गाउँपालिकाबाट १० किलो चरेससहित एकजना पक्राउ परेको इलाका प्रहरी कार्यालय, पोखरियाले जनाएको छ ।. प्रहरी चौकी आसवारी र इलाका प्रहरी कार्यालय, पोखरियाले १० किलो चरेससहित कालिकामाई–१ मुडली टोल बस्ने २१ वर्षीय अनिल पासवानलाई पक्राउ गरेको प्रहरी निरीक्षक मोहन विक्रम केसीले बताए ।. बिआर २२ एटी ८४९८ भारतीय नम्बरको मोटरसाइकलमा चरेस ढुवानी भइरहेको सूचनाको आधारमा प्रहरीले पासवानलाई नहर सडकखण्डबाट पक्राउ गरेको प्रनि केसीले बताए ।. उनको झोलाबाट पाँच सय ग्रामका २० पाकेट प्लास्टिकमा बेरिएको १० किलो चरेस बरामद भएपछि पासवानलाई इप्रका, पोखरियामा राखिएको छ ।. यसैगरी, जिल्ला प्रहरी कार्यालय, बाराले लागूऔषधसहित एकजनालाई पक्राउ गरेको छ ।. विश्रामपुर गाउँँपालिका–३ मुसहर्वा टोलस्थित सडकखण्डमा प्रहरी चौकी मुसहर्वाले चेकजाँच गर्ने क्रममा भारतबाट नेपाल पैदल आइरहेका भरतपुर महानगरपालिका–१२ गोद्राङ बस्ने २३ वर्षीय तामाङलाई लागूऔषधसहित पक्राउ गरिएको जिप्रका, बाराले जनाएको छ ।. उनले खल्तीमा लुकाएको नाइट्रोभ्याट–१० ट्याबलेट ५६९ थान बरामद भएको र लागूऔषध मुद्दामा अनुसन्धान भइरहेको जिप्रका, बाराले जनाएको छ ।",https://eprateekdaily.com/2023/05/26/51580
प्रेस युनियनको स्थापना दिवसमा प्रभात फेरी,स्थानीय,प्रतीक दैनिक,"जेष्ठ १४, २०८०",वीरगंज,"नेपाल प्रेस युनियनको ३२ औं स्थापना दिवसको अवसरमा नेपाल प्रेस युनियन पर्सा शाखाले शनिवार वीरगंजमा प्रभातफेरी निकालेको छ ।. घण्टाघरबाट निकालिएको प्रभातफेरी माईस्थान, आदर्शनगर, घडीअर्वा पोखरी हुँदै पुनः घण्टाघरमा पुगेर कोणसभा गरी समापन भएको थियो ।. कोणसभामा नेपाल पत्रकार महासङ्घका सचिव दीपेन्द्र चौहानले वर्तमान अवस्थामा नेकाका सबै भ्रातृृ सङ्गठनहरू एकबद्ध भएर पारस्परिक सहयोग बनाएर रहनुपर्ने सुझाए ।. नेपाल पत्रकार महासङ्घ, पर्साका अध्यक्ष अनुप तिवारीले देश आर्थिक सङ्कटका साथै राजनीतिक सङ्कटको पनि सामना गरिरहेकोले अहिलेको अवस्थामा नेपाली पत्रकारितालाई अझै बलियो बनाउनुपर्ने आवश्यकता रहेको बताए । उनले प्रेस युनियन पुरानो र वैचारिक सङ्गठन भएको र उसले धेरै जिम्मेवारी वहन गर्नुपर्ने बताए ।. प्रेस युनियनका सचिव अशोक तिवारीले क्रियाशील नरहेको पत्रकारको सदस्यता नवीकरण नगर्न पत्रकार महासङ्घलाई सुझाए । उनले यसमा प्रेस युनियनले पनि सघाउने बताए ।. नेपाल प्रेस युनियन पर्साका अध्यक्ष विजय चौहानको अध्यक्षतामा भएको कार्यक्रममा पत्रकार महासङ्घका मधेस प्रदेश महासचिव श्याम बन्जारा, नेपाल प्रेस युनियनका केन्द्रीय सदस्य नीलिमा पौडेल, श्रीराम रायमाझी, प्रेस युनियन पर्साका पूर्व अध्यक्ष रामनारायण कुर्मी, उपाध्यक्षद्वय क्रान्ति साह, अलि असगर देवान, मधेस प्रदेशका सदस्य श्रवणप्रसाद साह, अजयकुमार साह, राहुल गुप्ता, नेपाल फोटो पत्रकार महासङ्घका पङ्कज श्रेष्ठ, नेकाका स्थानीय नेता मनोहर साह र दिलीपराज कार्कीलगायतको सहभागिता थियो । कार्यक्रमको सहजीकरण प्रेस युनियन पर्साका सचिव इरफान अलिले गरेका थिए ।. यसैगरी प्रेस युनियन बाराले स्थापना दिवसको अवसरमा प्रादेशिक अस्पताल कलैयाका बिरामीहरूलाई फलफूल वितरण गरेको छ ।. युनियनका नेताहरू सत्यप्रकाश श्रेष्ठ, गणेश रिजाल, सिकेन्द्र पासवान, नेपाल पत्रकार महासङ्घ बाराका अध्यक्ष रेशम तिवारीलगायतको सहभागिता थियो । अस्पतालका ६० जना बिरामीहरूलाई फलफूल वितरण गरिएको प्रेस युनियन बाराले जानकारी गराएको छ ।",https://eprateekdaily.com/2023/05/28/51608
अतिक्रमण हटाएर मनियारीको सडक फराकिलो बनाइँदै,स्थानीय,प्रतीक दैनिक,"जेष्ठ १०, २०८०",वीरगंज,"वीरगंज महानगरपालिका–२२ मनियारीमा सडक अतिक्रमण गरी बनाइएका भौतिक संरचना हटाइएको छ । गण्डकचोकदेखि मनियारी हुँदै हाइवे जोड्ने सडक निर्माणको क्रममा रहेको र सडक अतिक्रमण गरी बनाइएका संरचनालाई आज महानगरपालिकाले डोजर लगाएर भत्काएको छ ।. सडक अतिक्रमण गरी बनाइएका हरपतगंजदेखि मन्दिर क्षेत्रसम्मको सडकखण्डमा रहेका चारवटा पक्की घर र तीनवटा टहरा भत्काएर बाटो निर्माण कार्य भइरहेको छ ।. सङ्घीय सरकारले यो सडकखण्ड २७ करोड लागतमा निर्माण शुरू गरेको हो ।. दश मिटर चौडा र साढे तीन किलोमिटर लामो सडकखण्ड निर्माण हुने बताइएको छ । सडकखण्डमा परेका घरटहरा हटाउनका लागि पटक–पटक भएका प्रयासमा स्थानीयहरूले आफैं संरचना हटाउने प्रतिबद्धता जाहेर गर्दै आएका तर नहटाएपछि आज महानगरको टोलीले संरचना हटाउन डोजर प्रयोग गरेको महानगरका जनसम्पर्क सल्लाहकार नवराज फुयाँलले बताए ।. महानगरको भौतिक संरचना अतिक्रमण नियन्त्रण समितिका संयोजकसमेत रहेका वडा नं ५ का अध्यक्ष प्रदीप चौरसिया, सचिवालय सल्लाहकार हरि पोखरेल, नगर प्रहरी प्रमुख हरि भुसाललगायतको टोलीको सक्रियतामा आज सडक अतिक्रमण गरी बनाइएका संरचना भत्काउने कार्य भएको थियो ।",https://eprateekdaily.com/2023/05/24/51501
पर्सागढीका गाईभैंसीमा देखियो लम्पी रोग,स्थानीय,प्रतीक दैनिक,"जेष्ठ १२, २०८०",बिरुवागुठी,"गाईभैंसीमा महामारीको रूपमा फैलिएको लम्पी स्किन डिजिज रोग पर्सागढी नगरपालिकामा पनि देखिएको छ ।. यहाँका पशुपालक किसानहरूले पालेका करीब आधा दर्जन गाईभैंसीमा यो रोग देखा परेको हो ।. पर्सागढी नपा–२ निवासी वीरेन्द्र महतोले पालेको गाईमा यो रोग देखा परेको छ भने वडा नं ३ र ४ मा पनि गाईभैंसीमा लम्की स्किन डिजिज देखा परेको पशुविज्ञले बताएका छन् ।. पर्सागढी नपा पशु सेवा शाखा प्रमुख डा पुष्पेन्द्रकुमार साहले अत्यधिक गर्मी शुरू भएसँगै गाईभैंसीमा लम्पी स्किन रोगको प्रकोप देखिएको बताए । उनले यसको रोकथामको लागि खोप, भेटेनरी अस्पताल र विज्ञ माग गरिएको बताए । झिंगा, भुसुना, लामखुट्टे, किर्नाको टोकाइबाट यो रोग सर्ने उनले बताए । रोग लागेका गाईभैंसीको शरीर तथा छालामा गिर्खा/गाँठो देखिने र पछि घाउमा परिणत हुने उनले बताए ।. उच्च ज्वरो आउने र गाईभैंसीले दूध उत्पादन कम गर्ने तथा दूध नै सुक्ने यो रोगको लक्षण रहेको उनले बताए । पशु प्राविधिकको सुझाव अनुसार उपचार गराउन र गोठको सरसफाइमा ध्यान दिने डा साहले सुझाव दिए ।",https://eprateekdaily.com/2023/05/26/51528
धानको बीउ छर्न ब्याड प्रणाली प्रयोगमा,स्थानीय,प्रतीक दैनिक,"जेष्ठ १४, २०८०",सेढवा,"पर्साको ग्रामीण किसानहरू वर्षेबाली धान छर्न खेत तयार गर्ने तथा अन्य कृषिजन्य सामग्रीको जोहोमा लागेका छन् ।. लामो समयदेखि पानी नपरेका कारण जमीन सुख्खा भएकोले किसानहरूले ब्याडमा सिचाइ गर्न थालेका छन् । धानबालीको बीउ उम्रिनका लागि जमीनमा आवश्यक मात्रामा पानी नहुँदा ब्याडमा पानी पटाउन लागेका जीराभवानी गाउपालिका–१ का किसान सत्यदेव चौधरीले बताए । अहिले ब्याडमा सिचाइ गर्न नसके समयमा बीउ छर्न नसकिने र धानबाली रोप्न ढिलो हुने उनले बताए । यसका साथै ब्याड बनाउन छनोट गरिएका जग्गामा रहेका झारपात तथा अन्य बेकार वस्तु छानेर फाल्न थालेको पनि उनले बताए ।. अहिले किसानहरू भदई, मंसुली, सोना मंसुली, सोना सारो, मनी मंसुली, हर्दीनाथ तथा हाई ब्रीड प्रजातिका धानबालीका बीउको ब्याडमा सिंचाइ गर्न थालेका छन् । बीउ जेठ १७ गतेदेखि छरिन्छ । सो बीउ २० दिनपछि रोपाइँका लागि तयार हुने र असार १० गतेदेखि रोपाइँ शुरू हुने किसानहरूले बताए ।. सीमावर्ती किसानहरू विभिन्न जातका धानका बीउ खरीद गर्न बजार धाउन थालेका छन् । नेपाली बजारमा बीउ महँगो भन्दै सीमावर्ती भारतीय बजारमा किसानहरू धाइरहेका छन् । सिक्टा, मैनाटाड, इनरवा, भंगहा, जमुनीयालगायत भारतीय बजारमा बीउ खरीद गर्न जाने क्रम बढेको छ । यस क्षेत्रका केही गापाले किसानका लागि हर्दीनाथ र हाइब्रीड जातको बीउ पचास प्रतिशत अनुदानमा उपल्बध गराउँदै आएका छन् ।. खेतको तयारी तथा कुलोको सफाइ. रोपाइँको मौसम नजीकिंदै जाँदा अहिले किसानहरू खनजोतमा लागेका छन् ।",https://eprateekdaily.com/2023/05/28/51614
"मानवसेवा आश्रम वीरगंजको भवन निर्माण तीव्र गतिमा, छ वर्षमा २०५ जनाको उद्धार, २२ जनाको मृत्यु",स्थानीय,प्रतीक दैनिक,"जेष्ठ १२, २०८०",वीरगंज,"मानवसेवा आश्रमको भवन वीरगंजमा निर्माण हुँदैछ । प्रारम्भिक अवस्थामा शहरी विकास मन्त्रालयको रु ७० लाखको लागतमा भवन निर्माण शुरू भएको आश्रमकी सञ्चालिका सानु मानवसेवाले बताइन् ।. उनले रु एक करोड विनियोजित भएकामा पछि बजेट कट्टा भएर रु ७० लाखको लागतमा हाल निर्माण कार्य शुरू भएको बताइन् ।. एक महीनादेखि भवन निर्माण कार्य शुरू भएको र यसमा आगामी दिनमा दाताहरूको सहयोगबाट निर्माण कार्यलाई अगाडि बढाइने उनले जानकारी गराइन् । भवन निर्माणको लागि यो वर्ष वीरगंज महानगरपालिकाले रु २५ लाख सहयोग गरेको छ ।. आश्रमको भवन निर्माणको लागि पाँचजना दाताले अहिलेसम्म रु पाँच लाख ११ हजार १०१ का दरले रकम सहयोग गर्ने प्रतिबद्धता जाहेर गरेका छन् । आश्रमको भवन निर्माणमा पाँच लाख ११ हजार १०१ सहयोग गर्ने दाताको नाममा एउटा कोठा निर्माण हुने र उनकै नाम राखिने सञ्चालिका सानु मानवसेवाले बताइन् ।. वीरगंजमा मानवसेवा आश्रम सञ्चालन भएको छ वर्ष भइसक्यो । २०७४ जेठ १५ गतेदेखि आश्रम सञ्चालन भएको र यही जेठ १५ गते छैटौं वर्ष पूरा गरेर सातौं वर्ष प्रवेश गर्दैछ । आश्रममा अहिले ५६ जना आश्रित रहेका उनले बताइन् । शुरूमा भाडामा रहेको आश्रम अहिले प्रदेशसभा सदस्य तथा हिजो मात्र मधेस सरकारको वन तथा वातावरणमन्त्री बनेका रमेशप्रसाद कुर्मीले आफ्नो संसदीय विकास कोषबाट वीरगंज–२५ खलवाटोलामा निर्माण गरेको रु छ करोड लागतको वृद्धाश्रममा सञ्चालित छ ।. काली मानवसेवाको निधन. मानवसेवा आश्रममा डेढ वर्षदेखि आश्रित एकजना महिलाको मृत्यु भएको छ । करीब ३० वर्षीया काली मानवसेवा २०७८ कात्तिकदेखि आश्रममा बस्दै आएकी थिइन् । मनोरोगी उनको शुक्रवार निधन भएको हो । सञ्चालिका सानु मानवसेवाले वडा नं २५ खलवाटोलामा सरेर आएयताको अवधिमा तीनजना आश्रितको मृत्यु भएको बताइन् । उनले छ वर्षको अन्तरालमा आश्रममा २२ जनाको मृत्यु भइसकेको जानकारी गराइन् ।. आजको दिनसम्म आश्रमले छ वर्ष अवधिमा २५० जनाको उद्धार गरेको, ७५ जनालाई परिवारसँग मिलाप गराएको र २२ जनाको मृत्यु भएको सानु मानवसेवाले बताइन् ।",https://eprateekdaily.com/2023/05/26/51583
अख्तियारले छिपहरमाई गापाको कागजपत्र नियन्त्रणमा लियो,स्थानीय,प्रतीक दैनिक,"जेष्ठ १०, २०८०",पोखरिया,"छिपहरमाई गाउँपालिकामा अख्तियार दुरुपयोग अनुसन्धान आयोग, हेटौंडाको टोलीले छापा मारेर कागजात नियन्त्रणमा लिएको छ । विकास निर्माणमा भ्रष्टाचार भएको उजूरीको आधारमा अख्तियारले मङ्गलवार छापामारी गरी कागजात नियन्त्रणमा लिएको हो ।. अख्तियारले सम्बन्धित कागजात माग गर्दा गापा कार्यालयले उपलब्ध नगराएपछि अख्तियारको टोलीले गापा कार्यालयमा पुगेर कागजात नियन्त्रणमा लिएको थियो ।. गापा अध्यक्ष मनोजकुमार गुप्ता र प्रमुख प्रशासकीय अधिकृत राकेश ओझालगायत जनप्रतिनिधि र कर्मचारीले मिलेमतोमा विभिन्न योजना, कर्मचारी नियुक्ति, सामग्री खरीदलगायतमा भ्रष्टाचार गरेको उजूरी परेपछि अख्तियारले सम्बन्धित योजनाको कागजात माग गरेको थियो । तर प्रमुख प्रशासकीय अधिकृत ओझाले कागजात उपलब्ध गराउन आलटाल गर्दै आएका थिए ।. पटक–पटक आग्रह गर्दा पनि गापाले कागजात उपलब्ध नगराएपछि अख्तियारको टोलीले कार्यालयमैं पुगेर कागजात नियन्त्रणमा लिएको अख्तियारका सूचना अधिकारी विष्णुप्रसाद सापकोटाले जानकारी दिए ।. सूचना अधिकारी सापकोटाले गापा अध्यक्ष गुप्ता र प्रमुख प्रशासकीय अधिकृत ओझाविरुद्ध १५ वटा उजूरी परेको जानकारी गराए । उनले उजूरीका विषयमा छानबीन भइरहेको बताए ।. यसबारेमा गापा अध्यक्ष गुप्ताले अख्तियारले छापामारी नगरेको बताए । उनले अख्तियारको टोलीले उजूरीसम्बन्धी कागजातहरू अध्ययनका लागि लगेको बताए । अध्यक्ष गुप्ताले करारमा नियुक्त गरिएका कर्मचारीको विषयमा कसैले उजूरी दिएको रहेछ, सोहीसम्बन्धी आवश्यक कागजात अख्तियारले लगेको बताए ।",https://eprateekdaily.com/2023/05/24/51498
गौर नपाका प्रमुखद्वारा एक वर्षे प्रगति विवरण सार्वजनिक,स्थानीय,प्रतीक दैनिक,"जेष्ठ १४, २०८०",रौतहट,"गौर नगरपालिकाका प्रमुख शम्भु साहले शनिवार पत्रकार सम्मेलन गरी एक वर्षको प्रगति विवरण सार्वजनिक गरेका छन् ।. नगरप्रमुख साहले विकास निर्माण कार्यमा सडक ढलान, नयाँ ट्र्याक सञ्चालन, नाला निर्माण, बिजुलीको पोल सार्ने कार्य, शहरी विकास परियोजनाको अवरुद्ध कार्यलाई निरन्तरता, तीनवटा पोखरीमा सूर्य मन्दिर निर्माण, लालबकैया नदीको बाँधको चार स्थानमा आरसिसी ढलान, धेरै दिनदेखि अलपत्र अवस्थामा रहेको झोलुङ्गे पुल निर्माण पूरा गराएर उद्घाटन, शिक्षातर्फ विद्यालयहरूमा नियमित निरीक्षण गरेर सुधार, स्वास्थ्य क्षेत्रमा सिसवामा बर्थिंग सेन्टर, वडा नम्बर १ मा ल्याब सञ्चालन, सरसफाइको क्षेत्रमा नियमित फोहर व्यवस्थापन, वारुण यन्त्र क्षतिग्रस्त भएपछि वैकल्पिक व्यवस्थालगायत कार्यहरू गरिएको बताए ।. नगरपालिकाबाट सञ्चालित क्षेत्रगत योजनाहरू भौतिक पूर्वाधारतर्फ एक वर्षदेखि अलपत्र गौर नपा–२ अन्तर्गत पर्ने शिवराज मुखियाको घरदेखि शान्ता चलचित्र मन्दिरसम्मको सडक तथा नाला निर्माण, कृषि विकास बैंकदेखि शिवालय मन्दिरसम्म सडक तथा नाला निर्माण, गौर नपा–४ मा वर्षौंदेखि अतिक्रमण गरी राखेको लाल बकैया नदी तटबन्धको अधिकार क्षेत्रको जग्गा अतिक्रमण मुक्त गराई गौर–२ को महादेव स्थानदेखि गौर नपा–४ को सावणांमाई मन्दिरसम्म वैकल्पिक बाटो निर्माण, टि.भी.एस.यु. /हेल्भिटासबाट कालो सूचीमा रहेका योजना गौर बरहवा खोलामा फेब्रिकेटेड झोलुङ्गे पुल सञ्चालन, समुदायमा हस्तान्तरण, गौर नपा–२ वानेश्वरनाथ मन्दिर नजीक लालबकैया नदीमा रु ४ करोड २९ लाख लागतमा झोलुङ्गे पुलको निर्माणको लागि ठेक्का सम्झौता र निर्माण कार्य सञ्चालन, गौर नपा–२ मा विवाह मण्डपसहितको सामुदायिक भवन निर्माण शुरू गरिएको नगरप्रमुख साहको वार्षिक प्रगति विवरणमा उल्लेख छ ।. त्यसैगरी हिंसा पीडित महिलाहरूको व्यवस्थापनका लागि गौर नपा–१ मा आश्रयस्थल निर्माण, गौर नपा– ८ र ९ जोड्ने सडक ढलानको कार्य सम्पन्न गरी समुदायलाई हस्तान्तरण, वर्षौदेखि कच्ची रहेको तथा नालाको अभावमा वर्षात्मा डुबान हुने गौर नपा– ५ को कोइरीटोलमा रु ४६ लाख ७१ हजार लागतमा सडक ढलान तथा नाला निर्माण, गौर नपा– ४ गढवाटोलको चित्रगुप्त नगरदेखि गढवा उत्तरी सिमानासम्म सडक ढलान र नाला निर्माण कार्य अन्तिम चरणमा रहेको जानकारी गराइएको थियो ।. ऐतिहासिक महत्व बोकेको देशकै पुरानो कलाकुञ्ज पुस्तकालयको अधूरो भवन निर्माणको काम अगाडि बढाइएको, गौर नगरपालिका तथा राजदेवी नगरपालिका जोड्न बरहवा खोलामा पुल कल्भर्ट निर्माणको काम अगाडि बढाइएको नगरप्रमुख साहको वार्षिक प्रगति विवरणमा उल्लेख छ ।",https://eprateekdaily.com/2023/05/28/51611
महानगर र शिक्षक महासङ्घबीच सहमति,स्थानीय,प्रतीक दैनिक,"जेष्ठ १२, २०८०",वीरगंज,"नेपाल शिक्षक महासङ्घ पर्सा र वीरगंज महानगरपालिकाबीच बिहीवार सहमति भएको छ ।. सहमतिपछि महासङ्घले सञ्चालन गरेको आन्दोलन फिर्ता लिएको छ र भोलि शुक्रवारदेखि पठनपाठन सुचारु हुने भएको छ ।. मावि तहका शिक्षकहरूको सरुवाको विषय लिएर आन्दोलित महासङ्घ शिक्षकहरू सरुवा भएको स्थानमा हाजिर हुन सहमतिमा पुगेको महानगरले जनाएको छ ।. सहमतिपत्रमा हाल सरुवा भएका ठाउँहरूमा शिक्षकहरू हाजिर हुने र समस्या भएका स्थानहरूमा एक महीनाभित्र उजूरी गरेर सो समस्याको समाधान गर्ने सहमति भएको महानगरपालिका कार्यालयले जानकारी गराएको छ ।. आज भएको सहमतिमा प्रअहरूको मासिकरूपमा बैठक बस्ने, आचारसंहिता लागू गर्ने, महानगरको शिक्षा समितिमा महासङ्घको प्रतिनिधि सहभागी रहने, दरबन्दी मिलान गरी अपुग शिक्षक, कर्मचारीको व्यवस्थापन गर्ने र कर्मचारी सरुवा गर्दा सुझाव दल गठन गर्ने निर्णय भएको बताइएको छ ।",https://eprateekdaily.com/2023/05/26/51534
चीन–भुटान सीमा बैठक सम्पन्न,स्थानीय,प्रतीक दैनिक,"जेष्ठ १२, २०८०",१२ जेठ/सिन्ह्वा,चीन र भुटानबीच सीमासम्बन्धी बैठक सम्पन्न भएको छ । गत बुधवार र बिहीवार भुटानको राजधानी थिम्पुमा चीन–भुटान सीमासम्बन्धी १२औं विज्ञ समूह बैठक (इजिएम) भएको हो ।. बैठकमा चीनको कुन्मिङमा भएको ११औं बैठकमा भएको सकारात्मक सहमतिको समीक्षा गर्दै दुर्ई देशबीचको सीमा वार्तालाई तीव्रता दिने तीन चरणको मार्गचित्रलाई कार्यान्वयनमा लैजान भएका प्रगतिप्रति दुवै पक्षले सन्तोष व्यक्त गरेका थिए । मैत्रीपूर्ण वातावरणमा भएको बैठकमा चीन–भुटान सीमासम्बन्धी सबै विषयमा गहन छलफल भएको थियो ।. चिनियाँ प्रतिनिधिमण्डलको नेतृत्व चीनको परराष्ट्र मन्त्रालयको सीमा तथा महासागर मामिलासम्बन्धी विभागका महानिर्देशक होङ लियाङले गरेका थिए । भुटानी प्रतिनिधिमण्डलको नेतृत्व भुटानको अन्तर्राष्ट्रिय सीमा सचिव लेथो तोब्धेन ताङ्बीले गरेका थिए । समूहको अर्को बैठक आपसी सहमतिमा दुवै पक्षलाई सहज हुने मितिमा बेइजिङमा आयोजना गर्न चीन र भुटान सहमत भएका छन् । रासस,https://eprateekdaily.com/2023/05/26/51576
घूस मागेको आरोपमा पर्साका तीनजना प्रहरी निलम्बित,स्थानीय,प्रतीक दैनिक,"जेष्ठ १०, २०८०",वीरगंज,"जिल्ला प्रहरी कार्यालय, पर्सा मुद्दा फाँटका वरिष्ठ प्रहरी नायब निरीक्षकसहित तीनजना प्रहरी घूसकाण्डमा निलम्बित भएका छन् ।. जिप्रका, पर्साले बुधवार वरिष्ठ प्रहरी नायब निरीक्षक वसन्त भट्टराई, प्रहरी नायब निरीक्षक जयमोद ठाकुर र प्रहरी जवान महेश महतोलाई घूसकाण्डमा निलम्बन गरेको छ ।. प्रहरी जवान महतोलाई घटना भएको जेठ ८ गते निलम्बन गरिएको थियो भने दुईजनालाई आज निलम्बन गरिएको प्रहरी स्रोतले जनाएको छ । पोखरिया नगरपालिका–४ का एकजना व्यक्तिले रु २० लाखको चेक अनादर मुद्दा दिएका र सो मुद्दामा प्रज महतोले निजसँग रु एक लाख घूस मागेका थिए । मुद्दा फाँटका वरिष्ठ प्रनानि भट्टराई, प्रनानि ठाकुरसँगै आफ्नोलागि उनले रु एक लाख मागेको र सो कुरा प्रहरी उपरीक्षक कोमल शाहले थाहा पाएपछि महतोलाई जेठ ८ गते र दुईजनालाई आज निलम्बन गरेका हुन् ।. जिप्रका, पर्साको मुद्दा फाँटमा करीब १५ जना कार्यरत छन् । प्रहरी महानिरीक्षक हुनुअघि मधेस प्रदेश प्रहरी कार्यालयका प्रमुख रहेका डिआइजी वसन्त कुँवरले पर्सा प्रहरीको मुद्दा फाँटमा काजमा खटेका सबैलाई एकैसाथ हटाएका थिए । काजमा रहेकाहरूलाई मुद्दा फाँटमा नराख्न उनले निर्देशन दिएको तर अहिले उनी प्रहरी महानिरीक्षक भएपछि उनैले पर्सा प्रहरीको मुद्दा फाँटमा काजमा खटाएका थिए । तिनै खटेकामध्ये वप्रनानि भट्टराई, प्रनानि ठाकुर र प्रज महतो रहेको स्रोतले जनाएको छ । पर्सा मुद्दा फाँटको प्रमुखमा प्रहरी निरीक्षक प्रकाश बस्नेत दरबन्दीमा छन् ।",https://eprateekdaily.com/2023/05/24/51495
पर्सा प्रहरीकै सुराकी नै पक्राउ,स्थानीय,प्रतीक दैनिक,"जेष्ठ ८, २०८०",वीरगंज,"जिल्ला प्रहरी कार्यालय, पर्साले ठगी अभियोगमा पक्राउ परेका अभियुक्तमाथि सार्वजनिक तथा अभद्र व्यवहार मुद्दा चलाएर अनुसन्धान गरिरहेको छ ।. अभियुक्तसँग मिलेमतोमा मुद्दा हल्का गरी प्रहरीले अनुसन्धान गरिरहेको छ । घटना विवरण अनुसार गत वैशाख २६ गते पर्सा, विन्ध्यवासिनी गाउँपालिका वडा नं ५ प्रसौनीभाठाको पुलनजीकबाट नेपाल प्रहरीले बिआर ०५ एस ४७०२ नम्बरको मोटरसाइकलसहित दुईजना भारतीय नागरिकलाई स्रोत नखुलेको १२ लाख नेपाली रुपैयाँसहित पक्राउ गरेको थियो ।. पक्राउ पर्नेमा भारत, बिहार, भेलाही निवासी मुन्ना भन्ने धनञ्जयकुमार गुप्ता र मोटरसाइकल चालक मुसाहेब आलम थिए । प्रहरीले उनीहरूमाथि कानूनबमोजिम कारबाही गरिरहेको छ ।. तर सोही घटनामा ठगी गरेका दुईजना अभियुक्तमाथि पर्सा प्रहरीले ठगी मुद्दाको सट्टा सार्वजनिक तथा अभद्र व्यवहार मुद्दा दर्ता गरेको छ ।. पर्सा प्रहरीलाई स्रोत नखुलेको १२ लाख रुपैयाँ ओसारपोसार भइरहेको छ भन्ने सूचना दिने व्यक्ति हुन्, पर्सा, पकाहामैनपुर गाउँपालिका वडा नं १ धोरे बस्ने मनीष यादव । उनले प्रहरीलाई खबर गरी दुईजनालाई मोटरसाइकलसहित १२ लाख नेरुसहित समात्न लगाए, त्यसपछि उनी समातिएका ती दुईजनाको घरमा पुगेर उनीहरूलाई छुटाउन बार्गेनिङ गर्दै ठगी गरेका थिए । मनीषले पर्सा प्रहरीका अधिकृतसँग आफ्नो राम्रो सम्बन्ध रहेको भन्दै तीन लाख ४० हजार घूस दिन भनी रकम लिएका थिए ।. मनीषसँगै निजका साथी फारूख मियाँले भारतीय नागरिकको परिवारसँग रु तीन लाख ४० हजार लिएर अभियुक्त छुटाउने आश्वासन दिए । तर अभियुक्त नछुटेपछि पक्राउ परेका भारतीय नागरिकका परिवारजनले पर्सा प्रहरीमा उजूरी दिएपछि मनीष यादव र फारूख मियाँ अहिले पर्सा प्रहरीको नियन्त्रणमा छन् ।. ठगी गरेको मुद्दामा मुद्दा हल्का गरी सार्वजनिक मुद्दा किन दर्ता भयो भन्ने प्रश्नमा पर्सा प्रहरीका प्रवक्ता प्रहरी नायब उपरीक्षक दीपक गिरीले ठगी गरेको प्रमाण फेला नपरेपछि सार्वजनिक मुद्दा दर्ता भएको बताए । उनले अभियुक्तका परिवारसँग प्रहरीको नाम बेचेर ठगी गरेको प्रहरीमा उजूरी आएपछि चार दिन पहिले उनीहरूलाई नियन्त्रणमा लिएर अनुसन्धान भइरहेको उनले बताए ।. “पीडित पक्षको बयानको आधारमा पक्राउ गरिएको हो, तर तीन लाख ४० हजार नै ठगी गरेको हो भन्ने बलियो प्रमाण फेला नपरेपछि ठगी मुद्दा चलाउन सकिएन,” उनले भने ।",https://eprateekdaily.com/2023/05/22/51410
नगरपालिकाको भवन निर्माणको लागि जग्गादान,स्थानीय,प्रतीक दैनिक,"जेष्ठ १०, २०८०",रौतहट,"माधवनारायण नगरपालिकाका प्रमुख बैजनाथप्रसाद यादवले नगरपालिकाको भवन निर्माणको लागि पाँच कट्ठा जग्गा दान गरेका छन् । नगरपालिका कार्यालयको आफ्नो भवन नभएको र भाडामा कार्यालय सञ्चालन हुँदै आएकामा उनले मेनरोडको पाँच कट्ठा जग्गा बुधवार दान गरेका हुन् ।. माधवनारायण नगरपालिका–६ माधोपुर स्वास्थ्य चौकी र मठको नजीक मेनरोडमा रहेको जग्गा दान गरेर स्थानीय चुनावमा नपा भवन निर्माण गर्ने आफ्नो घोषणा पूरा गर्न लागेको बताए । उनले आगामी वर्षको बजेटमा नपा भवनको लागि रकम विनियोजन गर्ने र चाँडोभन्दा चाँडो भवन निर्माण गर्ने बताए । आज नगरप्रमुख यादवले आफ्नो नामको सो जग्गाको कागजात मालपोत कार्यालय, गौरबाट नगरपालिकाको नाममा नामसारी गराएका हुन् ।",https://eprateekdaily.com/2023/05/24/51492
"कोल्हवीका खोला ठेकेदारद्वारा उत्खनन, नदीजन्य पदार्थ वन क्षेत्रमा घाटगड्डी",स्थानीय,प्रतीक दैनिक,"जेष्ठ ९, २०८०",निजगढ,"गत वर्ष कोल्हवी नगरपालिकाले लगाएको नदीजन्य पदार्थ (दहत्तर बहत्तर) को ठेक्का सकार गर्ने ठेकेदार कम्पनीले कानूनविपरित नदीजन्य पदार्थ थुपारेर वन क्षेत्रमा घाटगड्डी गरिरहे पनि डिभिजन वन कार्यालय, बारा मौन रहेको छ ।. डिभिजन वन कार्यालय, बारा मातहतको निजगढस्थित बकैया पुल दक्षिण–पश्चिमतर्फ र तामागढी सबडिभिजन वन कार्यालय, निजगढ पूर्वतर्फ बकैया खोलानजीकैको राष्ट्रिय वन क्षेत्रमा वनको इजाजतविना गैरकानूनीरूपमा वन क्षेत्रलाई घाटगड्डी स्थलको रूपमा ठेकेदारले प्रयोग गर्दै आइरहेको छ । उक्त थुपारिएको ग्राभेल सो सबडिभिजन वन कार्यालयदेखि बढीमा ५० मिटर दूरीमा छ ।. वन क्षेत्रमा नदीजन्य पदार्थ थुपार्न वा घाटगड्डी गर्न डिभिजन वन कार्यालय, बाराले अनुमति नदिएको, विनाअनुमति वन क्षेत्रमा थुपारिएका नदीजन्य पदार्थ हटाउन तत्कालै पत्राचार गर्ने डिवका, बाराका प्रवक्ता एवं सहायक वन अधिकृत जवाहरलालप्रसाद कुर्मीले जानकारी दिए ।. गत आर्थिक वर्ष २०७८/८९ मा कोल्हवी नगरपालिकाले बकैया खोलामा नदीजन्य पदार्थ उत्खननको ठेक्का बन्दोबस्तीपछि ठेक्का सकार गर्ने ठेकेदार कम्पनीले बकैया खोलामा नदीजन्य पदार्थ उत्खनन गरिराखेको हो । वन क्षेत्रमा राखिएका नदीजन्य पदार्थ चार सय टिपर अर्थात् एक लाख ६९ हजार ३४४ घनफिट रहेको अनुमान छ । गत वर्ष कोल्हवी नपाले लगाएको नदीजन्य पदार्थ उत्खननको ठेक्का कोल्हवीको महालक्ष्मी निर्माण सेवा सकार गरेको कोल्हवी नगरपालिका कार्यालयले जनाएको छ । करीब ८२ लाख ५० हजार घनफिट नदीजन्य पदार्थ उत्खनन गर्न मूअकरसहित छ करोड ४५ लाखमा सकार गरेको ठेकेदार सुबोध कुँवरले बताए ।. उक्त नदीजन्य पदार्थको जिल्ला समन्वय समिति, बाराबाट स्टक प्रमाणित भएको र त्यस बेला करचुक्ता नभएकोले तत्कालै सो नदीजन्य पदार्थ उठाउन नसकिए पनि अहिले करचुक्ता भइसकेकोले असार मसान्तभित्रमा उक्त ग्राभेल उठाउने ठेकेदार कुँवरले जानकारी दिए ।. यता निजगढस्थित तामागढी वन क्षेत्रमा राखिएको नदीजन्य पदार्थको स्टक प्रमाणित ठेकेदारले जिससबाट गराइसकेको लेखा अधिकृत सुरेन्द्र चौधरीले जानकारी दिए ।",https://eprateekdaily.com/2023/05/23/51447
आकस्मिक स्वास्थ्य उपचारबाट नगरवासी वञ्चित नहुने –नगरप्रमुख,स्थानीय,प्रतीक दैनिक,"जेष्ठ १०, २०८०",निजगढ,"कोल्हवी नगरपालिका वडा नं १ स्थित प्राथमिक स्वास्थ्य केन्द्रमा आकस्मिक स्वास्थ्य उपचार सेवा बुधवारदेखि सुचारु भएको छ । कार्यक्रमका प्रमुख अतिथि नगरप्रमुख रामप्रसाद चौधरीले उद्घाटन गर्दै नगरवासीले २४सैं घण्टा प्राथमिक उपचार पाउने जसका लागि नगरपालिकाले चिकित्सक, स्वास्थ्यकर्मी, औषधिको व्यवस्था गरिसकेको बताए । भिडियो एक्स–रे, प्रसूति सेवालगायतका अन्य स्वास्थ्यसम्बन्धी उपचार र औषधि सहजरूपमा सेवाग्राहीहरूलाई उपलब्ध गराइने बताए । ती सेवाबाट कोही नगरवासी वञ्चित हुन नसक्ने नगरप्रमुख चौधरीले बताए ।. कार्यक्रममा उपप्रमुख लक्ष्मीकुमारी चौधरीले नगरको अति आवश्यक सेवामध्ये स्वास्थ्य सेवा भएकोले आकस्मिक स्वास्थ्य सेवाबाट कोही नगरवासी वञ्चित नहुनेमा आफू आशावादी रहेको बताइन् । विशेषगरी प्रसूतिसम्बन्धी स्वास्थ्य परीक्षण र प्रसूति सेवा उपलब्ध गराउन एम्बुलेन्स सेवा पनि उपलब्ध रहेको उनले बताइन् । नगरका महिलाहरूले प्रसूतिको प्रसव पीडाबाट अकालमा ज्यान गुमाउनु नपर्ने वातावरण नगरपालिकाले गरेकोसमेत उपप्रमुख चौधरीले बताइन् ।. भौतिक संरचना निर्माण भएर पनि लामो समयदेखि आकस्मिक सेवा सुचारु हुन नसक्दा नगरवासीले भोग्नुपरेको पीडालाई मनन गर्दै नगरवासीले पाउनुपर्ने नैसर्गिक स्वास्थ्य उपचारमा निगरानी राख्नुपर्ने कार्यक्रमका वक्ताहरूले बताए ।. कार्यक्रममा प्रमुख प्रशासकीय अधिकृत राममणि अधिकारी, पूर्वनगरप्रमुख भरतबहादुर भण्डारी, पूर्वउपप्रमुख सुनैनादेवी थरुनी, तपेश्वर चौधरी, रवीन्द्र पनुहर, केवल चौधरी, सुकदेव साह, वडाअध्यक्ष, जनप्रतिनिधिलगायतले मन्तव्य राखेका थिए । वडाध्यक्ष राजहरण चौधरीको अध्यक्षतामा सम्पन्न कार्यक्रमको सञ्चालन रामसेवक साहले गरेका थिए ।",https://eprateekdaily.com/2023/05/24/51489
ठेकेदारद्वारा गादी खोलामा अवैध उत्खनन,स्थानीय,प्रतीक दैनिक,"जेष्ठ ८, २०८०",पंचगावाँ,"पटेर्वासुगौली गाउँपालिका अन्तर्गतको गादी र भलुवाही खोलामा ठेकेदारले अनधिकृत उत्खनन गरेकाले आसपासका जङ्गलमा रहेका रूखहरू ढल्न थालेका छन् ।. जीराभवानी गापासँग खोला विवादका कारण पटेर्वासुगौली गापाले उच्च अदालतको आदेशमा गत २०७९ फागुन २९ गते गादी र सहायक खोला भलुवाहीमा नदीजन्य पदार्थ ढुङ्गा, गिट्टी, ग्राभेल र बालुवाको ठेक्का लगाएको थियो । फागुनमा लागेको यो ठेक्का यही जेठ मसान्तसम्मका लागि हो ।. अहिले ठेक्का अवधि सकिन लाग्दा गादी र भलुवाही खोलामा अवैधरूपमा उत्खनन जोडतोडका साथ भइरहेको छ । गापा कार्यालयले मूअकरसमेत रु ३९ लाख २१ हजार ६२५ मा सात लाख ८१ हजार ५६३ घनफिट नदीजन्य पदार्थ उत्खननका लागि लगाएको ठेक्का वीरगंज महानगर–२७ का न्यू उज्ज्वल निर्माण सेवाले सकार गरेको थियो । अहिले ठेकेदारले तोकिएको परिमाणभन्दा बढी उत्खनन गर्दै आएका छन ।. दैनिक ७५ देखि सयवटा ट्याक्टरबाट बालुवा, गिट्टी, ढुङ्गा ढुवानी भइरहेका छन् । तर तोकिएको परिमाण सात लाख ८१ हजार ५६३ घनफिट नपुगाउनलाई कतिपय ट्याक्टरको पुर्जा काटिंदैन भने एकै प्रकारका ट्याक्टरहरूको पनि घनफिट कम देखाएर रसिद काटने गरिन्छ ।. गापाले नदीजन्य पदार्थ उत्खनन गर्दा तीन फिटभन्दा बढी गहिरो गरी उत्खनन गर्न नपाउने शर्त राखे पनि सोविपरीत ठेकेदारले १८ फिटभन्दा गहिरो खाल्डो पारेर नदीजन्य पदार्थ उत्खनन गर्दै आएको सहजै देख्न सकिन्छ ।. ठेकेदारले मापदण्डविपरीत जथाभावी खाल्डो खनेर नदीको दोहन गर्दाको परिणाम गादी र भलुवाही आसपासका जङ्गलमा रहेका पुराना सालका रूखहरू ढल्न थालेका छन् । स्थानीयले ठेकेदारको मनोमानीविरुद्ध गापा कार्यालयले केही नबोलेको भन्दै आक्रोश व्यक्त गरेका छन् ।",https://eprateekdaily.com/2023/05/22/51401
नारायणीमा स्वास्थ्य बीमा गराएकाले सहज औषधि पाउँदै,स्थानीय,प्रतीक दैनिक,"जेष्ठ ९, २०८०",वीरगंज,"नारायणी अस्पतालको फार्मेसीबाट औषधि वितरण सहज भएपछि स्वास्थ्य बीमा गरेकाहरू खुशी भएका छन् ।. विगत केही महीनादेखि नारायणी अस्पतालको फार्मेसीबाट स्वास्थ्य बीमा गराएकाहरूले सहजरूपमा औषधि पाउन थालेका छन् । अहिले यो फार्मेसीबाट स्वास्थ्य बीमा गराएकाहरूले दैनिक रु दुई लाखभन्दा बढीको औषधि खरीद गर्दै आएका फार्मेसी अधिकृत रञ्जीत साहले बताए । उनले ओपिडी सेवामा आएका बिरामीहरूमध्ये ८० प्रतिशत स्वास्थ्य बीमा स्वास्थ्य बीमा गराएकाहरू हुन्छन् र उनीहरूले फार्मेसीबाट औषधि खरीद गर्ने गरेको बताए ।. नारायणी अस्पतालको ओपिडी सेवामा दैनिक चार सयभन्दा बिरामीहरू आउने गर्छन् । उनीहरूमध्ये ३५० जनाले स्वास्थ्य बीमा गराएका हुन्छन्, फर्मासिस्टका साहले बताए । अस्पतालका सूचना अधिकारी डा उदयनारायण सिंहले फार्मेसीमा निकै सुधार आएको बताए । यसअघि, हरिन्द्र यादव फर्मासिस्ट हुँदा स्वास्थ्य बीमा गरेका सेवाग्राहीहरू पीडित हुने गरेका थिए । उनीहरूलाई औषधि पाउन धौधौ हुन्थ्यो । त्यति बेला स्वास्थ्य बीमा गराएकाहरूले औषधि नपाउने तर सो औषधि फर्मासिस्टको चलखेलमा अपचलन हुने गरेको थियो ।. औषधि वितरणमा पारदर्शिता. स्वास्थ्य बीमा गराएकाहरूको लागि नारायणी अस्पतालमा औषधि वितरण गर्न खुलेको फार्मेसीमा तीन/चार वर्षसम्म औषधि अपचलन भएको थियो । स्वास्थ्य बीमा गराएकाहरूले औषधि नपाउने र उनीहरूको नाममा औषधिको अपचलन हुने गरेको थियो ।. करारमा रहेका यादवले स्वास्थ्य बीमा गराएका सेवाग्राहीहरू औषधि लिन आउँदा एउटा/दुई वटा मात्र दिने र सोको बिल पनि दिने गरेका थिएनन् तर उनले त्यस्ता बिरामीहरूका सबै औषधिको दाबी बीमा आयोगमा गर्ने गरेको बुझिन आएको छ । अहिले फार्मेसीबाट स्वास्थ्य बीमा गराएकाहरूले जति औषधि पाउँछन्, सोको रसीद पनि पाउने गरेका छन् । फार्मेसी अधिकृत साहका अनुसार अहिले वार्षिक रु छ करोडको कारोबार भइरहेको छ । औषधि सप्लायर्सले भुक्तानी अभावमा एकाध दिन औषधि उपलब्ध नगराउँदा मात्र समस्या हुने गरेको तर अन्य बखत सहजरूपमा सेवाग्राहीहरूले औषधि पाइरहेको उनले बताए ।. वार्षिक रु तीन हजार सात सयमा परिवारका पाँचजना सदस्यको जोखिम बेहोर्नेगरी स्वास्थ्य बीमा हुन्छ । सरकारले पछिल्लो समय ७० वर्ष उमेर पुगेका ज्येष्ठ नागरिकहरूको निश्शुल्क स्वास्थ्य बीमा गर्दै आएको छ ।",https://eprateekdaily.com/2023/05/23/51453
ठोरीका विद्यार्थीहरूलाई छात्रावास व्यवस्था,स्थानीय,प्रतीक दैनिक,"जेष्ठ १०, २०८०",सेढवा,"ठोरी गाउँपालिका वडा नं ३ शिकारीबासका विद्यार्थीहरूका लागि छात्रावासको व्यवस्था मिलाइएको छ ।. हुलाकी सडकदेखि करीब छ किलोमिटर जङ्गलभित्र रहेको यस बस्तीका कक्षा ६ देखि ८ सम्मका २२ जना छात्रछात्राका लागि छात्रावासको व्यवस्था मिलाइएको वडा नं ३ का अध्यक्ष शम्भु खड्काले बताए ।. छात्रावासको व्यवस्था सोही वडास्थित नेपाल राष्ट्रिय माध्यमिक विद्यालय, ओडारमा मिलाइएको वडाध्यक्ष खड्काले बताए । छात्रावासमा खानाका खाद्यान्न सामग्री, खाना पकाउने ग्याँस, भाँडाबर्तन, तेल, साबुनको खर्च वडा कार्यालयले बेहोर्ने वडाध्यक्ष खड्काले बताए ।. शिकारीबासबाट विद्यालय टाढा रहेकोले आवागमनमा जङ्गली जनावरहरूको जोखिम रहेकोले छात्रावासका साथै निश्शुल्क ट्युशनको व्यवस्था गरिएको वडाध्यक्ष खड्काले बताए ।. ठोरी गापाका अध्यक्ष लालबहादुर श्रेष्ठले गुणस्तरीय शिक्षाका लागि पालिका लागिपरेको बताए ।. शिक्षार्जनबाट एकजना बालबालिका पनि वञ्चित नहुने तथा विद्यालय उमेरका बालबालिकाले विद्यालय नछोड्ने योजना कार्यान्वयन गर्ने अध्यक्ष श्रेष्ठले बताए ।. विद्यालयका शैक्षिक स्तर बढाउन प्रभावकारी नीति ल्याइने र विद्यालयका वातावरण पूर्णरूपमा व्यवस्थापन गर्ने अध्यक्ष श्रेष्ठले बताए ।",https://eprateekdaily.com/2023/05/24/51486
"महापुराण कथा सकियो, भक्तजनहरू फर्किंदै",स्थानीय,प्रतीक दैनिक,"जेष्ठ ९, २०८०",वीरगंज,"वीरगंज, आदर्शनगरमा जेठ ३ गतेदेखि सञ्चालित शिव महापुराण कथा आज मङ्गलवार समापन भएको छ ।. पुरुषार्थ आश्रम सेवा ट्रस्ट, हरिद्वार एवं वीरगंज महानगरवासीको आयोजनामा भइरहेको सात दिने प्रवचन कार्यक्रममा नेपाल र भारतका बिहार, उत्तरप्रदेश, झारखण्ड, दिल्ली, पञ्जाब, हरियाणा, राजस्थान, गुजरातलगायतका राज्यबाट हजारौंका सङ्ख्यामा श्रद्धालु भक्तजनहरू सहभागी भएर कथा श्रवण गरेका थिए ।. भारतका विख्यात पण्डित प्रदीप मिश्रले कथा श्रवण गराएका थिए । आदर्शनगरमा भएको महापुराण कथामा सहभागीहरूको लागि निश्शुल्क गाँस र वासको व्यवस्था मिलाइएको आयोजक कमिटीका संयोजक सुनील खेतानले बताए ।. आज बिहान अन्तिम कथा वाचन भएको र देश–विदेशका भक्तजनहरूले कथा श्रवण गरी आआफ्नो स्थानमा फर्केका छन् ।",https://eprateekdaily.com/2023/05/23/51444
श्रीसिया नदी प्रदूषणमुक्त गर्न सरकारको ध्यान जाओस् –सांसद यादव,स्थानीय,प्रतीक दैनिक,"जेष्ठ ८, २०८०",वीरगंज,"बारा–पर्सा भएर बग्ने श्रीसिया नदी प्रदूषणमुक्त बनाउन सङ्घ सरकारले केही पनि प्रयास नगरेको भन्दै पर्साका सांसद प्रदीप यादवले सोमवार संसद्मा चर्काे विरोध गरे ।. प्रतिनिधिसभाको आजको बैठकको शून्य समयमा सांसद यादवले श्रीसिया नदीलाई प्रदूषणमुक्त बनाउन वीरगंज महानगरपालिकाले प्रयास गरिरहेको तर उसको मात्र एकल प्रयासले सो सम्भव नभएकोले सङ्घ सरकारले सहयोग गर्नुपर्ने माग गरे ।. उनले श्रीसिया नदीलाई प्रदूषणमुक्त बनाउन वीरगंज महानगरपालिकाको एकल प्रयास पर्याप्त नभएको भन्दै सङ्घ सरकारले भूमिका खेल्नुपर्ने बताए । उनले श्रीसिया नदी प्रदूषणमुक्त बनाउन महानगरले नदी प्रदूषण गर्ने आसपासका उद्योगहरूलाई पटकपटक जरिवाना गर्दै आएको तर उद्योगहरूले अटेरी व्यवहार गर्दै आएको आरोप पनि लगाए । उनले श्रीसिया नदी प्रदूषणमुक्त बनाउनका लागि अहिले अभियन्ताहरूले नदीको प्रदूषित पानी बोकेर वीरगंज–काठमाडौ पदयात्रा गरिरहेको जानकारी गराउँदै श्रीसिया नदीको सफाइका लागि सङ्घ सरकारले हालसम्म कुनै पहल अगाडि नबढाएकोमा आपत्ति व्यक्त गरे । नदीलाई प्रदूषित बनाउने उद्योगलाई कारबाही गर्न र नदीलाई प्रदूषणमुक्त बनाउन उनले उद्योग, वाणिज्य तथा आपूर्तिमन्त्रीको ध्यानाकर्षण पनि गराए । अहिले उद्योग, वाणिज्य तथा आपूर्ति मन्त्री पर्साकै सांसद रमेश रिजाल छन् ।. यस क्षेत्रका स्थानीय बासिन्दाले श्रीसिया नदी प्रदूषणमा स्थानीय नेता तथा सांसदहरू पनि उत्तिकै दोषी रहेको बताए । उनीहरूले यहाँका नेता तथा सांसदहरूले प्रदूषण फैलाउने ती उद्योगहरूसँग महीनावारी लेबी उठाउने गरेकाले ती उद्योगहरूलाई प्रदूषण नफैलाउन नैतिकरूपमा दबाब दिन नसकेको आरोप लगाए । नेता तथा सांसदहरूले ती उद्योगहरूबाट व्यक्तिगत स्वार्थपूर्ति नगर्ने हो भने श्रीसिया नदी प्रदूषणमुक्त गराउन धेरै समय नलाग्ने पनि स्थानीयको भनाइ छ ।",https://eprateekdaily.com/2023/05/22/51407
"पर्सा, बारामा फस्टाउँदै नर्सरी व्यवसाय",स्थानीय,प्रतीक दैनिक,"जेष्ठ ९, २०८०",वीरगंज,"पर्सा, बारामा वृक्षारोपण गर्नेहरूको सङ्ख्या बढ्दो छ । सरकारीस्तरमा हुने वृक्षारोपणको स्याहारसुसार नहुँदा बर्सेनि नष्ट भएर जाने गरेका भएपनि अहिले उद्योगी, व्यापारी तथा निजीस्तरमा हुने वृक्षारोपण भने संरक्षित तरीकाले हुर्किरहेका छन् ।. पथलैयादेखि वीरगंजसम्म छ लेन सडकमा अहिले विभिन्न सङ्घसंस्थाले वृक्षारोपण गरेका छन् ।. त्यसको स्याहारसुसार पनि उनीहरूले नर्सरीहरूको जिम्मा लगाएर गराउँदै आएका छन् । जगदम्बा, हुलास, सूर्य नेपालले डिभाइडरहरूमा वृक्षारोपण गरी त्यसको संरक्षण गर्ने कार्य गरेकाले अहिले सो क्षेत्रमा बिरुवाहरू हुर्केको देख्न सकिन्छ ।. यसैगरी, एडिबीको सहयोगमा बनेको बाइपास सडकमा पनि कालिका कन्स्ट्रक्शनले डिभाइडरमा वृक्षारोपण गरेर सौन्दर्यीकरण गरेको छ ।. गण्डकदेखि रजतजयन्ती चोकसम्म सात किलोमिटर क्षेत्रको डिभाइडरमा नीम, मैङ्गो स्टिन, अशोक, बोतल ब्रस, चम्पा प्रजातिका बिरुवा रोपिएको र त्यसको स्याहारसुसार वीरगंजको मनकामना नर्सरीले गर्दै आएको छ ।. मनकामना नर्सरीको रेखदेखमा महानगरले अहिले घण्टाघरदेखि पावरहाउस चोक र शङ्कराचार्यद्वारमा पनि ठूला बिरुवा रोपिएका छन् । वीरगंजमा अहिले तीन दर्जनभन्दा बढी नर्सरी सञ्चालनमा छन् । चर्चामा आएका नर्सरीमा मनकामना, अन्नपूर्ण र मङ्गल कामना हुन् । यीमध्ये सबैभन्दा पुरानो मनकामना हो ।. कलैया उपमहानगरपालिकामा ३५ वर्षदेखि मनकामनाले नर्सरी सञ्चालन गर्दै आएको छ ।. कलैया उपमनपा–११ विशम्भरपुरमा चार बिघामा नर्सरी गर्दै आएको र अहिले वीरगंज महानगरपालिकामा १८ वर्षदेखि यो व्यवसाय सञ्चालन गर्दै आएको मनकामना नर्सरीका रवीन्द्र कुशवाहा बताउँछन् । उनले जिल्ला हुलाकमा अहिले दुईवटा नर्सरी सञ्चालन गर्दै आएका छन् । सोही ठाउँमा मङ्गलकामना सञ्चालनमा छ भने हिरण्यमार्केट पछाडि आर्मी ब्यारेकदेखि दक्षिणतर्फ अन्नपूर्ण नर्सरी सञ्चालनमा छ ।. मनकामना नर्सरीका सञ्चालक कुशवाहाले पछिल्लो समय पर्सा, बारामा व्यक्तिगत तवरमा घरमा सजावटका लागि फूलसहितको बगैंचा बनाउनेहरूको सङ्ख्या बढिरहेको बताए । उनले जग्गा नभएका व्यक्तिहरूले पनि घरको छतमा बगैंचा बनाउने, फूलको बिरुवा रोप्ने, छतमा गमला राखेर फूल तथा विभिन्न अलङ्कारिक बिरुवाहरू रोप्ने गरेका बताए । वृक्षारोपण गर्ने र त्यसको रेखदेख गर्ने हो भने तोकिएको समयमा बिरुवा हुर्किने उनले बताए । बिरुवा रोप्नेहरूले कम्पोस्ट, डिएपी मल, कीटनाशक औषधि प्रयोग गर्नुका साथै सिंचाइमा ध्यान दिंदा समयमा बिरुवा हुर्कने गरेको तर सरकारी तवरमा रोपेर मात्र औपचारिकता पूरा गर्दा वृक्षारोपण गरिएका बिरुवाहरू नहुर्केका थुप्रै प्रमाण छन् ।. वीरगंजमा वृक्षारोपणको सुरुआत २०४९ सालमा सार्वजनिकरूपमा भएको थियो । तत्कालीन नगरपालिकाले पहिलोपटक रु २० लाखको लागतमा वृक्षारोपणको सुरुआत गरेको थियो । त्यसपछि वृक्षारोपणकोकार्यहरू थुप्रै भए तर टिकाउ हुन सकेनन् ।. वृक्षारोपण असफल हुनुमा स्याहारसुसारको लागि हेरालुको व्यवस्थापन नगर्दा । अहिले महानगरले गरेका वृक्षारोपणको हेरचाह गर्न नर्सरीहरूलाई जिम्मेवारी दिइएको छ । वीरगंजमा राम्ररी वृक्षारोपण भएको आदर्शनगर क्षेत्रमा देख्न सकिन्छ । त्यहाँ ग्रीन सिटी सामुदायिक सेवा केन्द्रले वृक्षारोपण गरी आकर्षण बनाएको छ । त्यसबाट प्रेरित भएर महानगरले विभिन्न स्थानमा वृक्षारोपणलाई प्राथमिकता दिंदै आएको छ ।",https://eprateekdaily.com/2023/05/23/51450
फरक—फरक शैलीमा वन क्षेत्र अतिक्रमण. संरक्षणका लागि सीमाङ्कन जरुरी,स्थानीय,प्रतीक दैनिक,"जेष्ठ ८, २०८०",निजगढ,"नेपाल सरकारले वन अतिक्रमण नियन्त्रण रणनीति २०६८ लागू गरेको १० वर्ष भइसक्यो । विभिन्न कालखण्डमा विभिन्न नाममा गरिएका वन क्षेत्र अतिक्रमणकारीहरूको कब्जाबाट मुक्त गराइ पुनः हराभरा बनाउने उद्देश्य अनुरूप तयार गरिएको यस रणनीतिको सम्रगरूपमा सफलता उन्मुख भने अझैसम्म हुन सकेन ।. प्रजातन्त्र, लोकतन्त्र, सङ्घीय लोकतान्त्रिक गणतन्त्र आएको पनि वर्षौं भइसक्यो । तर जुनै तन्त्र आए पनि वन क्षेत्रको उचित संरक्षण गर्न कुनै मन्त्रले काम गर्न सकेको छैन । ऐन, कानून कागजमा मात्रै सीमित राख्नाले वन क्षेत्रमा प्रत्यक्ष, अपत्यक्ष राजनीतिक हस्तक्षेप बढेको पाइन्छ । जसका कारण वन अतिक्रमणकारी, वन चोर तस्कर समूहलाई संरक्षण हुँदा तराई–मधेसका वन क्षेत्र मात्रै होइन, देशभरकै वन अतिक्रमणकारीहरू संरक्षित हुन पुगेका छन् । वन अतिक्रमण गरी बसेकाहरूलाई हटाउन शुरू गर्यो कि विभिन्न राजनीतिक दलका निर्वाचित जनप्रतिनिधि तथा अगुवा नेताहरू कसैले सोझै त कसैले घुमाउरो पारामा राजनीतिक दम्भमा डिभिजनल वन अधिकृतहरूलाई अनावश्यक दबाब आउने गरेको वन अधिकृतहरू बताउँछन् ।. चौतर्फीरूपमा वन क्षेत्रमा आक्रमण हुँदै आइरहे पनि वन कर्मचारीहरूलाई मात्रै दोष देखाएर राजनीतिक दलका नेता, जनप्रतिनिधि पन्छिने गर्छन् । जुन प्राकृतिक स्रोत, साधनमाथि घोर अन्याय हो । जिल्लास्थित डिभिजन वन कार्यालयहरूलाई एकातिर कर्मचारी र आवश्यक स्रोत, साधनहरूको अभाव छ भने वन कार्यालयहरू प्रदेश सरकार मातहतमा गइसके पनि वर्षौंसम्म एकै कार्यालय वा जिल्लामा वन कर्मचारीहरू नेताहरूको पहुँचमा घुमिरहने हँुदा वन संरक्षणमा विगतदेखि आन्तरिक समस्या छ ।. विभिन्न समस्या र चुनौतीको सामना गर्दै पछिल्लोपटक बारामा वन नीतिको कार्यान्वयन गर्ने क्रममा केही आशा जगाएको छ । विभिन्न समयमा बाराका अतिक्रमित वन क्षेत्रमध्ये २४९.२९ हेक्टर जमीन अघिल्लो वर्ष अतिक्रमणमुक्त गराइ हराभरा बनाउन बाराका तत्कालीन डिभिजनल प्रमुख मन्जुर अहमदले सक्रियता बढाएका थिए भने अहिलेका प्रमुख विनोद सिंहले पनि सक्रियता बढाएर निरन्तरता प्रदान गरेका छन् ।. पछिल्लो समय चार महीनाअघि जिल्ला वन सुरक्षा समितिको बैठकमा समग्र जिल्लाको वनजङ्गलको अवस्था, सुरक्षा चुनौती र संरक्षणका प्रयास तथा उपायका बारेमा डिभिजनल वन अधिकृत सिंहले जानकारी गराएका थिए । उनले वनजङ्गल क्षेत्र अतिक्रमण गरी खेतीपाती, घरटहरा बनाएर कब्जा गरेका वन क्षेत्रलाई पुनः वनमा फर्काउन डिवका, बाराले रणनीतिसहितको योजना अघि बढाइसकेको बताए । यस कार्यमा प्रशासन, सुरक्षा निकाय, अन्य सरोकारवाला निकाय, अन्य विभिन्न राजनीतिक दलहरूबाट पनि कानूनविपरीत वनजङ्गल क्षेत्र अतिक्रमणकारीहरूलाई संरक्षण, प्रोत्साहन नगर्न विभिन्न कार्यक्रमहरूमा वन अधिकृतहरूले आग्रह गर्दै आइरहेका छन् ।. हाम्रेलागि भन्दा पनि भावी पुस्ताका लागि वनजङ्गलको संरक्षण अति आवश्यक छ । वनजङ्गल अतिक्रमण, गरी हानिनोक्सानी गर्ने अनि राजनीतिक दलको संरक्षण खोज्ने र त्यस्तालाई संरक्षण गर्दा एकपछि अर्को जटिलता थुप्रिंदै गएका विभिन्न घटनाक्रमले साबित गरेका छन् । यस्ता समस्या र मानसिकता देशभरमैं हुने गरेकाले यसबाट वन क्षेत्र नराम्ररी प्रभावित हुँदै आएको वनविज्ञ तथा जानकारहरू बताउँछन् ।. राज्यले चाहने हो भने वन क्षेत्र अतिक्रमण सहजै हटाउन सक्छ । तर राज्य किन यस विषयमा इमानदारीका साथ अघि बढ्न सकिरहेको छैन । अस्थिर सरकारले कर्मचारीहरूलाई दरिलो आड दिन नसक्नु, विभिन्न राजनीतिक दलहरूले जनताका नाममा अनावश्यक राजनीति हस्तक्षेप गर्दा समस्या जटिल हुँदै हुने गरेको जानकारहरू भन्छन् ।. बारामा विभिन्न समयमा वन अतिक्रमणको योजनाबद्ध शृङ्खला कहालीलाग्दो छ । जिल्लाको चुरे क्षेत्रलगायत अमलेखगंजको चकरी, नयाँबस्ती, रतनपुरीको डमरपुर, भक्तलाल, भरतगंजसिगौल, ककरी, बोधवन, हरैया, जैतापुर, पथलैयालगायत विभिन्न स्थानमा गरी अहिलेसम्म करीब १० हजार हेक्टर वन क्षेत्र अतिक्रमणको चपेटामा परेको डिभिजन वन कार्यालय, बाराको तथ्याङ्कले जनाएको छ ।. अतिक्रमण गरी कब्जा जमाइएका वन क्षेत्रका केही हिस्सा फिर्ता ल्याउन वन कार्यालयले प्रयास गर्दै आइरहेको छ । चर्च, गुम्बा, मठमन्दिर, ओमशान्ति, विद्यालयलगायत विभिन्न सङ्घसंस्थाहरूले वन क्षेत्र अतिक्रमण गर्दै आएका छन् । उनीहरूले अतिक्रमित क्षेत्रमा खनजोत गरेर आफैं खेतीपाती गर्दै आएकामा पछिल्लो समयमा डाक बढाबढ नै गरेर केराखेतीलगायत अन्य बालीनाली लगाउन ठेक्का नै दिंदै आएका छन् ।. फरकफरक नाम र शैलीमा वन क्षेत्र अतिक्रमण गर्नेमा अतिक्रमणविरुद्ध सक्रियता बढाउने समाजसेवी, बुद्धिजीवी, राजनीतिक दलसँग आबद्धहरू नै बढी छन् । मठमन्दिर, गुम्बा, आश्रम, चौतारा निर्माण गर्ने भनेर वन क्षेत्र अतिक्रमण गर्नेहरूलाई संरक्षण र प्रोत्साहन गर्दै आएको परिणाम हो, अहिलेको अतिक्रमण ।. राज्यकै सरोकारवाला कार्यालय, निकायहरूले अतिक्रमित वन क्षेत्र खाली गराउन सहयोग नगर्ने अनि अतिक्रमित वन क्षेत्रमा निरन्तर १० वर्ष खेतीपाती गर्दै आएकालाई जग्गाधनी पुर्जा वितरण गर्ने सरकारको नीतिका कारण बारामा हजारौं हेक्टर वन क्षेत्र गुम्ने अवस्थामा छ । राज्यकै दोहोरो चरित्रका कारण समस्या झनै जटिल हुँदैै वन क्षेत्र साँघुरिंदै गएको छ । गलत नीतिलाई परिमार्जन नगर्ने हो भने तराई–मधेसमा मात्र होइन, मुलुकभर हजारौं हेक्टर अतिक्रमित वन क्षेत्र व्यक्तिको नाममा जाने सम्भावना छ ।. निजगढ नपा–२ सिगौलमा अतिक्रमित वन क्षेत्र विद्यालय, मठमन्दिर, गुम्बालगायतका सङ्घसंस्थाहरूले भागबन्डा गरेका छन् । भागबन्डा गरिएको वन क्षेत्रको जमीनमा बाली लगाउन ठेक्कामा लगाउँदै आएको पनि वर्षौं भइसकेको छ । सो जमीन पुनः वन क्षेत्रमा नै फर्काउन डिभिजन वन कार्यालय, बाराले अघिल्लो वर्षदेखि निरन्तर प्रयास गर्दै आइरहेको छ ।. सिगौलको वन क्षेत्र मासेर केराबालीलगायत अन्य बालीनाली लगाएर वर्षौंदेखि कब्जामा लिएको वन क्षेत्र फिर्ता लिन वन विभाग, प्रदेश वन मन्त्रालय, अख्तियार दुरुपयोग अनुसन्धान आयोगले डिभिजन वन कार्यालय, बारालाई बर्सेनि पटकपटक पत्राचार गर्ने गरेको डिभिजन वन कार्यालय, बाराका प्रमुख एवं डिएफओ विनोद सिंह बताउँछन् । त्यस सम्बन्धमा अनुसन्धान अधिकारी तोकी कार्य तीव्रताका साथ अघि बढाएको उनले बताए ।. संस्थागत र समूहगतरूपमा वन क्षेत्र अतिक्रमण गर्ने, वनविनाश गर्दै जाने हो भने यस्ता गतिविधिले निम्त्याउने विकराल प्राकृतिक विपत्ति मानव समुदायले भोग्नुपर्ने उनको भनाइ छ ।. वन क्षेत्र अतिक्रमण गर्ने, मास्ने गरेकै कारण वन्यजन्तुको वासस्थान गुम्ने, वनजङ्गल नष्ट हुँदा सन्तुलित वातावरण खल्बलिने गर्दा अत्यधिक गर्मी, पानीको सतह गहिरिंदै जाने, मूल मुहान जरुवाहरू सुक्ने, वर्षामा ह्वातै बाढी पहिरोको जोखिम उच्च हुनेलगायतका अनेकौं दीर्घकालीन प्राकृतिक असर पर्ने डिएफओ सिंहले बताए ।. व्यक्तिगतभन्दा पनि संस्थागत वन अतिक्रमण र कब्जाले समग्र मुलुकको वन क्षेत्रलाई समस्याग्रस्त बनाइरहेको वन अधिकृतहरू बताउँछन् । हामी कर्मचारी त केही वर्ष जागीर गर्न आउँछौं, अनि जान्छौं । वन क्षेत्रको संरक्षण गर्नु वन कर्मचारीको पहिलो कर्तव्य, दायित्व, जिम्मेवारी हो तर यसको संरक्षण गर्ने दायित्व स्थानीय जनप्रतिनिधि, बुद्धिजीवी, समाजसेवी, आम स्थानीय नागरिकको पनि भएको वन कर्मचारीहरू बताउँछन् ।. अहिले बस्ती, खोलाखोल्सीछेउका वन क्षेत्रको जमीनलाई समेत भूमाफियाहरूले कब्जा जमाउँदै आएका छन् । निजगढ नपा–१० लाल र मकवानपुर बकैया गाउँपालिका–६ भालुखोलाछेउ तीन बिघाभन्दा बढी जमीन चार वर्षदेखि व्यक्तिले ढुङ्गाको गारो लगाएर अतिक्रमण गर्ने प्रयास गरिरहेको छ । त्यहाँ लगाइएका गारोलाई हटाउन निजगढ नपा–१० वडा कार्यालयले जनाए पनि अहिलेसम्म अग्रसरता देखाएको छैन । सार्वजनिक जमीन कब्जा गर्ने सुवनसिंह लोप्चनलाई डिभिजन वन कार्यालय, बाराले प्रमाण पेश गर्न पटकपटक पत्राचार गरे पनि उनले हकभोगसहितको प्रमाण पेश गर्न नसकेको रतनपुरी सबडिभिजन वन कार्यालय बाराले जनाएको छ ।",https://eprateekdaily.com/2023/05/22/51388
शिव महापुराण भारतीय भक्तजनहरूको भीड,स्थानीय,प्रतीक दैनिक,"जेष्ठ ८, २०८०",परवानीपुर,"जेठ ३ देखि ९ गतेसम्म दिउँसो २ देखि साँझ ५ बजेसम्म शिव महापुराण कथा वाचन भइरहेको आयोजक ट्रस्ट हरिद्वारका निरञ्जन महाराजले बताए । मुख्य कथावाचक, भारतका विश्वविख्यात पण्डित प्रदीप मिश्र रहेको र आज आइतवार कथाको पाँचौ दिनसम्म उनका भारतीय अनुयायी एवं समर्थकहरू विभिन्न स्थानबाट वीरगंज आइरहेका उनले बताए ।. प्रवचन सुन्न आउने सहभागीहरूको लागि निश्शुल्क गाँस र वासको व्यवस्था मिलाइएको ग्रीनसिटी सामुदायिक सेवा केन्द्र, आदर्शनगरका अध्यक्ष जयप्रकाश खेतानले बताए ।",https://eprateekdaily.com/2023/05/22/51349
पत्रकार यादवमाथि दुव्र्यवहार,स्थानीय,प्रतीक दैनिक,"जेष्ठ ८, २०८०",रौतहट,"पत्रकार यादवले आफू पत्रकार भएको र समाचार सड्ढलनका लागि आएको भनेर परिचयपत्र देखाउँदा पनि उनीहरूले भिडियो किन खिचेको भन्दै मोबाइल खोस्ने, अपशब्द प्रयोग गर्दै डरधाक, धम्की दिएको बताएका छन् ।. कृषिमन्त्री कुशवाहाले भाइ सुवन्त कुशवाहा र स्वकीय सचिव अर्जुन कुशवाहालगायतका गाउ“लेहरूलाई उक्साएर आफूप्रति दुव्र्यवहार गरिएको पत्रकार यादवले आरोप लगाएका छन् । उनले छठघाटको काममा कमसल इँटाको प्रयोग भएको सूचनाको आधारमा आफू समाचारका लागि सो क्षेत्रमा गएको बताए ।. घटनाबारे पत्रकार यादवले स्थानीय प्रहरी चौकी र नेपाल पत्रकार महासङघ रौतहट शाखालाई जानकारी गराएको बताए ।",https://eprateekdaily.com/2023/05/22/51361
बौलाहा कुकुरको आतङ्कबाट वीरगंजेली जनता त्रसित,स्थानीय,प्रतीक दैनिक,"जेष्ठ ६, २०८०",वीरगंज,"वीरगंज महानगरपालिकामा बौलाहा कुकुरको सङ्ख्यामा वृद्धि भएको छ । शनिवार एक दिनमा २० जनाभन्दा बढी मानिसलाई कुकुरले टोकेपछि उपचारको लागि नारायणी अस्पतालमा आएका थिए ।. वीरगंज महानगरपालिकामा भुस्याहा कुकुरको बन्ध्याकरण गरे पनि कुकुरको सङ्ख्या वृद्धि भइरहेको छ ।. दैनिकरूपमा पाँच/छ जनाको सङ्ख्यामा कुकुरले टोकेका पीडित आउने गरे पनि आज एक्कासि २० जनाभन्दा बढी कुकुरले टोकेका पीडित आएका छन् । वीरगंज वडा नं ३ की ६० वर्षीया देवकुमारी यादव कुकुरको टोकाइले गम्भीर घाइते भएकी छन् । आज वीरगंज वडा नं १, २, ३, ४, ७, १०, १२ बाट कुकुरले टोकेका पीडितहरू आएका छन् ।. उनीहरूलाई औषधोपचार गरेर घर पठाइएको छ भने वडा नं ३ की देवकुमारी यादवको हातमा कुकुरले टोकेर गम्भीर घाइते बनाएपछि प्राथमिक उपचार गरी अन्य अस्पतालमा पठाइएको आकस्मिक कक्षका चिकित्सक सुशील कुमारले बताए ।",https://eprateekdaily.com/2023/05/20/51330
शिक्षक महासङ्घद्वारा आन्दोलनको घोषणा,स्थानीय,प्रतीक दैनिक,"जेष्ठ ६, २०८०",वीरगंज,"नेपाल शिक्षक महासङ्घ, पर्साले भोलिदेखि आन्दोलनको घोषणा गरेको छ ।. नेपाल पत्रकार महासङ्घ, पर्साको सभाहलमा आयोजित पत्रकार सम्मेलनमा नेपाल शिक्षक महासङ्घ, पर्साका अध्यक्ष्F तीर्थराज यादवले आइतवारदेखि मङ्गलवारसम्म पहिलो चरणमा तीन दिने सङ्घर्षका कार्यक्रम ल्याइएको बताए ।. स्थानीय पालिकाले शिक्षा ऐनविपरीत गर्न लागेको सरुवा, बढुवा, घटुवालगायत काखापाखा रवैयाको विरुद्धमा शिक्षक महासङ्घ आन्दोलित भएको उनले जानकारी गराए ।. आइतवार पर्साका सबै शिक्षक कर्मचारीले हातमा कालोपट्टि बाँधेर विरोध प्रदर्शन गर्नेछन् भने सोमवार र मङ्गलवार वीरगंज महानगरपालिका कार्यालयअगाडि दिउँसो १ बजेदेखि शिक्षक महासङ्घमा आबद्ध शिक्षक, कर्मचारीहरूले धर्ना प्रदर्शन गर्ने कार्यक्रम रहेको उनले जानकारी गराए । यसअघि शिक्षक महासङ्घले शिक्षा ऐनविपरीत मनपरी ढङ्गले स्थानीय पालिकाहरूले गरेको सरुवाको विरोध जनाउँदै सात दिने अल्टिमेटम दिएको थियो । दश बुँदे माग राख्दै दिएको अल्टिमेटममा वीरगंज महानगरपालिकाले कुनै चासो नदिएपछि आन्दोलनका कार्यक्रम अगाडि बढाइएको बताए ।. महानगर संवेदनशील नभए शिक्षक महासङ्घले आन्दोलनका थप कार्यक्रमहरू गर्ने चेतावनी दिएको थियो ।. नेपाल शिक्षक महासङ्घ, पर्साका अध्यक्ष यादवको अध्यक्षता एवं सचिव विनोद गिरीको सहजीकरणमा सम्पन्न कार्यक्रममा नेपाल पत्रकार महासङ्घ पर्साका अध्यक्ष अनुप तिवारी, नेपाल शिक्षक महासङ्घका केन्द्रीय सदस्य चन्देश चौहान, अखिल नेपाल शिक्षक सङ्घ, पर्साका अध्यक्ष रामेश्वर पटेल, नेपाल शिक्षक महासङ्घ, वीरगंज महानगरपालिकाका अध्यक्ष विनोद मेहता, समाजवादी शिक्षक फोरम, पर्साका अध्यक्ष हरेन्द्र चौरसियालगायतको सहभागिता थियो ।",https://eprateekdaily.com/2023/05/20/51327
करका दर घटाएर अनधिकृत व्यापार रोक्न व्यावसायीको माग,स्थानीय,प्रतीक दैनिक,"जेष्ठ ८, २०८०",वीरगंज,"पछिल्ला वर्षहरूमा विदेशबाट आयात हुने वस्तुमा लाग्ने भन्सार महसूल र अन्तःशुल्कका दरहरू बढाउँदै लगिएको र यसले गर्दा नेपालमा बढी खपत हुने बिस्कुट, चकलेट, कस्मेटिक, मदिरा जस्ता कतिपय वस्तुमा भारतीय बजारको अधिकतम खुद्रा मूल्यको हाराहारीमा कर तिर्नुपर्ने स्थिति बनेको उनीहरूले बताए ।. चर्को ढुवानी भाडा र उच्च करका कारण सीमावर्ती भारतीय बजार र नेपाली बजारमा वस्तुको मूल्य अन्तर निकै फराकिलो हुँदै गएको र अनधिकृत आयातलाई बढावा भइरहेकाले एकातिर नियमस·त कारोबार गरिरहेका व्यवसायीहरू विस्थापित हुने स्थितिमा पुगेका छन् भने अर्कातिर सरकारले ठूलो मात्रामा राजस्व गुमाइरहेको भन्दै यस विषयमा अर्थ र वाणिज्य मन्त्रालयका अधिकारीहरूको ध्यानाकर्षण गराएको नेपाल समुद्रपार निकासी पैठारी सङ्घका महासचिव अनिल अग्रवालले जानकारी गराएका छन् ।. वस्तुको मूल्य अन्तर जति फराकिलो भयो, चोरी पैठारीको सम्भावना उति नै बढी हुने र नेपाली र भारतीय बजारमा वस्तुको मूल्यमा विद्यमान फराकिलो अन्तरले अनधिकृत कारोबारीलाई संगठितरूपमा चोरी पैठारी गर्न प्रोत्साहित गरिरहेको महासचिव अग्रवालले बताए ।. खुला सिमाना तथा जनसङ्ख्याको झन्डै आधा हिस्साको बसोबास भारतीय सीमासँग जोडिएको तराई क्षेत्रमा रहेको अवस्थामा अनधिकृत कारोबार न्यूनीकरण गर्ने वस्तुको मूल्य अन्तर कम गर्नु नै एकमात्र उपाय भएको उनले बताए । सङ्घले अनधिकृत माध्यमबाट भित्रिन सक्ने वस्तुको आयातमा लाग्ने करको दर घटाउन माग गरेको उनले प्रस्ट्याए । करका दर घटाउँदा बढीभन्दा बढी व्यापारिक कारोबार करको दायरामा आउने र हरेक कारोबारको बिलबीजक जारी गर्ने परिपाटीको विकास भई सरकारलाई प्राप्त हुने राजस्व स्वतः बढ्ने उनको भनाइ छ ।. विश्व बैंक, अन्तर्राष्ट्रिय श्रम स·ठन, युएनडिपी जस्ता अन्तर्राष्ट्रिय संस्थाहरूले गरेका अध्ययनले नेपालमा अनौपचारिक अर्थतन्त्रको आकार ४० प्रतिशतभन्दा बढी रहेको देखाएको छ । केन्द्रीय तथ्याड्ढ कार्यालयले २०७५ सालमा गरेको अध्ययनले पनि नेपालमा अनौपचारिक अर्थतन्त्रको आकार ४९.९ प्रतिशत रहेको देखाएको छ । यो पृष्ठभूमिमा चोरी पैठारी रोकिने र अनौपचारिक कारोबारलाई करको दायरामा ल्याउने किसिमको वातावरण तयार गर्नुपर्नेमा बर्सेनि करका दर बढाउँदा अनधिकृत कारोबार झन्झन् बढी हुँदै गएकाले आगामी आर्थिक वर्षको बजेटमार्फत करका दरहरूलाई उचित स्तरमा कायम राख्न सङ्घले जोडदार माग गरेको महासचिव अग्रवालले बताए । यसैबीच, सरकारले आगामी आर्थिक वर्ष २०८०/८१ का लागि ल्याएको नीति तथा कार्यक्रमलाई व्यावहारिकरूपमा कार्यान्वयन गरी अर्थतन्त्रलाई जोखिमको अवस्थाबाट बाहिर ल्याउन आग्रह गरेको छ । नीति तथा कार्यक्रममा समावेश गरिएका विषयलाई बजेटमार्फत सम्बोधन गर्नुपर्ने सङ्घको माग छ ।. हालको आर्थिक मन्दीलाई नीति तथा कार्यक्रमले पर्याप्त मात्रामा सम्बोधन गर्न नसके पनि निजी क्षेत्रले अघि सारेका केही विषयलाई आंशिकरूपमा सम्बोधन गरेकाले आशावादी हुने ठाउँ रहेको सङ्घको ठहर छ ।. नीति तथा कार्यक्रममा महत्वाकाङ्क्षी योजना घोषणा गर्ने तर त्यो कागजमैं सीमित हुने परिपाटीको अन्त्य गर्नुपर्नेमा जोड दिंदै सङ्घले लोकप्रियता र राजनीतिक लाभहानिका हिसाबले भन्दा व्यावसायिक वातावरण निर्माण र उच्च आर्थिक वृद्धिदर हासिल गर्ने किसिमको बजेट ल्याउन पनि सङ्घले आग्रह गरेको छ ।",https://eprateekdaily.com/2023/05/22/51346
नगर विकास योजना तथा मध्यकालीन खर्च संरचना तर्जुमा गोष्ठी सञ्चालन,स्थानीय,प्रतीक दैनिक,"जेष्ठ ८, २०८०",निजगढ,"कार्यक्रममा नगरप्रमुख सुरथ पुरीले निजगढ नगरको दीर्घकालीन विकासलाई सार्थकतामा पु-याउन गोष्ठीले महत्वपूर्ण भूमिका खेल्ने बताए । उनले जनप्रतिनिधि, समाजसेवी, बुद्धिजीवी, सचेत नगरवासी, सरोकारवाला सङ्घसंस्थालगायतका महत्वपूर्ण राय, सुझाव आवश्यक रहेको बताए । उनले निजगढको दीर्घकालीन विकासका समस्याहरूलाई पहिल्याउँदै समाधान गर्न गोष्ठीले महत्वपूर्ण भूमिका खेल्ने भन्दै सक्रिय सहभागिताका लागि उनले आग्रह गरे ।. उपप्रमुख सोममाया थिङले कार्यक्रमले निजगढमा विकासका प्रशस्त आधार भएकाले आआफ्नो क्षेत्रबाट राय, सुझाव सड्ढलन गरी समावेश गराउन सबैलाई आग्रह गरिन् ।. वडागतरूपमा जनप्रतिनिधि, नगरवासी, कर्मचारीहरूसँग प्रत्यक्ष राय, सल्लाह, सुझाव सङ्कलन गरिएका विषय वस्तुलाई अझै मसिनो ढङ्गले केलाउँदै आवधिक नगर विकास योजना तथा मध्यकालीन खर्च संरचना तर्जुमाका लागि समावेश गरी आगामी समयमा निजगढको भौतिक, सामाजिक, शिक्षा, स्वास्थ्य, कृषि, खानेपानी, सिंचाइ, कला, साहित्य, खेलकूदलगायत सबै सरोकारवाला विषयलाई समेट्दै निजगढको दीर्घकालीन विकासको लागि वस्तुगत विश्लेषण, समष्टिगत लक्ष्य निर्धारण, विषय क्षेत्रगत उद्देश्य, रणनीति उपविषय क्षेत्रगत उद्देश्य, रणनीति विकास, मुख्य कार्यक्रम विकास, लागत अनुमान, सूचना प्रमाणीकरण, पाश्र्वचित्र आयव्यय, पालिकाको वस्तुगत विश्लेषण, अपेक्षित लगानी अनुमान, पालिकास्तरीय गौरवका आयोजना निर्धारणलगायत अन्य आवश्यक विषयवस्तु समेटिने र विकासको दीर्घकालीन लहर ल्याउन सकिने गोष्ठीमा सहभागी विज्ञहरूले बताए ।. समस्या र चुनौतीलाई नजीकैबाट पहिचान गरी सोको दीर्घकालीन समाधान र विकास स्थापित गराउने यस गोष्ठीको मूल लक्ष्य रहेको विज्ञ विके महर्जन र मण्डुबाबू अधिकारीले सहभागीहरूलाई जानकारी दिए ।. निजगढ नपाको आयोजना र गभर्नेन्स एन्ड डिभाइन सोलुशन, काठमाडौंको प्राविधिक सहयोगमा चार दिने गोष्ठी शुरू भएको हो ।",https://eprateekdaily.com/2023/05/22/51352
पर्सा र बारामा एकै दिन २५८ जनाद्वारा रक्तदान,स्थानीय,प्रतीक दैनिक,"जेष्ठ ६, २०८०",वीरगंज,"पर्सा र बारामा एकै दिन २५८ जनाले रक्तदान गरेका छन् । पर्साको तीन ठाउँ र बारा, कलैयाको एक ठाउँमा गरी चार ठाउँमा छजना महिलासहित २५८ जनाले रक्तदान गरेको रक्तसञ्चार केन्द्र, वीरगंजका इन्चार्ज सौरभराज पाण्डेले जानकारी गराए ।. इलाका प्रहरी कार्यालय, छपकैयाले आयोजना गरेको रक्तदानमा एकजना महिलासहित १०० जना, बगही युवा क्लबले आयोजना गरेको रक्तदानमा तीनजना महिलासहित ७५ जना, महालक्ष्मी विकास बैंक, कलैयाले आयोजना गरेको रक्तदानमा एकजना महिलासहित ४४ जना र जिल्ला ट्राफिक प्रहरी कार्यालय, पर्साले आयोजना गरेको रक्तदानमा एकजना महिलासहित ३९ जना गरी २५८ जनाले रक्तदान गरेको उनले बताए ।. ‘सडक सुरक्षा सप्ताह २०८०’ कार्यक्रमको छैटौं दिन शनिवार जिल्ला ट्राफिक प्रहरी कार्यालय, पर्साले आयोजना गरेको रक्तदान कार्यक्रममा कोपिला श्रेष्ठ, मनमोहनकुमार यादव, किरण चौधरी, ध्रुव चौधरी, गोविन्द हिमाल, राम महतो, सद्दाम हुसेन, प्रेमलाल साह, आशिषकुमार साह, कृष्ण वर्णवाललगायतले रक्तदान गरेका दिलीपराज कार्कीले जानकारी दिए ।. वीरगंज महानगरपालिका–२८ बगहीमा भएको रक्तदान कार्यक्रममा सचिता देवी, सविता देवी, भूमि कुर्मी, राजकुमार राउत, राकेश राउत, विक्रमकुमार पटेल, सुरेन्द्रकुमार पटेल, विक्रम सहनी, अच्छेलाल ठाकुर, नन्दु साह, धर्मेन्द्रप्रसाद यादव, मुकेशकुमार महतो, रूदल यादव, घनश्याम पटेल, सुनीलकुमार साह, कुशलराज महतो, केदार पटेल, प्रदीप साह, अजितकुमारलगायतले रक्तदान गरेका थिए ।. यसैगरी, इलाका प्रहरी कार्यालय, छपकैयाको आयोजनमा सम्पन्न रक्तदान कार्यक्रममा सन्दीप यादव, गणेश ठाकुर, सुमन पटेल, मनोज साह, दिनेश साह, जुबेर आलम, अजय गुप्तालगायतले रक्तदान गरेका थिए ।",https://eprateekdaily.com/2023/05/20/51333
नापीको आखाँ नगवाको ऐलानी जग्गमा,स्थानीय,प्रतीक दैनिक,"जेष्ठ ८, २०८०",वीरगंज,"वीमनपा–१० नगवा, इनर्वा, भन्सार क्षेत्रका जग्गाहरूको नयाँ नापी भएपनि मालपोत कार्यालयमा अहिलेसम्म श्रेस्ता बुझाइएको छैन ।. कर्मचारी पियन अरुण उपाध्याय र सर्वेक्षक अशोक कुशवाहाका लापरवाहीका कारण स्थानीयहरू समस्यामा परेको बताइन्छ । दुवैजना अहिले सो क्षेत्रका भूमि नाप्नका लागि खटाइएका कर्मचारीहरू हुन् । महानगरका ती वडामा सबै जग्गाको नापनक्शा बनिसकेको अवस्थामा कर्मचारीहरूले अहिले पनि छुटेका जग्गाधनीहरूसँग मोटो रकम लिई काम गरिरहेको स्थानीयले जनाएका छन् ।. अहिले नापनक्शा भइसकेका जग्गाधनीहरू श्रेस्ता बुझाउनका लागि दबाब दिंदैछन् भने छुटेकाहरू आफ्नो पनि नापनक्शाको काम सकेर बुझाउन दबाब दिइरहेका छन् । स्रोतका अनुसार नयाँ जग्गा दर्ता हुने बेलामा चलाख व्यक्तिले अधिकांश ऐलानी जग्गा आफनो नाममा दर्ता गराउन सफल भएका थिए । त्यसैले पुरानाहरूले अहिले श्रेस्ता चाँडो मालपोत कार्यालयमा बुझाउन दबाब दिइरहेका हुन् । गोश्वारा नापीले यो क्षेत्रको श्रेस्ता डेढ वर्षअघि नै मालपोत कार्यालयमा बुझाउनुपर्ने थियो । पुराना नापी भएकाहरू चाँडो भन्दा चाँडो श्रेस्ता मालपोतमा पुगोस् र जग्गाधनी दर्ता प्रमाणपत्र बुझुन भन्ने पक्षमा छन् भने तोकिएको समयमा नबुझाइएका श्रेस्ता अब अलिकति ढिलो भएपनि सबैको काम गरेर बुझाउन दबाब दिंदै आइएको छ । नगवा क्षेत्रमा थुपै्र ऐलानी, पर्ती जग्गा छन् । धेरैजसोले पञ्चायतकालमा नै नगरपालिकाबाट हकभोगको प्रमाण निस्सा लिएर नापीमा आफ्नो नाममा लेखाउन सफल भइसकेका छन् । महानगरपालिकाले यस्तो जग्गाको खोजी कार्य गर्न सकेको छैन । नापी कार्यालयका प्रमुख नारायण श्रेष्ठले स्थानीयको विरोधपछि आगामी साउनमा श्रेस्ता मालपोत कार्यालयमा पठाउने बताए । उनले दैनिकजसो सेवाग्राहीहरू आउने, हल्ला गर्ने गरेकाले आगामी साउनमा श्रेस्ता मालपोत पठाउने सहमति गरेको बताए ।",https://eprateekdaily.com/2023/05/22/51355
२४ जना शिक्षकमाथि कारबाही,स्थानीय,प्रतीक दैनिक,"जेष्ठ ८, २०८०",वीरगंज,उनले आज बिहान सो विद्यालयको आकस्मिक अनुगमन गरेका र सो क्रममा विद्यालयका प्रअसहित २४ जना शिक्षकले हाजिर नगरेको पाएपछि कारबाहीको लागि निर्देशन दिएका हुन् । महानगर शिक्षा महाशाखाले आइतवार नै नगरप्रमुखको अनुगमनका क्रममा हाजिर नगरेका प्रअ अनिल वर्णवालसहित २४ जना शिक्षकस“ग स्पष्टीकरण सोधेको शिक्षा महाशाखा प्रमुख अरविन्दलाल कर्णले बताए । नगरप्रमुख सिंहको अनुगमनमा भने प्रअ वर्णवाल र शिक्षकहरू भेटिएका तर उनीहरूले हाजिर नगरेकाले स्पष्टीकरण सोधिएको शिक्षा महाशाखा प्रमुख कर्णले बताए ।. नगरप्रमुख सिंहले आजै वडा नं १४ पिपरास्थित नृसिंह माध्यमिक विद्यालय र वडा नं ४ बिर्तास्थित त्रिजुद्ध महावीरप्रसाद रघुवीरराम आधारभूत प्राविधिक विद्यालयको पनि अनुगमन गरेका थिए । यी दुवै विद्यालयमा यसै शैक्षिक सत्रदेखि अङ्ग्रेजी माध्यमबाट पठनपाठन शुरू छ । विद्यार्थीको पठनपाठन प्रभावित हुन नदिन विद्यालयमा देखिएको शिक्षक अभाव तत्काल पूर्ति गर्ने काम अघि बढाइने नगरप्रमुख सिंहले आश्वासन दिए । उनले अनुगमनको क्रममा विद्यमान विद्यार्थी सङ्ख्याको आधारमा कक्षाकोठाको अभाव देखिएको र सोको समाधान गरिने बताए ।,https://eprateekdaily.com/2023/05/22/51366
बलात्कारका फरार आरोपी पक्राउ,स्थानीय,प्रतीक दैनिक,"जेष्ठ ६, २०८०",वीरगंज,"बारामा १३ वर्षीया बालिकालाई बलात्कार गरी फरार रहेका एक युवकलाई प्रहरीले पक्राउ गरेको छ ।. पक्राउ पर्नेमा बाराको आदर्श कोतवाल गाउँपालिका वडा नं ३ घटनियाका २५ वर्षीय बिशोरी बैठा रहेका छन् ।. प्रहरीका अनुसार गत कात्तिक १६ गते राति ९ः३० बजेको समयमा बैठा र उनका साथीले शौचालय गर्न घरबाहिर निस्किएकी गाउँकै १३ वर्षीया बालिकालाई बलात्कार गरेका थिए । बलात्कारको घटनालगत्तै फरार रहेका बैठालाई काभ्रे जिल्लामा लुकीछिपी बसेको अवस्थामा यही जेठ ५ गते पक्राउ गरिएको बाराका प्रहरी प्रवक्ता प्रहरी नायब उपरीक्षक पुरुषोत्तम पाण्डेले जानकारी दिए ।. काभ्रेबाट पक्राउ परेका बैठालाई जिल्ला प्रहरी कार्यालय, बाराको हिरासतमा राखेर थप अनुसन्धान भइरहेको प्रनाउ पाण्डेले बताए । घटनामा संलग्न बैठाका साथी फरार रहेकाले खोजी भइरहेको उनले बताए ।",https://eprateekdaily.com/2023/05/20/51323
सडक सुरक्षा सप्ताह समाप्त,स्थानीय,प्रतीक दैनिक,"जेष्ठ ८, २०८०",वीरगंज,"साताको अन्तिम दिन आज सडक दुर्घटनामा परेर ज्यान गुमाएका मृतात्माको चिरशान्तिको लागि घण्टाघर चोकमा मैनबत्ती बालेर, एक मिनट मौन धारण गरी सप्ताह समापन गरिएको ट्राफिक प्रहरी निरीक्षक मणिराम थापाले बताए ।. उनले समापन कार्यक्रममा सडक सुरक्षा सप्ताह मात्र मनाएर ट्राफिक सुधार, सचेतना सम्भव नभएको भन्दै यस प्रकारका कार्यक्रमले निरन्तरता पाउनुपर्ने बताए । उनले सबैको सहकार्य रहेको खण्डमा सप्ताह मनाउन आगामी दिनमा पनि ट्राफिक व्यवस्थापनको जिम्मेवारी लिन तयार रहेको बताए । उनले अधिकांश सवारी दुर्घटना युवाहरूबाट हुने गरेकाले उनीहरूलाई लक्षित गरेर सचेतना कार्यक्रम अगाडि ल्याउनुपर्ने बताए । उनले युवाहरू ट्राफिक नियमप्रति सचेत हुने हो भने दुर्घटना न्यूनीकरण हुने विश्वास व्यक्त गरे ।",https://eprateekdaily.com/2023/05/22/51374
तयारी दाल आयातमा डेढ प्रतिशत अग्रिम आयकर लगाउन माग,स्थानीय,प्रतीक दैनिक,"जेष्ठ ८, २०८०",परवानीपुर,"पत्रकार सम्मेलनमा सङ्घका अध्यक्ष सुबोधकुमार गुप्ताले स्वदेशी दाल उद्योग संरक्षण गर्न तयारी दाल आयात गर्दा डेढ प्रतिशत अग्रिम आयकर लगाउन आवश्यक रहेको बताए ।. उनले यसो गर्दा स्वदेशी दाल उद्योग सरकारको संरक्षणमा पर्ने भन्दै दाल निकासी गर्दा प्रतिकिलो एक रुपैयाँ निकासी शुल्कलाई खारेज गर्नुपर्ने माग पनि गरे । त्यसैगरी, उनले दाल उद्योग संरक्षण गर्न एचएस कोड अनुसार कच्चा दाल र तयारी दालको आयात भन्सार महसूल दरसमेत परिमार्जन गर्न माग गरे ।. मुसुरो, रहर, मास, मुङ र चनाका गेडा (कच्चा पदार्थ)मा एक प्रतिशत मात्रै भन्सार दर लगाउन उनले सुझाए । यी वस्तुहरूमा अहिले १० प्रतिशत भन्सार दर लागिरहेको छ । यस्तै, मुसुरो, रहर, मास, मुङ र चनाका तयारी दालको हकमा हाल कायम १० प्रतिशत भन्सारलाई नै निरन्तरता दिन उनले आग्रह गरे । नेपालमा स्वदेशी र आयातित कच्चा पदार्थ प्रयोग गरी लगभग २५ वटा दाल उद्योग सञ्चालनमा छन् । सङ्घका अनुसार स्वदेशी दाल उद्योगले शतप्रतिशत माग धानिरहेका छन् । स्वदेशी मागलाई धान्न सक्ने क्षमता भएपनि हाल अनावश्यकरूपमा तयारी दालको आयात भइरहेको भन्दै उद्योगीहरूले असन्तुष्टि जनाए । अध्यक्ष गुप्ताले कच्चा दाल र तयारी दाल दुवैको समान भन्सार दर १० प्रतिशत कायम गर्दा तयारी दालस“ग प्रतिस्पर्धा गर्न नसकेर धेरै दाल उद्योग धराशयी भएको बताए । तीन/चार वर्षदेखि बजेट भाषणमार्फत सरकारले कच्चा र तयारी वस्तुमा उद्योगहरूलाई १–२ तह भन्सार दर फरक गरिने आश्वासन दिंदै आएको तर कृषि उद्योग दालमा भने व्यावहारिकरूपमा लागू हुन नसकेको अध्यक्ष गुप्ताले आरोप लगाए । नेपालका धेरै उद्योगले फरक भन्सार दरमार्फत संरक्षण पाए पनि दाल उद्योगहरूले भने नपाएको उनको गुनासो छ । सङ्घले तोरीको तेलमा लाग्ने १३ प्रतिशत मूल्य अभिवृद्धि कर (भ्याट) खारेज हुनुपर्ने माग गरेको छ । सानो मुसुरो दाल मधेसका बारा, पर्सा, रौतहट र सप्तरीमा उत्पादन भइरहेको उनले बताए । अध्यक्ष गुप्ताले ब·लादेश निकासी घट्न थालेपछि उत्पादन घटेको बताए । ब·लादेश निकासी हु“दा किसानले राम्रो मूल्य पाएको उनले बताए । अहिले निकासी घटेपछि मूल्य पनि घट्नुका साथै उत्पादन पनि कम भएको बताए ।. अवैधानिकरूपमा अत्यधिक मात्रामा भित्रिएको तोरीको तेलका कारण स्वदेशी उद्योगहरू धमाधम बन्द भइरहेका उनले बताए । भारतमा कृषि उत्पादनमा मल, बीउलगायतमा सहुलियत र तोरी तेलमा मूअक नलाग्ने भएकोले भारतीय तोरीको तेल नेपाली तोरीको तेलभन्दा लगभग २५ प्रतिशत सस्तोमा बिक्री भइरहेको र यही कारणले भारतीय तोरीको तेलले अहिले नेपाली बजार ओगटेको बताए । अध्यक्ष गुप्ताले पत्रकार सम्मेलनमा खाद्यान्न उद्योगलाई चलायमान बनाउन एकल बिन्दुमा बैंक ब्याजदर, उधारो उठाउने सम्बन्धी कानून लागू हुनुपर्ने बताए ।. यस्तै, चामल, तेल, दाललगायतका खाद्य वस्तुको उत्पादनको रिकभरी कच्चा पदार्थको गुणस्तरमा निर्भर हुने भएपनि राजस्व कार्यालयले अमान्य हुनेगरी आफूखुशी रिकभरी हिसाब गरेर मूअक, आयकर जरिवानासमेत असुली गर्ने गरेकाले उद्योगीहरू मारमा परेको भन्दै उद्योग विभागबाट स्ट्यान्डर्ड रिकभरी लागू गरिनुपर्ने माग गरे । उनले अहिले नेपालमा खुलेका दाल उद्योगहरूले कुल क्षमताको २५–३० प्रतिशत मात्रै उत्पादन गर्दै आएको बताए । पूर्वअध्यक्ष मोतीलाल दुगडले खाद्यान्नमा सरकारले चुस्त डेटाबेस निर्माण गर्न नसकेकोले यस क्षेत्रले धेरै समस्या खेप्नुपरेको बताए । खाद्यान्नमा नेपाललाई आत्मनिर्भर बनाउन सकिने बताउ“दै दुगडले कृषि जमीनसम्बन्धी जग्गा सुधार आवश्यक रहेको बताए । जमीन बा“झो राख्न नपाउने नियम कडाइका साथ लागू गर्न सकेको खण्डमा खाद्यान्न उत्पादन बढ्ने उनले बताए । उनले नेपालमा सञ्चालित चामल उद्योगमा रु २५ अर्ब लगानी रहेको जानकारी गराएका थिए ।",https://eprateekdaily.com/2023/05/22/51363
पानीले खेती सपर्ने किसानहरूको विश्वास,स्थानीय,प्रतीक दैनिक,"जेष्ठ ४, २०८०",सेढवा,"बुधवार राति आएको हावाहुरीसँगै परेको वर्षाका कारण चैते धानबालीका साथै अन्य बालीलाई फाइदा पुगेको छ ।. लामो समयपछि पानी पर्दा विभिन्न बालीहरूलाई फाइदा पुगेको किसानहरूले बताए । चैते धानबालीको रोपाइँ भएपछि एकपटक पनि पानी नपरेकोले किसानहरू समस्या खेपिरहेका थिए ।. पानी पर्दा सिंचाइ भएर बाली हुर्कन सहयोग हुने ठोरी गापा–५ क्षेत्रीलाइनका किसान बलराम कोर्मोचाले बताए । धानबालीको साथै अहिले लगाइएका सुर्ती, उखु, मकै तथा विभिन्न प्रकारका तरकारीबालीलाई फाइदा पुगेको कोर्मोचाले बताए ।. जीराभवानी गापा–२ का किसान अमृत चौधरी थारूले हिजो परेको पानीले किसानहरूलाई वर्षेबाली धानखेतीका लागि खेत तैयारी गर्न सहज भएको बताए । लामो समयदेखि पानी नपरेर जमीन सुक्खा भएर कडा भएको थियो । जसले गर्दा खनजोत गर्न निकै समस्या भएको थारूले बताए । हिजो परेको पानीले खेत नरम भएकोले खनजोत गर्न र आलीको सरसफाइ गर्न मदत पुगेको किसान चौधरीले बताए ।. पानी परेपछि अहिले किसानहरूले खेतको आलीको सरसफाइ तथा ट्याक्टरबाट फालीले खेत खनजोत गर्न थालेका छन् ।. वर्षा हुनुअगाडि खेत जोताइ गर्दा धूलैधूलो हुनुका साथै जमीन कडा भएर जोताइ गर्न निकै समय लाग्ने गरेको किसानहरूले बताएका छन् ।. पानीको अभावमा रूखमा रहेका आँप र कटहर झर्दै आएका थिए । तर गएरातिको वर्षाले फल झर्ने क्रम कम हुने किसानहरूले बताए ।. पानी नपरेको धेरै समय बितेको हँुदा ग्रामीण भेगका कच्ची तथा ग्राभेल बाटो धूलाम्य भएका थिए । पानीले शीतल पनि महसूस भएको ग्रामीण बासिन्दाहरूको भनाइ छ । गएराति हावाहुरी आए पनि के कति क्षति पुगेकोबारे सूचना प्राप्त भएको छैन ।",https://eprateekdaily.com/2023/05/18/51250
गाउँघरमा गरीबहरूले ऋण पाउन छाडेपछि समस्या,स्थानीय,प्रतीक दैनिक,"जेष्ठ ५, २०८०",वीरगंज,"मिटरब्याजीविरुद्ध अभियान चलेपछि अहिले गाउँघरमा गरीबले ऋण पाउन नसकेपछि पर्सामा एक दर्जनभन्दा बढी बिहे रोकिएका छन् ।. देशको अर्थतन्त्र खस्किंदो अवस्थामा रहेको बेला एकातर्फ बैंकले सर्वसाधारणलाई ऋण दिन छाडेको छ भने अर्कोतिर गाउँघरमा साहुबाट लेनदेन हुने रकम पनि बन्द भएको छ । जसले गर्दा रकम अभावमा यस वर्ष तोकिएका विवाहका मिति आगामी वर्ष सारिएका छन् ।. गाउँमा घरजग्गा बेचेर विवाह गर्न खोजे पनि अहिले त्यो सम्भव देखिएको छैन । साहुमहाजनले मिटरब्याजीमा कारबाई हुने भयले यस प्रकारको लेनदेन बन्द गरेको लङ्गडी निवासी राजकुमार गुप्ताले बताए । उनले केटापक्षले दाइजो माग गर्ने, केटीपक्षले मिटरब्याजकै हल्लाले दाइजोको व्यवस्थापन गर्न नसक्दा बिहे कार्यक्रम रद्द हुँदै आएको बताए ।. गरीबहरूले ऋण नपाएपछि उनीहरूले थप समस्या बेहोर्दै आएका छन् । सानोतिनो रकमको लागि यसअघि गरीबहरू साहुमहाजनको ऋणमा आश्रित थिए । अहिले मिटरब्याजीलाई कारबाई हुने हल्लाले साहुमहाजनले ऋण दिन चाहेका छैनन् भने आवश्यक हुनेहरूलाई ऋण नपाउँदा समस्या बढ्दो छ ।. वीरगंजमा रहेका पार्टी प्यालेस, होटलमा वैवाहिक कार्यक्रमको बूकिङ यही कारणले स्थगित भएको रोयल पार्टी प्यालेशका सञ्चालक कुमार श्रेष्ठले बताए । उनले आफ्नो पार्टी प्यालेशमा दुईवटा वैवाहिक कार्यक्रमको बूकिङ स्थगित भएको जानकारी गराए । स्थगित हुनुको कारण अन्य बताइए पनि मुख्य कारण भने मिटरब्याजीविरुद्ध कारबाई हुने हल्ला नै भएको उनले दाबी गरे । गाउँघरमा पुरानो चलनको रूपमा रहेको ऋण लेनदेन अहिले रोकिएकाले यसको असर सर्वत्र परेको श्रेष्ठ बताउँछन् ।. गाउँघरका साहुमहाजनहरू ऋण दिएमा आफूहरूविरुद्ध मिटरब्याजीको आरोप लाग्ने र जेलसमेत जानुपर्ने हुनाले लेनदेन कार्य बन्द गरेको बताउँछन् ।. बिहेवारी मात्र होइन घरायसी खर्चको लागि पनि मानिसहरूलाई अहिले समस्या भइरहेको छ । धेरैजसो गरीब साहुमहाजनको ऋणमा आफ्नो दैनिकी चलाउँछन् । कमाउने र ऋण चुक्ता गर्ने क्रम भङ्ग भएपछि उनीहरूलाई समस्या भएको छ । समयमा ज्याला नपाउने र साहुमहाजनले पनि ऋण दिन छाडेपछि गरीबीको रेखामुनि रहेका मानिसहरूको समस्या झनै विकराल बनेको छ । कतिपय गरीब ऋण अभावमा उपचार गराउनबाट पनि वञ्चित भएका छन् ।",https://eprateekdaily.com/2023/05/19/51297
"वीरगंजमा एनआइसिसिआई गठन, नेपाल–भारतको साझा समस्याप्रति दुवै सरकार गम्भीर हुनुपर्छ – प्रमुख अतिथि शर्मा",स्थानीय,प्रतीक दैनिक,"जेष्ठ ४, २०८०",परवानीपुर,"निजी क्षेत्रको वकालत गर्न वीरगंजमा अर्को सङ्गठन स्थापना भएको छ । नेपाल–भारत उद्योग वाणिज्य सङ्घ, वीरगंज शाखाको स्थापना भएको हो ।. वीरगंजमा आयोजित एक समारोहमा सङ्घको घोषणा गरिएको हो । कार्यक्रमका प्रमुख अतिथि एवं मधेस प्रदेशका पूर्वमन्त्री ओमप्रकाश शर्माले निजी क्षेत्रको समस्या उठान एवं देशको अर्थतन्त्रलाई बलियो बनाउन एनआइसिसिआईको वीरगंजमा स्थापना हुनु सुखद भएको चर्चा गर्दै दुवै देशका साझा समस्यालाई वकालत गर्नको लागि यो सङ्गठन आगामी दिनमा दत्तचित्त भएर काम गर्नुपर्ने सुझाव दिए ।. उनले नेपालको सबैभन्दा नजीकको साथी भारत भए तापनि कतिपय घटनामा भारतलाई असल मित्र नठान्ने परिपाटीले पनि समस्या उत्पन्न हुने भएकोले दुवै देशबीच आपसी सद्भाव र सहकार्य हुनुपर्नेमा जोड दिए । उनले वीरगंजमा भारतीय पर्यटक बढाउनको लागि उनीहरूले भारु दुई सय र पाँच सयका नोट भारतबाट सहजरूपमा लिएर आउने नीति नेपाल सरकारले बनाए वीरगंजमा भारतीय पर्यटकको सङ्ख्यामा वृद्धि गर्न सकिनेमा जोड दिए ।. कार्यक्रममा विशिष्ट अतिथि वीरगंज महानगरका प्रमुख राजेशमान सिंहले वीरगंजका उद्योगी–व्यवसायीले आफ्नो स्वार्थसिद्ध गर्नको लागि मात्रै सङ्गठन र पद लिन नमिल्ने भन्दै वीरगंजमा रोजगार सिर्जनाका लागि पनि सोच्न आग्रह गरे । उनले वीरगंजका निजी क्षेत्र सम्बद्ध सङ्गठनहरूले प्रतिबद्धता गरे आफूले वीरगंज मनपाभित्रै दुई सय बिघा जग्गा उपलब्ध गराउने दाबी गरे ।. “तपाईंहरू तयार हुनुस्, म जग्गा देखाइदिन्छु । कलकारखाना, औद्योगिक कोरिडोर बसाल्नु र वीरगंजका युवालाई रोजगार दिन शुरू गर्नुस्,” उनले भने, “उद्योग सबै नेपालमा, कामदार सबै भारतको । यदि नेपालमा कारखाना खोलेर भारतीय मजदूरलाई रोजगार दिनु छ भने वीउवासङ्घ, एनआइसिसिआई, पर्सा च्याम्बर अफ कमर्सलगायतका संस्थाहरूको के काम ?”. एनआइसिसिआईकी अध्यक्ष सिर्जना राणाको अध्यक्षता एवं वरिष्ठ उपाध्यक्ष नीरज अग्रवालको सहजीकरणमा भएको कार्यक्रममा नेपाल उद्योग वाणिज्य महासङ्घ मधेस प्रदेशका अध्यक्ष अशोक टेमानी, महासङ्घका केन्द्रीय सदस्य एवं नेपाल चामल दाल तेल सङ्घका अध्यक्ष सुबोध गुप्ता, वीउवासङ्घका अध्यक्ष अनिल अग्रवाल, पूर्वअध्यक्ष अशोक बैदलगायतको सहभागिता थियो ।. अभिषेक चौधरी अध्यक्ष रहेको एनआइसिसिआईको वरिष्ठ उपाध्यक्ष नीरज अग्रवाल, उपाध्यक्ष अभिषेक पुजारी, सचिव आकाश सर्राफ, सहसचिव धीरज अग्रवाल, कोषाध्यक्ष अवधेशकुमार सरावगी, सहकोषाध्यक्ष कृष्णकुमार अग्रवाललगायत ४५ जना सदस्य छन् ।",https://eprateekdaily.com/2023/05/18/51240
प्रतीककर्मी सहनी अस्वस्थ,स्थानीय,प्रतीक दैनिक,"जेष्ठ ५, २०८०",वीरगंज,"प्रतीक दैनिकका बारा विशेष संवाददाता गम्भीरा सहनी अस्वस्थ भएर अस्पताल भर्ना भएका छन् । जीतपुरसिमरा उपमहानगर–७ बस्ने पत्रकार सहनीलाई हिजो वीरगंजस्थित एलएस न्युरो अस्पतालमा भर्ना गरिएको उनका छोरा ऋषि सहनीले बताए ।. बुबाको एकातर्फको शरीर नचल्ने, बोल्न नसक्ने तथा अचेत अवस्थामा उनको उपचार भइरहेको छोरा सहनीले बताए ।",https://eprateekdaily.com/2023/05/19/51291
विद्यार्थीहरूलाई भोजपुरी भाषाबारे प्रशिक्षण,स्थानीय,प्रतीक दैनिक,"जेष्ठ ५, २०८०",वीरगंज,"भोजपुरी समाजको आयोजनामा भोजपुरी भाषा र संरक्षण तथा विशेषताबारे साउथजोन माविमा प्रशिक्ष्Fण कार्यक्रम सम्पन्न भएको छ ।. समाजका अध्यक्ष ध्रुवसिंह ठकुरीले निरन्तररूपमा भोजपुरी भाषाको विशेषता तथा लोप भइरहेका भोजपुरी लोकसंस्कृतिको विषयमा समाजले विद्यालयस्तरबाट जागरण कार्यक्रम सञ्चालन गर्दै आएको बताए ।. वीरगंज–१३ राधेमाईस्थित साउथजोन माविमा अध्ययनरत छात्रछात्राहरूलाई आज भोजपुरी भाषाबारे जानकारी गराइएको थियो ।. विद्यालयका प्रधानाध्यापक सरोज चौधरीको अध्यक्षतामा भएको कार्यक्रममा समाजका अध्यक्ष ठकुरीले आफूद्वारा रचित भोजपुरी गीत सुनाएका थिए । उनले समाजबाट परम्परागत भोजपुरी गीतहरू लोप भएका र अश्लीलता हाबी भएकोले भोजपुरी भाषाप्रति आकर्षण घटेको बताए । उनले समाजले भोजपुरी भाषाको उत्थानका लागि काम गरिरहेको र आगामी केही वर्षमा यसको प्रतिफल देखिने बताए ।. समाजका सचिव राजेन्द्र सिंह राजपूतले भोजपुरी भाषाको संरक्षण र स्वास्थ्य क्षेत्रमा विद्यार्थीहरूलाई निश्शुल्क प्रशिक्षण दिंदै आएको बताए ।. कार्यक्रममा रमिता महर्जनले विद्यार्थीहरूलाई स्वस्थ प्रजनन शिक्षाको बारेमा प्रशिक्षण दिएकी थिइन् । कार्यक्रममा सन्दीप साह, अनीता कुँवर, मनोज मिश्र, सञ्जय गुप्ता, लालबाबू सिंह, राजकुमार सर्राफ, विशाल पटेल, अनिशकान्त कुशवाहालगायतको सहभागिता थियो ।",https://eprateekdaily.com/2023/05/19/51288
"नागरिक उन्मुक्ति पार्टीको नेपाल बन्द स्थगन, वीरगंजमा प्रदर्शन",स्थानीय,प्रतीक दैनिक,"जेष्ठ ५, २०८०",वीरगंज,"नागरिक उन्मुक्ति पार्टीले शुक्रवार वीरगंजमा प्रदर्शन गरेको छ ।. जिल्ला अध्यक्ष निरञ्जन चौधरीको अगुवाइमा घण्टाघरबाट निस्केको जुलूस माईस्थान पुगेर पुनः घण्टाघरमा कोणसभा गरी समापन भएको थियो ।. कोणसभाका वक्ताहरूले लाल आयोगको प्रतिवेदन सार्वजनिक गर्नुपर्ने, संसदीय सुनुवाइ र देवी शर्माको प्रतिवेदन पनि सार्वजनिक गर्नुपर्ने तथा जेलमा रहेका पार्टी अध्यक्ष्F रेशम चौधरीलाई रिहा गर्नुपर्ने माग गरेको पार्टीका सहसचिव अमित गौरोले बताए । उनले भोलि जेठ ६ देखि १० गतेसम्म पार्टीले घोषणा गरेको नेपाल बन्द तत्कालको लागि स्थगन गरिएको बताए ।. प्रधानमन्त्री पुष्पकमल दाहाल प्रचण्डको आग्रहमा तत्कालका लागि नेपाल बन्द स्थगन गरिएको बताए ।. नागरिक उन्मुक्ति पार्टीले हिजो बिहीवार पर्सा जिल्लाको पटेर्वासुगौली गापाको श्रीपुर पंचगावाँमा पनि विरोध प्रदर्शन गरेको थियो ।",https://eprateekdaily.com/2023/05/19/51294
गौतम माविद्वारा छात्रवृत्ति परीक्षा आयोजित,स्थानीय,प्रतीक दैनिक,"जेष्ठ ६, २०८०",वीरगंज,"वीरगंजस्थित गौतम माध्यमिक विद्यालयले मधेस प्रदेशमैं पहिलोपटक छात्रवृत्तिको लागि परीक्षा लिएको छ ।. संस्थागत विद्यालयले कुल विद्यार्थी सङ्ख्याको १० प्रतिशत पूर्ण छात्रवृत्ति दिनुपर्ने प्रावधान अनुसार गौतम माविले पहिलोपटक छात्रवृत्तिको लागि परीक्षा लिएको हो ।. शनिवार सम्पन्न सो परीक्षामा एलकेजीदेखि कक्षा ८ सम्मका ४०९ जना विद्यार्थीको सहभागिता थियो ।. गरीब, विपन्न, जेहेन्दार, शहीद परिवार, अपाङ्ग, दलित एवं पिछडिएको क्षेत्रका विद्यार्थीलाई अङ्कको आधारमा छात्रवृत्ति प्रदान गरिने गौतम माविका कार्यक्रम संयोजक सौराज प्रधानले जानकारी दिए ।. छात्रवृत्ति परीक्षाको वीरगंज महानगरपालिकाका प्रमुख राजेशमान सिंहले निरीक्षणसमेत गरेका थिए । निरीक्षणका क्रममा उनले गौतम माविको प्रशंसा गर्दै अन्य संस्थागत विद्यालयले यसको अनुकरण गर्नुपर्ने बताए ।. सबै संस्थागत विद्यालयले कुल विद्यार्थी सङ्ख्याको १० प्रतिशत छात्रवृत्ति दिनुपर्ने व्यवस्था भएकोले सोको कार्यान्वयन गर्नुपर्ने नगरप्रमुख सिंहले बताए ।",https://eprateekdaily.com/2023/05/20/51320
युरिया मल बरामद,स्थानीय,प्रतीक दैनिक,"जेष्ठ ४, २०८०",रौतहट,"राजपुर नगरपालिका–६ बाट सुरक्षाकर्मीले युरिया मल बरामद गरेको छ ।. भारतबाट भन्सार छली भिœयाइएको मल विभिन्न स्थानमा लुकाएर राखेको अवस्थामा चार सयभन्दा बढी बोरा युरिया मल बरामद गरिएको जिल्ला प्रहरी कार्यालय, रौतहटले जनाएको छ ।. बिहीवार दिउँसो ३ बजे राजपुर नगरपालिका–६ पानीटङ्की चोकका विभिन्न स्थानमा लुकाइछिपाइ राखेको अवस्थामा उक्त परिमाणको युरिया मल बरामद भएको प्रहरीले जानकारी गराएको छ ।. जिप्रका, रौतहटले बरामद मल गौर भन्सार कार्यालय चलान गर्ने जानकारी गराएको छ ।. यसअघि वैशाख ३१ गते प्रहरीले राजपुरबाट नै एक हजार बोरा युरिया मल बरामद गरी गौर भन्सार कार्यालयमा बुझाएको थियो । तर सो मल भोलिपल्टै तस्करसँग सेटिङ गरेर रु १० लाख दुई हजारमा भन्सारले बिक्री गरेको प्रहरीको आरोप छ । प्रहरीले सो मलको मूल्याङ्कन रु २० लाख दुई हजार गरेको थियो । गौर भन्सार कार्यालयका प्रमुख वासुदेव नेपालमाथि मल लिलामीको सूचना प्रकाशन नगरी प्रक्रिया मिचेर तस्करलाई सुम्पेको आरोप छ ।. गौर भन्सारका सूचना अधिकारी रेवतीराम रोक्काले सड्ने गल्ने वस्तुलाई तत्कालै लिलाम गर्नुपर्ने भन्सार ऐनमा उल्लेख भएकोले सूचना प्रकाशित नगरी तत्कालै बोलकबोल प्रक्रियाबाट लिलाम गरिएको बताए । उनले मलसँगै पक्राउ परेका दुईजनालाई रु २० लाख धरौटीमा छाडिएको बताए ।",https://eprateekdaily.com/2023/05/18/51247
हिलियम ग्याँसको अभावमा एमआरआई सञ्चालनमा आएन,स्थानीय,प्रतीक दैनिक,"जेष्ठ ५, २०८०",वीरगंज,"नारायणी अस्पतालमा एमआरआई सञ्चालनमा आउन अझ केही समय लाग्ने भएको छ ।. लुम्बिनी साइन्सेजमार्फत रु ३० करोडमा खरीद भएको थ्री टेस्ला एमआरआई मेशिन सञ्चालनमा आउन अझै केही महीना लाग्ने भएको छ । एक वर्षअगाडि ठेक्कामार्फत लुम्बिनी साइन्सेजले आयात गरेको थ्री टेस्लाको अत्याधुनिक एमआरआई मेशिन हिलियम ग्याँसको अभावमा सञ्चालनमा आउन नसकेको अस्पतालका सूचना अधिकारी डा उदयनारायण सिंहले बताए ।. उनले एमआरआई सञ्चालनको लागि आवश्यक पूर्वाधार, भौतिक संरचना, जनशक्तिको व्यवस्थापन भएपनि हिलियम ग्याँसको अभावमा एमआरआई सञ्चालनमा आउन नसकेको बताए । अहिले विश्वभर यो ग्याँसको अभाव भएको र ठेकेदारले आयात गर्न नसकेको कारण सञ्चालनमा ढिला भएको सूचना अधिकारी डा सिंहको भनाइ छ ।. नारायणी अस्पतालपछि वीर अस्पतालको ट्रमा सेन्टरमा थ्री टेस्लाकै एमआरआई मेशिन जडान भएको छ । वीर अस्पतालमा जडान भएको थ्री टेस्लाको एमआरआई मेशिन खरीदमा अनियमितता भएको आरोप लागेपछि अख्तियारले चासो देखाएको थियो । वीर अस्पतालको घटनामा अख्तियारले वीरगंजमा जडान भइरहेको थ्री टेस्लाको एमआरआई मेशिनबारे जानकारी लिएको थियो । अख्तियारले मेशिन जडान भएर सञ्चालनमा आउँदा खबर गर्न अस्पताललाई निर्देश गरेको छ ।. वीरगंजमा अहिले दुई ठाउँमा एमआरआई मेशिन सञ्चालनमा छ । एडभान्स अस्पतालको अगाडि डा मनोज रूँगटाको ट्रमा सेन्टर र वीरगंज हेल्थकेयरमा एमआरआई मेशिन सञ्चालनमा छन् । यहाँ सञ्चालित एमआरआई १.५ टेस्ला हो । यसको लागि हिलियम ग्याँस आवश्यक पर्दैन । त्यसैले यी दुई ठाउँमा एमआरआई सञ्चालनमा छन् ।. अस्पतालमा एमआरआई सञ्चालन भएपछि बजारभन्दा ३० प्रतिशत सस्तो हुने सूचना अधिकारी डा सिंह बताउँछन् । अहिले निजी क्षेत्रमा एमआरआई गराउँदा सामान्यतया रु १२ हजारसम्म सर्वसाधारणले तिर्नुपर्छ ।. नारायणी अस्पतालमा एमआरआई सञ्चालन भएमा मधेस प्रदेशका बिरामीहरू आकर्षित हुने बताइन्छ । यो क्षमताको एमआरआई मेशिन नेपालमैं पहिलो भएको र मधेस प्रदेशका सेवाग्राही वीरगंजमा उपचारको लागि आउने सम्भावना छ । तर एमआरआई सञ्चालन नहुँदा सर्वसाधारण सो सुविधाबाट वञ्चित हुनुपरेको छ । अहिले एमआरआई सञ्चालन नहुनुमा निजी क्ष्Fेत्रको दबाब तथा अख्तियारको हस्तक्षेप भनेर हल्ला फैलाइए पनि त्यसमा सत्यता नरहेको सूचना अधिकारी डा सिंहले बताए । उनले हिलियम ग्याँस अभावमा सञ्चालन नभएको र यसको आपूर्ति हुनासाथ एमआरआई सञ्चालनमा आउने बताए ।",https://eprateekdaily.com/2023/05/19/51299
औलो रोग नियन्त्रणसम्बन्धी सरोकारवालाको बैठक,स्थानीय,प्रतीक दैनिक,"जेष्ठ ४, २०८०",वीरगंज,"पर्सामा औलो (मलेरिया) रोग नियन्त्रणसम्बन्धी सरोकारवालाहरूको बैठक सम्पन्न भएको छ । स्वास्थ्य कार्यालय, पर्साको आयोजनामा सम्पन्न बैठकमा सरोकारवालाहरूले सन् २०२५ सम्म राष्ट्रिय लक्ष्यअनुरूप औलो नियन्त्रणका लागि आआफ्नोस्तरबाट पहल गर्ने भनी प्रतिबद्धता जनाएका थिए ।. नेपालको तथ्याङ्क अनुसार चालू आवमा ३८ वटा स्थानीय र ४५३ वटा आयातित बिरामी फेला परेका छन् । पछिल्लो दुई आर्थिक वर्षमा औलोको सङ्ख्या घट्ने क्रममा थियो तर अहिले वृद्धि भएपछि नेपाल सरकार तथा स्वास्थ्य निकाय चिन्तित भएको छ । आव २०७६/७७ मा स्थानीय १०२, आयातित ५१७ बिरामी थिए भने २०७५/७६ मा स्थानीय ४४०, आयातित बिरामीको सङ्ख्या ६२५ थियो ।. त्यसैगरी, २०७४/७५ मा स्थानीय ५५७, आयातित बिरामी ६३० र २०७३/७४ मा स्थानीय ४९२ र आयातित बिरामी ६३६ बिरामी थिए । त्यसैगरी, चालू आवमा प्रदेशस्तरीय तथ्याङ्क हेर्ने हो भने कोशीमा १३, मधेसमा ४४, वाग्मतीमा २९, गण्डकीमा २०, लुम्बिनीमा १४२, सुदूरपश्चिममा १०५ कुल ४९१ बिरामी फेला परेको तथ्याङ्क जानकारी गराइएको थियो ।. मधेस प्रदेशका ४४ वटा बिरामीमध्ये पर्सा, बारामा एक/एक, रौतहटमा तीन, सर्लाहीमा २३, महोत्तरीमा तीन, धनुषामा १०, सिराहामा दुई, सप्तरीमा एकजना बिरामी फेला परेका छन् ।. औलो रोगका बिरामीलाई लामखुट्टेले टोकेपछि औलो रोगको परजीवी रगत चुसेसँगै उक्त लामखुट्टे पनि सङ्क्रमित हुन्छ र त्यही सङ्क्रमित पोथी लामखुट्टेले अन्य मानिसलाई टोक्दा औलो रोगको सङ्क्रमण हुने गरेको प्रशिक्षक डा उदयनारायण सिंहले जानकारी गराए ।. नारायणी अस्पतालका फिजिशियन डा सिंहले वरिपरि सरसफाइ र लामखुट्टेको टोकाइबाट बच्ने उपाय अपनाउँदा यो रोगबाट बच्न सकिने सुझाव दिए ।. वीरगंज महानगरपालिकाका सरसफाइ प्रमुख सर्फुद्दीन मियाँले लामखुट्टेको जीवनचक्र २१ दिनको हुने भएकोले महानगरले मात्र सरसफाइ गरेर हुँदैन, सबै समुदाय मिलेर आआफ्नो वरपर पानी जम्ने ठाउँको पहिचान गरी लामखुट्टेको वासस्थान र उत्पत्तिस्थानलाई सफा गर्नुपर्ने सुझाव दिए ।. नेपाल पत्रकार महासङ्घ, पर्साका अध्यक्ष अनुप तिवारीले लामखुट्टेको रोगबाट औलो र डेंगुजस्ता प्राणघातक रोग लाग्ने भएकोले परिवारका हरेक सदस्य सचेत भई दैनिक व्यवहारमा अपनाउनुपर्ने बताए ।. सामुदायिक प्रहरी सेवा केन्द्र, छपकैयाका अध्यक्ष ग्यासुद्दीन मियाँ ठकुराईले यो रोग निर्मूल गर्नको लागि हरेक समुदायले अग्रसरता देखाउनुपर्ने बताए ।. स्वास्थ्य कार्यालय, पर्साका प्रमुख नवलकिशोर साहको अध्यक्षता एवं स्वास्थ्य अधिकृत जयमोद ठाकुरको सहजीकरणमा भएको कार्यक्रममा पर्साका सञ्चारकर्मी, स्वास्थ्यकर्मी, सुरक्ष्Fाकर्मी, एनजिओ फेडरेशनका प्रतिनिधिलगायतको सहभागिता थियो ।",https://eprateekdaily.com/2023/05/18/51244
पोखरियामा दुई दिने जलसा सम्पन्न,स्थानीय,प्रतीक दैनिक,"जेष्ठ ४, २०८०",वीरगंज,"पोखरिया नगरपालिका–९ सेमरवारीबर्वामा दुई दिने जलसा सम्पन्न भएको छ ।. जलसामा भारतबाट आएका हजरत मौलाना अब्दुल्लाह सलिम चतुर्वेदीले हिन्दू, मुस्लिम, सिख, ईसाइ सबै धर्मले सही मार्ग हिंड्न सिकाएको बताए । उनले कुनै पनि धर्मले अरूलाई दुःख दिनुहुन्न, सहयोगी भावना राख्नुपर्छ, कसैलाई पनि हेप्नुहुन्न, सबैसँग मानवतापूर्ण व्यवहार राखिनुपर्छ भनी सिकाएको बताए । हजरत मौलानाले जलसामा राम्रो काम गर्ने अनेकौं विधि सहभागीहरूलाई सिकाएका थिए ।. मधेस प्रदेशका पूर्वमुख्यमन्त्री लालबाबूराउत गद्दीले मदर्साको सुरक्षा र त्यहाँ रहेका यतिम बच्चाको पढाइ र बसाइमा लाग्ने खर्चलाई जलसाले व्यवस्थापन गर्नमा मदत पुग्ने बताए । उनले सरकारले पनि मदर्सामा रहेका यतिम बच्चाको पढाइलेखाइलगायतका व्यवस्थापनमा ध्यान दिनुपर्ने बताए ।. नेपाल चार वर्ण ३६ जातका फूलबारी हो, सबैको त्यत्तिकै नै हकअधिकार भएको र सामाजिक मेलमिलापले नै सुख–शान्ति प्रदान गर्ने नगरप्रमुख प्रद्युमन चौहानले बताए ।. जलसाका संयोजक निजामुद्दीन समानीले सबै धर्मको आआफ्नो मूल्य र मान्यता रहेको र सबै धर्मलाई समान व्यवहार गर्नुपर्ने तथा समाजमा देखा परेका विभेदलाई अन्त्य गरेर भाइचारा कायम गर्ने पनि जसलाको उद्देश्य रहेको बताए ।. कार्यक्रममा संविधानसभा सदस्य रामेश्वर रौनियार, पोखरिया नगरपालिकाका प्रमुख प्रद्युमन चौहान, वीरगंज महानगरपालिकाका उपप्रमुख इम्तियाज आलम, विश्रामपुर गापाध्यक्ष जुबेर आलम, जगरनाथपुर गापाका पूर्वअध्यक्ष जालिम मियाँ, जसपा, पर्साका अध्यक्ष रामनरेश यादव, सचिव तबरेज अहमद, एमालेका विन्ध्याञ्चल ठाकुरको सहभागिता थियो । वडाध्यक्ष नौशाद आलमले स्वागत गरेका थिए ।",https://eprateekdaily.com/2023/05/18/51237
"ग्रामीण पत्रकार समाज गठन, अध्यक्षमा चौरसिया",स्थानीय,प्रतीक दैनिक,"जेष्ठ ६, २०८०",पोखरिया,"ग्रामीण पत्रकार समाज, पर्साको अध्यक्षमा धर्मेन्द्र चौरसिया चयन भएका छन् । पर्साको ग्रामीण भेगमा रही पत्रकारिता गर्दै आएका पत्रकारहरूको भेलाले चौरसियाको अध्यक्षतामा १३ सदस्यीय ग्रामीण पत्रकार समाज, पर्साको नयाँ कार्यसमिति सर्वसम्मत चयन गरेको हो ।. पर्साको प्रमुख पर्यटकीयस्थल ठोरीको राईधारामा शनिवार सम्पन्न भेलाबाट ग्रामीण पत्रकार समाजको उपाध्यक्ष प्रमोद यादव, उपाध्यक्ष (समावेशी) ओमप्रकाश चौधरी, सचिव बलिराम शुक्ल, सहसचिव राजन बनिया र शाहरूख मन्सुरी तथा कोषाध्यक्षमा कृष्णमोहन साह चयन भएका छन् । यस्तै, सदस्यमा माधव तिमिल्सिना, चिरञ्जीवी सापकोटा, रामकिशोर चौधरी, रामजी यादव, चन्द्रशेखर प्रजापति र मिनी पञ्जियार पनि सर्वसम्मत चयन भएका छन् ।. नेपाल पत्रकार महासङ्घ, पर्साका अध्यक्ष अनुप तिवारीको प्रमुख आतिथ्यमा भएको भेलामा खड्गबहादुर श्रेष्ठ (प्रताप)लगायतका पत्रकारहरूको सहभागिता थियो ।",https://eprateekdaily.com/2023/05/20/51317
नेपाली काङ्ग्रेस ट्रेड युनियनप्रति जिम्मेवार रहन्छ –मन्त्री रिजाल,स्थानीय,प्रतीक दैनिक,"जेष्ठ १, २०८०",१ जेठ/,"नेपाल ट्रेड युनियन काङ्ग्रेस पर्साको सातौं जिल्ला अधिवेशन सम्पन्न भएको छ । ट्रेड युनियन काङ्ग्रेस पर्साका अध्यक्ष छोटेलाल साहको सभापतित्वमा सम्पन्न अधिवेशनका प्रमुख अतिथि उद्योग वाणिज्य तथा आपूर्तिमन्त्री रमेश रिजालले मजदूरहरूको संरक्षण नेपाली काङ्ग्रेसले नै गरेको बताउँदै आगामी दिनमा पनि नेपाली काङ्ग्रेस ट्रेड युनियन प्रति उत्तिकै जिम्मेवार रहने बताए ।. नेपाललाई सपन्न राष्ट्र बनाउन उद्योगपति र मजदूरबीच सुमधुर सम्बन्ध हुनुपर्ने उनले बताए । कोरोनाकालदेखि नै उद्योग कलकारखानाहरू धराशायी बन्दै गएकोमा नेपाल सरकार गम्भीर भएर लागिपरेको मन्त्री रिजालले बताए । वीरगंज चिनी कारखाना र कृषि औजार कारखानालगायत देशका विभिन्न स्थानमा बन्द रहेका उद्योग पुनः सञ्चालनमा ल्याउन प्रारम्भिक कार्य भइरहेकोले भविष्यमा बन्द उद्योग कलकारखानाहरू सञ्चालन हुनेमा आफू विश्वस्त रहेको मन्त्री रिजाले बताए ।. कार्यक्रममा मधेस प्रदेशका सांसद तथा नेपाली काङ्ग्रेस पर्साका सभापति जनार्दनसिंह क्षत्री, मधेस प्रदेशकै सांसद श्याम पटेल, नेपाली काङ्ग्रेस मधेस प्रदेशका महामन्त्री वृहस्पतिकृष्ण श्रेष्ठ, संविधानसभा सदस्य शोभाकर पराजुली, जिल्ला उपसभापति रामनारायण कुर्मी, अशोक गुप्ता, नेपाली काङ्ग्रेस पर्साका सचिव तथा वीरगंज महानगरपालिकाका उपमेयर इम्तियाज आलम, सहसचिव नवीन सिंह, नेपाल ट्रेड युनियन काङ्ग्रेस मधेस प्रदेशका अध्यक्ष लक्ष्मणप्रसाद कुर्मी, नेपाली काङ्ग्रेस वीरगंज महानगरपालिकाका सभापति मणीन्द्रलाल नेपाली, नेपाल शिक्षक सङ्घका केन्द्रीय उपमहासचिव एवं नेपाल शिक्षक महासङ्घ पर्साका अध्यक्ष तीर्थराज यादव, नेपाल कारखाना सङ्घका केन्द्रीय अध्यक्ष अमृतलाल जोशीलगायत वक्ताहरूले मजदूरहरूलाई राज्यले अपमान गरेको बताउँदै मजदूर हकहितका लागि र उचित पारिश्रमिकको व्यवस्था गरी उनीहरूलाई प्रोत्साहन गर्न सरकारले कन्जुस्याइँ गर्न नहुने बताएका थिए ।. कार्यक्रममा गत स्थानीय निर्वाचन, प्रदेश र सङ्घको निर्वाचनमा निर्वाचित प्रतिनिधिहरूलाई समेत दोसल्ला ओढाएर सम्मान गरिएको थियो ।. कार्यक्रममा स्वागत मन्तव्य युनियनका उपाध्यक्ष चन्द्रनारायण रिजालले गरेका थिए भने सहजीकरण युनियनका सचिव हरेन्द्र महतोले गरेका थिए ।",https://eprateekdaily.com/2023/05/15/51115
"वर्षाबाट किसान, पशु–माछालाई फाइदा",स्थानीय,प्रतीक दैनिक,"जेष्ठ ४, २०८०",पर्सागढी,"बुधवार राति वर्षा भएपछि किसानहरू खुसी भएका छन् । वर्षा भएपछि खेतबारी, चौपाया र आँपलाई फाइदा पुगेको छ ।. चर्को घाम लागेको बेला आँपको टिकोरा सानो हुँदा ओइलिएर झर्ने गरेको थियो तर बुधवार राति वर्षा हुँदा रूख भिजेको र यसले टिकौरालाई फाइदा पुगेको एकजना किसानले बताए । त्यस्तै वर्षाले भुसुना, कीराको प्रकोप पनि कम गराएको छ ।. माछा उत्पादन गर्ने किसान जयकिशोर चौरसियाले वर्षा भएपछि पोखरीको पानी चीसो भएको र यसले माछालाई फाइदा पुगेको बताए । उनले पानी नपर्दा पोखरीको माथिल्लो भागको पानी तातो भइरहन्थ्यो जसले गर्दा माछालाई समस्या हुने र उनीहरू पोखरीको तल गएर बस्ने गरेको बताए । माछा तीन तहमा बस्छन् र चर्को घामले पानी तातेको बेला माछाहरू पोखरीको सतहमा बस्ने भएकोले मर्ने सम्भावना बढी हुन्छ । कुलो र बोरिड्ढो सुविधा हुने किसानहरूले कुलो/बोरिड्ढो पानी प्रयोग गर्छन् । उनले कुलो/बोरिड्ढो पानीभन्दा वर्षाको पानीले माछालाई फाइदा पुग्ने गरेको बताए ।. चैतेधान लगाएका किसान आलोककुमार सिंहले वर्षाले अब धानको डाँठ बढ्नुको साथै बाली हरियो देखिने र मल प्रयोग गर्दा काम गर्ने बताए । कुलो र बोरिड्ढो पानीबाट सिंचाई गर्दा जरा मात्र हरियो देखिने तर पात पहेंलो हुने गरेको बताए ।. पशुपालक अकबर देवानले वर्षा भएपछि सरेहमा नयाँ घाँस उम्रिने र गाईलाई एकै ठाउँमा बाँधेर चराउन सकिने बताए । उनले भैंसीलाई धेरैगर्मी हुने भएकोले उनीहरूलाई डुलाएर चराउनुपर्ने बताए । वर्षाले खोलामा पानी बढाएकोले भैंसीलाई नुहाउन पनि सजिलो भएको बताए ।. वर्षाले मकैबालीमा पनि फाइदा पुर्याएको छ । मकैमा दूधेदाना लागिसकेको हुँदा वर्षाले दाना पुष्ट हुने र नसुक्ने तथा उत्पादन पनि बढ्ने बताए । त्यस्तै वर्षाले तरकारी खेतीलाई पनि निकै फाइदा पु¥याएको छ ।. वर्षा नहुँदा ग्रामीण क्षेत्रका अधिकांश कच्ची सडक धूलाम्य हुने गरेकोमा अहिले सफा देखिएको छ । किसानहरूलाई हावाहुरी र असिनासँग मात्र चिन्ता लाग्छ, वर्षा भएपछि उनीहरू खुशी हुन्छन् ।",https://eprateekdaily.com/2023/05/18/51224
सिम्रौनगढ नपाका दुई प्रशासकीय अधिकृतसहित ११ जनाविरुद्ध विशेष अदालतमा मुद्दा दायर,स्थानीय,प्रतीक दैनिक,"जेष्ठ ३, २०८०",वीरगंज,"बारा जिल्ला सिम्रौनगढ नगरपालिकाका तत्कालीन दुईजना प्रमुख प्रशासकीय अधिकृतसहित ११ जनाविरुद्ध अख्तियार दुरुपयोग अनुसन्धान आयोगले बुधवार विशेष अदालतमा भ्रष्टाचार मुद्दा दायर गरेको छ ।. अख्तियारका प्रवक्ता भोला दाहालले झूटा बिल, भरपाई तथा गलत प्रतिवेदन तयार गरी गैरकानूनी लाभ तथा हानि पु¥याएको सम्बन्धमा सिम्रौनगढ नपाका तत्कालीन प्रमुख प्रशासकीय अधिकृत हरिओम जयसवाल, इन्जिनीयर वीरेन्द्रप्रसाद साह र उपभोक्ता समितिका अध्यक्षसहित आठजनाविरुद्ध र सोही कार्यालयका तत्कालीन प्रमुख प्रशासकीय अधिकृत विश्वराज मरासैनीसँगै तीनजना उपर सार्वजनिक सम्पत्ति हानिनोक्सानी एवं राजस्व चुहावट गरी भ्रष्टाचार गरेको कसूरमा आज विशेष अदालतमा मुद्दा दायर गरिएको बताए ।. मधेस प्रदेश सरकारको अनुदान सहयोगमा २०७७/७८ मा सञ्चालित योजनाहरूमा बजेट निकासा गरेर योजना सञ्चालन एवं सम्पन्न नगरी रकम हिनामिना गरेको संसदीय अनुगमन विशेष समिति २०७५ मधेस प्रदेशको प्रतिवेदनको सम्बन्धमा अनुगमन गर्दा सो नगरपालिकाबाट आव २०७७/७८ मा दुईवटा योजनामा विनियोजित बजेटलाई आफूखुशी परिवर्तन गरी सिम्रौनगढ नपा–९ स्थित बसवरियादेखि अमरपुर जाने बाटोमा माटो पुरी ग्राभेल निर्माण कार्यमा नपा कार्यालय र उपभोक्ता समितिबीच भएको सम्झौताबमोजिमका शर्त पालना नगरी लागत अनुमान बमोजिम गर्नुपर्ने सबै काम नगरी नभएको काम भए गरेको भनी नापी किताब र बिलसमेत तयार पारेर कार्य सम्पन्न प्रतिवेदन प्रमाणित गरी झूटा बिल भरपाईको आधारमा १० लाख आठ हजार ९६५ रुपैयाँ बढी भुक्तानी दिएको र सोबाट कमिशन लिएको देखिएको हुँदा सोही अनुसार विशेष अदालत काठमाडौंमा मुद्दा दायर गरिएको प्रवक्ता दाहालले बताए ।",https://eprateekdaily.com/2023/05/17/51196
भीस्वा–सिकटा नाकामा खुलेयाम तस्करी,स्थानीय,प्रतीक दैनिक,"जेष्ठ २, २०८०",भीस्वा,"पर्सा जिल्लाको सिमावर्ति क्षेत्र छिपहरमाई गाउँपालिकाको भीस्वामा अहिले भन्सार छलि चोरी तस्करीका घटना बढ्दो छ ।. वीरगंजबाट आउने नेपाल लिभरका उत्पादनहरू भीस्वा नाका भएर भारत पुर्याउने कार्यले अहिलेसम्म निरन्तरता पाउँदै आएको छ । वीरगंजका गोपाल खेतानसंग खरिद गरेर यहाँका व्यापारीहरूले ठूलो परिणाममा नेपाल लिभरका उत्पादनहरू भारत पुर्याउने गरेका छन ।. भीस्वा र आसपासका नेपाली बजारमा नेपाल लिभरको उत्पादन बिक्री भएको देख्न पाइदैन । भीस्वामा देखावटीका लागि पसल, गोदाम राखिएको छ तर बिक्री छैन र सबै समानहरू भारत सिकटा बजार हुँदै विभिन्न स्थानमा पठाइन्छ । भारतमा हिन्दुस्थान लिभरबाट हुने उत्पादनहरू नै नेपाल लिभरबाट उत्पादन हुन्छ । तर भारतको मुल्यभन्दा नेपाली वस्तुको मुल्य सस्तो भएकोले एकदशक भन्दा बढी समयदेखी वीरगंजका व्यापारी गोपाल खेतानले विभिन्न व्यापारी मार्फत यो धन्दा फष्टाएका छन ।. अहिले खेतानसंग यहाँका केही व्यापारीले समान खरिद नगरी नेपाल लिभरको नारायणघाट डिलरबाट समान खरिद गरेर भीस्वा नाका हुँदै भारत पुर्याउने काम भएपछि खेतान प्रहरी मार्फत समान पक्राउने अभियानमा लागेका छन । भर्खरै वडा प्रहरी कार्यालय विर्ताले १४ लाखभन्दा बढीको नेपाल लिभरको समान आदर्शनगरबाट समातेर वीरगंज भन्सार कार्यालय चलान गरेको छ ।. यसको अलावा मागनुसारको नेपाली वस्तु, तेश्रो देशको उत्पादनहरू मरिच, छोहडा, सुपारी आदि पनि यो नाका भएर भारत जाने गर्छ । भारतबाट पनि विद्युतिय सामान, खाद्यान्न, लत्ताकपडाहरू ठुलो परिणाममा भीस्वा बजार हुँदै नेपालका विभिन्न स्थानमा पुर्याउने काम हुन्छ । अहिले भीस्वाबाट ठूलो परिणाममा दिनदहाडै धान र गहुँ नेपाल आइरहेको छ । साइकलमा सशस्त्र र जनपदको नाकै मुनीबाट ल्याउने र ट्रयाक्टरमा लोड गरेर वीरगंज लगायतको स्थानमा पठाउने काम भैरहेको छ ।. भिस्वा सीमा चौकीका वरिष्ठ प्रहरी नायब निरिक्षक सन्तोष केसीले खुला सीमाको दुहाई दिएर पन्छिन खोजे । उनको ठाडो जवाफ छ–खुला सिमा छ, हामी काँहाकाँहा हेर्ने ? यसैगरी सशस्त्र प्रहरी निरिक्षक हरिविष्णु थापाले पनि गैरजिम्मेवार जवाफ दिए । सबै कुराको निगरानी हामीबाट हुनसक्दैन उनले भने ।. यसअघि यो नाकाबाट एकवर्ष अघि तस्करी पुर्ण रूपमा रोकिएको थियो । त्यसबखत सशस्त्र र जनपद सो कार्यको जस लिन हानथाप गर्थे । अहिले अपजस दुवैले बोक्ने चाहेका छैनन् । प्रहरीको जेजस्तो प्रतिक्रिया रहेपनि भिस्वा–सिकटा नाकामा दोहोरो तस्करी पुनः पुरानै पारामा शुरू भएको कुरा भने सत्य हो ।",https://eprateekdaily.com/2023/05/16/51154
"प्रेस युनियन, पर्साको अध्यक्षमा चौहान",स्थानीय,प्रतीक दैनिक,"जेष्ठ २, २०८०",वीरगंज,"नेपाल प्रेस युनियन पर्साको अध्यक्षमा विजय चौहान निर्वाचित भएका छन् । सोमवार राति भएको निर्वाचनबाट उनी प्रतिद्वन्द्वी लालकिशोर सिंहलाई ५ मतले पराजित गर्दै विजयी भएका हुन् । अधिवेशनमा अध्यक्षको लागि मात्र निर्वाचन भएको थियो ।. ४१ जनाले मतदान गरेको र चौहानले २३ र उनका प्रतिद्वन्द्वी सिंहले १८ मत पाएका थिए । यसैगरी उपाध्यक्षद्वयमा क्रान्ति साह, अलि असगर देवान, सचिव इरफान अली, सहसचिव आरजु देवकोटा, कोषाध्यक्ष कपिलदेवप्रसाद यादव र सदस्यहरू ओमप्रकाश चौधरी, हुकुम सिंह, नूर आलम, सञ्जय गुप्ता, राकेश चौरसिया, जङ्गबहादुर पटेललगायत निर्विरोध निर्वाचित भएका थिए ।",https://eprateekdaily.com/2023/05/16/51145
सर्लाहीको सीमावर्ती क्षेत्रमा भारुको कारोबार बन्द,स्थानीय,प्रतीक दैनिक,"जेष्ठ २, २०८०",वीरगंज,भारुको अवमूल्यन जारी रहँदा सीमावर्ती क्षेत्र सर्लाही र आसपासका क्ष्Fेत्रमा भारतीय रुपियाँ लिन बन्द गरिएको छ । केही महीनादेखि भारुको अवमूल्यन हुँदै आएकोमा अहिले यो क्षेत्रमा नेरु १५४ मा भारु एक सयको कारोबार भइरहेको छ । जसले गर्दा स्थानीय व्यापारीहरूले भारु लिन छाडेका छन् ।. यस अघि भारुको मूल्य बढेको र नेरुको अवमूल्यन भएको थियो । नेरु १६६ मा भारु एक सय पाइन्थ्यो । अहिले भारु साबिकभन्दा चार रुपियाँ घटेको छ । पेट्रोलपम्पहरूले सूचना टाँसेर कृपया आइसी पैसा नदिनू भनेर लेखेका छन् । व्यापारीहरूले पनि कारोबारमा भारु लिन छाडेका छन् । वीरगंज क्षेत्रमा चार–पाँच महीनादेखि नै भारुको अवमूल्यन जारी छ । अहिले भारु र नेरुको कारोबार भए पनि व्यापारी तहमा भने रु १५५ मा भारु एक सयको कारोबार हुँदै आएको छ । सामान्यतया बजारमा भने नेपाल राष्ट्र बैंकले तोकेको दररेटमा भारु सटही हुने गरेको छ । केही महीना अघि पर्सा जिल्लामा पनि व्यापारीहरूले भारु लिन छाडेका थिए ।. रु १६० लिएर रु १५५ मा दिनुपर्ने भएकोले पर्सा जिल्लाका थुप्रै ठाउँहरूमा भारु लिन छाडिएको थियो । पेट्रोल पम्पहरूले झनै लिने गरेका थिएनन् । अहिले यहाँ भारु र नेरु तोकिएको दररेटमा सटही भइरहेकोले भारु लिने कार्य शुरू छ ।,https://eprateekdaily.com/2023/05/16/51157
तोकेको रङ को सवारी साधन प्रयोग गर्न निर्देशन,स्थानीय,प्रतीक दैनिक,"जेष्ठ २, २०८०",वीरगंज,"वीरगंज महानगरपालिकाले महानगरमा रहेका सबै संस्थागत विद्यालयहरूलाई तोकेको रङ को सवारी साधन बस, भ्यान आदि प्रयोग गर्न निर्देशन दिएको छ ।. प्रतीक दैनिकमा महानगरमा रहेका संस्थागत विद्यालयहरूले तोकिए अनुसार सुन्तला रड्ढो स्कूल बस, भ्यान प्रयोग नगरेको समाचार प्रकाशित गरेपछि आज महानगरले संस्थागत विद्यालयहरूलाई पत्राचार गरेर तोकिएको रड्ढो सवारी साधन, बस, भ्यान प्रयोग गर्न निर्देशन दिएको छ । महानगरले यसबारे जिल्ला ट्राफिक प्रहरी कार्यालयलाई समेत पत्राचार गरेको छ र संस्थागत विद्यालयका छाता सङ्गठन प्याब्सन, एन–प्याब्सनलाई उक्त बेहोराको बोधार्थ दिंदै नियम अनुसार कार्य नगर्ने विद्यालयहरू स्वयं दोषी र जवाफदेही हुने जनाएको छ ।",https://eprateekdaily.com/2023/05/16/51151
वीरगंजको लागि विशेष प्याकेजको माग,स्थानीय,प्रतीक दैनिक,"जेष्ठ ३, २०८०",परवानीपुर,"वीरगंज महानगरपालिकाका प्रमुख राजेशमान सिंहले वीरगंज महानगरपालिकाका लागि विशेष प्याकेजको व्यवस्था गर्न प्रदेश सरकारसँग माग गरेका छन् ।. बुधवार महोत्तरीको बर्दिबासमा प्रदेश सरकारको अर्थ मन्त्रालयले आयोजना गरेको आगामी आर्थिक वर्षको पूर्वबजेटसम्बन्धी छलफल कार्यक्रममा उनले वीरगंज मधेस प्रदेशको एकमात्र महानगर भएकोले नयाँ नीति तथा कार्यक्रममा वीरगंज महानगरको लागि विशेष प्याकेजको व्यवस्था गर्न अनुरोध गरे ।. उनले प्रदेश सरकारको नीति तथा कार्यक्रम बनाउनुपूर्व प्रदेश सरकारका अर्थमन्त्री, योजना आयोगका उपाध्यक्षका साथै सम्बद्ध मन्त्रालयका सचिवसहितको टोलीलाई वीरगंज आएर स्थलगत भ्रमण र अवलोकन गर्न आग्रह गरे ।. सङ्घीय सरकारबाट देशका छवटा महानगरमध्ये सबैभन्दा कम बजेट वीरगंज महानगरले पाइरहेको बताए । वीरगंजलाई मधेस प्रदेशकै सम्मुन्नत र समृद्ध शहर बनाउन प्रदेश सरकारले पनि आवश्यक पूर्वाधार निर्माणमा विशेष जोड दिनुपर्ने बताए ।. कार्यक्रममा अर्थमन्त्री सञ्जय यादव, मधेस प्रदेश योजना आयोगका उपाध्यक्ष नाथुप्रसाद चौधरी, मन्त्रालयका सचिवहरू, प्रदेशसभा सदस्यहरू, पालिकाका प्रमुखहरूलगायतको सहभागिता थियो ।",https://eprateekdaily.com/2023/05/17/51184
गर्मीले छात्रा बेहोश,स्थानीय,प्रतीक दैनिक,"जेष्ठ ३, २०८०",पंचगावाँ,"निचुटा माध्यमिक विद्यालयमा एकजना छात्रा बेहोश भएकी छन् ।. पटेर्वासुगौली गाउँपालिका–५ निचुटास्थित नेपाल राष्ट्रिय माध्यमिक विद्यालयमा कक्षा ६ मा अध्ययनरत रविताकुमारी रौनियार बुधवार कक्षा सञ्चालन भएकै बखत बेहोश भइन् ।. कक्षाकोठामा विद्यार्थीको चाप बढी भएर अत्यधिक गर्मीका कारण छात्रा बेहोश भएकी शिक्षक देवेन्द्र साहले बताए । बेहोश छात्राको निचुटा स्वास्थ्य चौकीमा उपचार गरिएको थियो । उपचारपछि छात्रा घर फर्केको वरिष्ठ अहेब प्रमोद कर्णले बताए ।. यसैगरी, हिजो पटेर्वासुगौली गापा–४ सुगौली दाप माविमा अध्ययनरत दुईजना छात्र बेहोश भएका थिए । उनीहरू पनि गर्मीकै कारण बेहोश भएका हुन् । गर्मी बढेपछि अहिले अधिकांश पालिकामा बिहानी कक्षा सञ्चालन गरिएका छन् ।",https://eprateekdaily.com/2023/05/17/51190
इन्डो–नेपाल–बङ्गलादेश त्रिदेशीय पत्रकार सम्मेलन,स्थानीय,प्रतीक दैनिक,"जेष्ठ ३, २०८०",वीरगंज,"प्रेस क्लब अफ आगरा एवं उत्तर प्रदेश जर्नलिस्ट एशोसिएशनको आयोजनामा बुधवार इन्डो–नेपाल–बङ्गलादेश त्रिदेशीय पत्रकार सम्मेलन सम्पन्न भएको छ ।. उत्तर प्रदेशको आगरामा आयोजित सम्मेलनको उत्तर प्रदेशका कानूनमन्त्री एसपी सिंह, सार्क जर्नलिस्ट फोरमका अध्यक्ष राजु लामा र प्रेस क्लब अफ आगराका अध्यक्ष अशोक अग्निहोत्रीले संयुक्तरूपमा उद्घाटन गरेका थिए ।. उत्तर प्रदेशका कानूनमन्त्री सिंहले पत्रकारिताको धर्म सत्यतथ्य कुरालाई जनतासमक्ष ल्याउनुरहेको बताए । उनले पत्रकारिताले धर्म निर्वाह गर्दै आएकोले समाजमा परिवर्तन देखा परेको बताए ।. सार्क जर्नलिस्ट फोरमका अध्यक्ष राजु लामाले दक्षिण एशियामा गत वर्ष आतङ्ककारीबाट ११ जना पत्रकार मारिएको बताए । उनले पत्रकारहरू स्वतन्त्र प्रेसको पक्षमा कार्य गर्दै आएका र यस धर्म निर्वाहबाट कहिल्यै पछि नहट्ने दाबी गरे । कोरोनाकालपछि धेरै पत्रकारको आर्थिक अवस्था दुर्बल हुँदै गएको उनले जिकिर गरे ।. सार्क जर्नलिस्ट फोरमका सचिव बङ्गलादेशका अब्दुल रहमानले सम्मेलनले त्रिदेशीय सम्बन्धलाई अझ प्रगाढ पार्ने बताए ।. उत्तर प्रदेशका शिक्षामन्त्री योगेन्द्र उपाध्यायले सत्ता र सामाज सुधार्नका लागि पत्रकारको भूमिका महत्वपूर्ण हुने बताए ।. पत्रकारले पस्किने समाचारका आधारमा सत्ता र समाजले आफ्नो बाटो पहिल्याउने बताए ।. आगराका पत्रकार विनोद अग्निहोत्रीले पत्रकारलाई सबैभन्दा बढी चुनौती रहेको बताए । उनले झैंझगडा, हडताल, जुलूस प्रदर्शन आदिको समाचार लिन जाने पत्रकारलाई झनै जोखिम रहेको बताए । समाचारको विषयलाई लिएर असर पर्ने तत्वहरूबाट पत्रकारहरूलाई सदैव ‘थ्रेट’ हुने गरेको बताए ।. सम्मेलनमा सहभागी वीरगंजका पत्रकार राहुल गुप्ता र बाराका पवन साहलाई सम्मानित गरिएको थियो ।. कार्यक्रमको सहजीकरण सार्क जर्नलिस्ट आगराका कोषाध्यक्ष विवेक जैनले गरेका थिए ।",https://eprateekdaily.com/2023/05/17/51187
भ्रष्टाचारविरुद्ध जनमतको विरोध प्रदर्शन,स्थानीय,प्रतीक दैनिक,"जेष्ठ ३, २०८०",वीरगंज,"नक्कली भुटानी शरणार्थी प्रकरणलगायत भ्रष्टाचारकाण्डहरूको निष्पक्ष छानबीनको माग गर्दै जनमत पार्टी, पर्साले बुधवार दोस्रो दिन घण्टाघरमा धर्नासहित विरोध प्रदर्शन गरेको छ ।. जनमत पार्टी, पर्साका अध्यक्ष ओमप्रकाश सर्राफ नेतृत्वको विरोध कार्यक्रममा वक्ताहरूले नक्कली भुटानी शरणार्थी प्रकरणको निष्पक्ष छानबीन हुनुपर्ने मागसहित मधेस प्रदेश सरकारबाट भएका साइकल वितरण, छोरी बीमा, पोखरी सौन्दर्यीकरणलगायतमा भएको भ्रष्टाचारको निष्पक्ष छानबीन हुनुपर्ने माग गरेका थिए ।. कार्यक्रममा नक्कली भुटानी शरणार्थी प्रकरणमा प्रहरीले देखाएको कामको कदर गर्दै प्रदर्शनकारीरूले फूलको गुच्छा दिएर सम्मान गरेका थिए । उनीहरूले यो प्रकरणमा खुट्टा नकमाएर कार्य गर्न र प्रहरीको पक्षमा अहिले सम्पूर्ण नेपाली जनता रहेको बताए । कार्यक्रममा केन्द्रीय सदस्य डा अजय यादव, जिल्ला सहइन्चार्ज मुकेश द्विवेदी, सहसंयोजक रामजी रौनियार, हरिहर साह, कृष्ण पटेल, महिला नेत्री रेखा यादव, विद्यार्थी नेता राजु गिरी, अजय चौरसिया, बिराजु यादव, महादेव शर्मा, कृष्ण कुशवाहा , मनोज पटेल, गुडु तिवारीलगायतको सहभागिता थियो । कार्यक्रमको सहजीकरण सचिव राजनारायण मिश्रले गरेका थिए ।",https://eprateekdaily.com/2023/05/17/51193
चिल्ड्रेन पार्क पुनः बन्द हुँदा मर्निङ वाक गर्नेहरूलाई समस्या,स्थानीय,प्रतीक दैनिक,"जेष्ठ २, २०८०",वीरगंज,"वीरगंज महानगरपालिका अन्तर्गतको पुरानो माईराम पोखरी हालको चिल्ड्रेन पार्क अढाई महीनादेखि सञ्चालनमा आउन सकेको छैन । यो पार्क निर्माण भएको चार वर्षको अवधिमा पछिल्लोपटक महानगरको नयाँ नेतृत्व आएपछि मर्निङवाकको लागि सञ्चालनमा आएको थियो ।. २०७६ सालदेखि नै पार्क निर्माण भए पनि सञ्चालनमा आउन सकेको थिएन ।. महानगरले पटक–पटक सञ्चालनको लागि सूचना जारी गरे पनि ठेक्का लाग्न सकेको थिएन । नयाँ नेतृत्व आएपछि मर्निङवाकको लागि बिहान खोलिएको चिल्ड्रेन पार्क २०७९ फागुन १६ गतेदेखि पुनः बन्द गरिएको छ । अतिक्रमण क्षेत्र खाली गराउने कार्य शुरू गरिएकोले पार्क बन्द गरिएको थियो ।. चार बिघामा रहेको माईराम पोखरी (चिल्ड्रेनपार्क) वरिपरिका ५७ जनाले अतिक्रमण गरेर १९ कठ्ठामा खुम्च्याएका थिए । करीब तीन बिघा जग्गा अतिक्रमित भएको दशकौं भइसक्यो तर अहिलेसम्म अतिक्रमणमुक्त हुन सकेको छैन । नगर पञ्चायतदेखि अहिले महानगर हुन्जेलसम्म पत्र काट्ने, चेतावनी दिने, नापनक्शा गर्ने र पछिल्लो केही वर्षदेखि तोडफोड कार्य भएको थियो भने हाल आएर डोजर चलाएर खाली गराइएको थियो ।. महानगरपालिकाले फागुन १६ गतेदेखि अभियान शुरू गरे पनि लगत्तै बन्द गरेको थियो । जसले गर्दा नयाँ नेतृत्व पनि विवादमा परेको छ । अतिक्रमण गर्नेहरूले महानगरपालिकालाई आफैं खाली गर्ने भनेर समय माग गरेको र अदालतबाट अन्तरिम आदेश जारी गराएर अतिक्रमणविरुद्ध अभियान रोक्न लगाएका थिए ।. यो कार्यमा महानगरपालिका एक महीना अल्झिएर बसेको र यसबीच आर्थिक लेनदेन भएको आरोप छ ।. महानगरपालिकाले पछिल्लोपटक नक्शापास नगरेर संरचना नबनाएको भनेर डोजर चलाएको थियो । डोजर चलाएर कम्तीमा एक बिघा जग्गा खाली गराएको नगरप्रमुख राजेशमान सिंह दाबी गर्छन् । अहिले अतिक्रमण खाली गराएको जग्गामा पर्खाल बनाउने र साजसज्जा गर्ने कार्य शुरू छ । गर्मीयाममा मर्निङवाकको लागि चिल्ड्रेनपार्कमा ठूलो सङ्ख्यामा मानिसहरू पुग्ने गरेका थिए । अहिले अढाई महीनादेखि पार्कमा निर्माण कार्य भइरहेकोले मर्निङवाकसमेत बन्द छ ।. नगरप्रमुखका प्रेस सल्लाहकार महेश दासले निर्माण कार्य भइरहेकोले अझैं दुई साता पार्क बन्द रहने र त्यसपछि पहिलेझैं खुला हुने बताएका छन् ।",https://eprateekdaily.com/2023/05/16/51148
मधेसका राकेशले लोकसेवामा सातपटक नाम निकाले,स्थानीय,प्रतीक दैनिक,"बैशाख ३१, २०८०",परवानीपुर,"मधेस–तराईमा लोक सेवा आयोग तर्फ युवा जमातको आकर्षण कमै पाइन्छ ।. यहाँका युवाहरू बिहान १० देखि ५ बजेसम्म निजी जागीर गर्न रुचाउँछन् । तर पछिल्लो समय मधेस प्रदेशका युवाहरू लोक सेवा आयोगप्रति उत्सुक रहेको भेटिएको छ । लोक सेवा आयोगबाट उत्तीर्ण भएर जागीर पाउनेमध्ये एक हुन्, वीरगंज–विन्दवासिनीका राकेशकुमार ठाकुर । उनी पछिल्लो ५ वर्षमा ७ जिल्लाबाट लोक सेवा आयोगको परीक्षा पास गर्दै उच्च तहमा जागीर गरिरहेका छन् । उनी हालै कोशी प्रदेशको सखुवासभा जिल्ला हुलाक कार्यालयमा प्रशासनतर्फ नायब सुब्बाको जागीर गरिरहेका छन् ।. २०७६ सालमा प्लस टु पास गरेसँगै सरकारी जागीरतर्फ हौंसिए । शुरूमा त्रिवि पुलचोक इन्जिनीयरिङ क्याम्पसबाट प्रवेश परीक्षा पास गरी सिभिलतर्फ पढ्न खोजेका थिए तर उनको नाम मेकानिकल इन्जिनीयरिङतर्फ निस्क्यो । उनी मेकानिकल पढन गएनन् । फेरि लोक सेवा आयोगको खरिदार र सुब्बाको तयारीमा जुटे ।. उनका बुवा सामान्य नाइको काम गर्थे । तीन छोरा र दुई छोरीलाई पढाउन पर्याप्त पैसा थिएन । त्यसैले राकेशका जेठा दाजुले सैलुन खोले । माइला दाइ र आफूलाई बुवाले धान बेचेर पढाएको सम्झन्छन् । दाइ रौतहटमा मावि तहमा अङ्ग्रेजी शिक्षक छन् । दुई दिदीको विवाह भइसकेको छ, सुब्बा भएर पनि अधिकृत बन्ने अठोट लिएका छन् । लोक सेवा आयोगको परीक्षा पास गर्न फलामको चिउरा चपाए सरह हुन्छ भन्ने प्रश्नमा उनले भने–“मसँग पैसा थिएन, कोचिङ पनि गरिनँ, सबै तयारी घरमैं गरेको छु, सफलता हात पारें, पढ्ने मानिसले जस्तो पनि सफलता हासिल गर्छ ।”. उनले विगतमा सुर्खेत, सर्लाही, गण्डकी, प्रदेश १ लगायतबाट नाम निकाले पनि केही महीना अघि बल्ल जागिर हात लागेको बताए । यस अघि वैकल्पिकमा नाम आउँथ्यो । लोक सेवा आयोग पास गर्न दृढ सङ्कल्प लिएर अघि बढ्नुपर्छ, जे कुरा पाठ्यक्रममा उल्लेख छ, त्यही कुरा पढे पर्याप्त हुने उनको सुझाव छ । लगनशील भएर दिनको ६ घण्टा पनि राम्ररी अध्ययन गर्दा लोकसेवा अयोग पास गर्न कठिनाइ नहुने उनी बताउँछन् ।",https://eprateekdaily.com/2023/05/14/51058
रक्सौलबाट आठ केटी र तीनजना केटाको उद्धार,स्थानीय,प्रतीक दैनिक,"जेष्ठ १, २०८०",वीरगंज,"मानव तस्करी रोधी एकाइ मुख्यालय बेतियाको ४७ औं वाहिनी रक्सौलका इन्स्पेक्टर मनोजकुमार शर्मा नेतृत्वको टोलीले रक्सौलको विभिन्न क्षेत्रमा छापामारी गरी आठजना केटी र तीनजना केटाको उद्धार गर्नुको साथै घटनामा संलग्न दुईजनालाई पक्राउ गरेको छ ।. झारखण्डबाट एकजना पीडित युवतीको आमाले उजूरी दिएको आधारमा प्रहरीले रक्सौलको विभिन्न ठाउँबाट छापामारी गरी उनीहरूलाई उद्धार गरेको इन्स्पेक्टर शर्माले बताए । उद्धार गरिएका केटीहरूमध्ये सातजना झारखण्डका र एकजना बङ्गालको रहेको इन्स्पेक्टर शर्माले बताए ।. एकजना युवतीले आफूहरूलाई राति नशाको औषधि खुवाएर यौन शोषण गर्ने गरेको बताइन् । मार्केटिड्ढो नाममा देह व्यापार हुने गरेको उनले बताइन् । घटनामा संलग्न रहेको आरोपमा एकजना पुरुष र एकजना महिलालाई पक्राउ गरिएको छ भने तीनजना फरार रहेको इन्स्पेक्टर शर्माले बताए ।. उद्धार टोलीमा सहायक उपनिरीक्षक अनिल शर्मा, हवल्दार अरविन्द द्विवेदी, कन्स्टेबल मिकीकुमारी, अनुमण्डल पुलिस अधिकारी धीरेन्द्रकुमार, अञ्चलाधिकारी विजयकुमार, रक्सौल थाना अध्यक्ष नीरजकुमार, शुभम कुमारी, आरतीकुमारी, राज गुप्ता, विजय शर्मालगायत रहेका थिए ।",https://eprateekdaily.com/2023/05/15/51106
काठ चोर तस्कर पत्ता लगाउन वन समूहलाई तीन दिने अल्टिमेटम,स्थानीय,प्रतीक दैनिक,"बैशाख ३०, २०८०",सिम्रौनगढ,सिम्रौनगढ र अमृतगंजस्थित प्रसिद्ध रानीवास रामजानकी मन्दिरका पुजारी निमित्त महन्त अनिरुद्ध मिश्रलाई प्रहरीले दलितसँग दुव्र्यवहार गरेको आरोपमा पक्राउ गरेको छ ।. उनले तातो भातको माड सिम्रFैनगढ–२ निवासी परशुराम हजराको छोरा अनमोल हजरामाथि फ्याँकेका थिए ।. तातो माडले पासवान घाइते भएका र उनको वीरगंजमा उपचार भइरहेको छ । पासवान मन्दिर परिसरमा घुमफिर गर्दै भान्साकोठामा प्रवेश गरेपछि निमित्त महन्त मिश्र आक्रोशित हुँदै उनीमाथि तातो माड फ्याँकेका थिए ।. पक्राउ परेका पुजारी मिश्रले पासवान गाँजा खानको लागि चुलोमा आएका र उनलाई डराउनको लागि माड फ्याँकेको तर भूलवश उनीमाथि नै परेको बताए ।. निमित्त महन्त मिश्रले आफूले नियतवश सो कार्य नगरेको र भूलवश भएको प्रहरीसमक्ष बयान दिएका छन् ।. पासवानले भने मन्दिर घुम्ने क्रममा भूलवश भान्सामा प्रवेश गरेको र आफूलाई पुजारीले नानाथरीका गाली गरेर तातो माड फ्याँकेको बयान दिएका छन् ।,https://eprateekdaily.com/2023/05/13/51030
अखाडा बनाएर निश्शुल्क कुश्ती सिकाउँदै पहलवान गिरी,स्थानीय,प्रतीक दैनिक,"जेष्ठ १, २०८०",वीरगंज,"बहुदरमाई नगरपालिका–८ रामनगरीमा पहलवान नरेश गिरीले कुश्तीको अखाडा तयार गरी निश्शुल्क प्रशिक्षण दिंदै आएका छन् ।. विगत तीन वर्षदेखि सञ्चालित श्रीराम भक्त हनुमान अखाडामा अहिले पर्सा, बारा, रौतहटका ३० जना पहलवान दैनिक बिहान प्रशिक्षण लिने गरेका छन् । पहलवान गिरीले यस अघि विन्ध्यवासिनी गाउँपालिकाको हसवामा पहलवानीको प्रशिक्षण दिंदै आएका थिए । २२ वर्षसम्म सो ठाउँमा उनले सामान्य अखाडामा पहलवानहरू तयार गरेको बताए । अहिले तीन वर्षदेखि बहुदरमाई नपामा व्यवस्थित अखाडा तयार गरेर पहलवानहरू तयार गर्दैछन् ।. उनले तयार गरेका पहलवानहरू अहिलेसम्म विभिन्न खेलहरूमा सहभागी भएर गोल्डमेडल जितेका छन् । पाँचौं राष्ट्रिय खेलकूद, नवौं राष्ट्रिय खेलकूद, श्रीलङ्कामा भएको दशौं सार्क खेलकूद, बङ्गलादेशमा भएको ११औं सार्क खेल, दक्षिण कोरियामा भएको एशियन खेल, नर्भेमा भएको विश्व च्याम्पियन र इरान, दुबई, कतारजस्ता देशमा हुने गरेको कुश्ती प्रतियोगितामा पहलवान गिरीले तयार पारेका पहलवानहरू सहभागी भएर विभिन्न पदकहरू पाएको उनले बताए ।. पहलवान गिरी सरकारबाट तोकिएका प्रशिक्षक होइनन् । उनले आफै अखडा तयार गरेका छन् र उनको अखडामा तीन जिल्लाबाट पहलवानी सिक्न पहलवानहरू आउने गर्छन् । पहलवानी सिकाएबापत उनले शिष्यहरूबाट थोरबहुत पाउने सहयोगमा आश्रित छन् । बहुदरमाई नपा–८ का वडाध्यक्ष पुनीलाल साह तेलीले पहलवानी खेलको प्रवद्र्धनका लागि आगामी बजेटमा रु तीन लाख छुट्याउने बताए । उनले पहलवानहरूको लागि शौचालय, स्नानघर र अखाडालाई तारजालीले घेर्ने, व्यवस्थापन मिलाउने बताए । उनले पहलवान गिरीको लागि मासिक १० लिटर इन्धनको व्यवस्था गर्ने प्रतिबद्धता जाहेर गरे ।. सरकारको तर्फबाट पहलवानका प्रशिक्षक धर्मराज यादवले नारायणी रङ्गशालामा अखडा नभएको र प्रशिक्षणका लागि खेलाडीहरू पनि नआउने गरेको बताए । उनी २०५२ सालदेखि पहलवानका प्रशिक्षक नियुक्त भएर काम गर्दै आएका छन् । दैनिक नारायणी रङ्गशाला पुग्छन् तर प्रशिक्षण लिन कोही आउँदैन, उनी ड्युटी गर्छन् र फर्कन्छन् । प्रशिक्षक यादवले कहिलेकाहीं राधेमाई र मिर्जापुर अखाडाबाट प्रशिक्षणका लागि सहयोग माग्ने गरेको र त्यहाँ गएर प्रशिक्षित गर्ने गरेको बताए । उनले पहलवानी खेल महँगो भएको र मासिक खानामा मात्र १५ हजारभन्दा बढी लाग्ने गरेकोले यो खेलप्रति आम मानिसको रुचि कम भएको बताए । आफ्नो खर्चमा पहलवानी गर्नेहरूको सङ्ख्या कम भएकोले यसमा सरकारले ध्यान दिनुपर्ने सुझाव दिए ।",https://eprateekdaily.com/2023/05/15/51103
"शिवम् लेयरको आन्दोलन जनप्रतिनिधिले तुहाएको आरोप, समस्या भने यथावत्",स्थानीय,प्रतीक दैनिक,"बैशाख ३१, २०८०",वीरगज,"पटेर्वासुगौली गाउँपालिका–२ गादीमा रहेको शिवम् लेयर्स फर्म प्रालिको प्रदूषणको विवाद लेनदेनको आधारमा सुल्झिएको स्थानीयले आरोेप लगाएका छन् ।. राजनीतिक दलका केही नेता तथा गाउँका केही युवाहरूले सञ्चालकसँग आर्थिक लेनदेन गरेर प्रदूषणविरोधी आन्दोलन तुहाउने प्रयास गरेको स्थानीयको आरोप छ । उनीहरूले प्रदूषण विरुद्ध आन्दोलन चर्काएर कारखाना बन्द गर्नेसम्मको अवस्थामा पुगेपछि आर्थिक लेनदेन गरेर आन्दोलन तुहाउन खोजिएको बताएका छन् । शिवम् लेयर्समा कुखुराको चल्ला उत्पादन हुन्छ । कुखुराबाट निस्कने फोहर र दुर्गन्धको कारण आसपासका आधा दर्जन गाउँ प्रभावित हुँदै आएका छन् ।. सो सम्बन्धमा राखिएका माग सम्बोधन नगरी आन्दोलनका अगुवाहरू पछि सरेपछि स्थानीयले शिवम्ले आर्थिक प्रलोभनमा पारेको आरोप लाग्न थालेको हो । गापा कार्यालयले यस अघि कारखाना बन्द गर्न पत्राचार गरेको थियो । त्यसपछि अनुगमन पनि भयो र स्थानीयले प्रदूषणको सवालमा मिलापत्र नहुने अडान दोहर्याएका थिए ।. गापा उपाध्यक्ष ममता महतो, वडाध्यक्षहरू सबैजना प्रदूषणको विरोधमा थिए । अहिले उनीहरू शिवम्को पक्षबाट वकालत गर्न शुरू गरेको स्थानीयले आरोप लगाएका छन् । शिवम् लेयर्स फार्म प्रालिले पछिल्लो समयमा प्रदूषण रोकथाम गर्ने प्रक्रिया अघि बढाएको दाबी गरेको छ ।. फार्मबाट निस्कने कुखुराको सुली यस अघि मासिक बिक्री गर्ने गरेकोमा अहिले आधा मूल्य घटाएर एक दिन बिराई बिक्री गरिएको, झिङाको प्रकोप हटाउन विषादि प्रयोग गरेको र अवस्था निकै फेरिएको दाबी गरिएको छ । प्रदेशसभा सदस्य प्रमोद जयसवालले स्थानीयको गुनासोपछि फार्मका सञ्चालक शिवजी गुप्तालाई प्रदूषण सम्बन्धमा ध्यानाकर्षण गराउँदा सो कुरा बताएका थिए ।. प्रदेशसभा सदस्य जयसवालले पहिलेको तुलनामा अहिले केही मात्रामा प्रदूषण र झिङाको प्रकोप कम भएको बताए । तर सन्तुष्ट हुने वातावरण बनि नसकेको र फार्मले प्रदूषण र झिङाको प्रकोप कम गर्न ठोस पाइला चाल्न बताएका छन् । उनले कारखानाभन्दा ठूलो गाउँलेहरूको जीवन नभएको बताउँदै आफ्नो उद्देश्य कारखाना हटाउनु नभएको तर त्यसको विकल्प दिनैपर्ने अडान राखेका छन् ।. गापा अध्यक्ष दिनेश चौधरीले प्रदूषण र झिङाको प्रकोप केही कम भएको तर सन्तोषजनक नभएको बताएका छन् । उनले प्रदूषणविरुद्ध कानूनी बाटो अवलम्बन गरिने बताए । हिजोसम्म गापा कार्यालयबाट कारखाना बन्द गराउने अभियानमा लागेका अध्यक्षसहित जनप्रतिनिधिहरूको क्रियाकलापमा परिवर्तन आएको र अब अदालतबाट न्याय माग गर्ने कुरा बाहिरिएपछि स्थानीय निराश भएका छन् ।. अदालतबाटै निदान खोज्नुथियो भने जनतालाई सडकमा ओरार्ले काम किन भयो, गापा कार्यालयले अनुगमन गरेर कारखाना बन्द गर्न किन पत्राचार गर्यो जस्ता कुरा स्थानीयले उठाइरहेका छन् ।. गाउँलेहरूले जनप्रतिनिधि बिके पनि आम जनताले यसको प्रतिकार गर्ने र प्रदूषण तथा झिङाको प्रकोप कम नभए अर्काे बाटो अख्तियार गर्न बाध्य हुने चेतावनी दिएका छन् ।. फार्मबाट उत्पन्न वायु प्रदूषण तथा झिङाका कारण पटेर्वासुगौली गापाका मकवानीटोल, बैजनाथपुर, वनकटवा, चापी, भाथा, थरघटी, धर्मबस्ती, रामपुरका बासिन्दा प्रत्यक्ष प्रभावित हुँदै आएका छन् । गर्मी बढेसँगै कारखानाले यसको उचित व्यवस्थापन गर्नुपर्ने देखिन्छ । प्रदूषण र झिङाको प्रकोपको कारण गाउँलेहरू दैनिक जीवन कष्टकर हुँदै गएको छ ।",https://eprateekdaily.com/2023/05/14/51061
पर्याप्त वर्षा नहुँदा चैते धानबाली सुक्दै,स्थानीय,प्रतीक दैनिक,"जेष्ठ १, २०८०",बिरुवागुठी १ जेठ/,पर्सागढी नगरपालिकालगायत ग्रामीण भेगमा किसानले लगाएको चैते धान बाली सुक्न थालेको छ । लामो समयदेखि वर्षा नहुँदा र अत्यधिक घाम र तातो हावा चल्दा चैते धानबाली पहेंलिएर सुक्न थालेको छ ।. किसानहरूले कुलो तथा बोरिङबाट धानखेतीमा सिंचाइ गरे तापनि अत्यधिक गर्मी र तातो हावाको कारण धानको पातहरू पहेंलो भई सुक्न थालेको हो । चैते धानबाली लगाएका पर्सागढी नपा–३ का किसान नन्दलाल चौधरीले लामो समयदेखि वर्षा नहुँदा र अत्यधिक गर्मी तथा तातो हावाको कारण धानको बोट सुक्न लागेको बताए । कुलो र बोरिङबाट जतिसुकै सिंचाइ गरे तापनि धानखेतीमा कुनै असर नपरेको उनको गुनासो छ । उनले अब पनि वर्षा नभए चैते धानबालीको उत्पादन घट्ने बताए ।. पर्सागढी नपाका कृषि प्राविधिक खडकप्रसाद खत्रीले धानबालीमा फडके कीरा लागेको छैन र धानको बोट माथिबाट सुक्दै आइरहेको छ भने गर्मीको कारण हुन सक्ने बताए । उनले पहिलो चरणको युरिया नछर्ने किसानहरूले सिंचाइ गरी प्रतिकठ्ठा तीन किलोको दरले युरिया छर्न सुझाव दिएका छन् ।,https://eprateekdaily.com/2023/05/15/51109
भूटानी शरणार्थी प्रकरणका दोषीलाई राष्ट्रद्रोह लगाउनुपर्छ –पूर्व प्रम नेपाल,स्थानीय,प्रतीक दैनिक,"जेष्ठ १, २०८०",वीरगंज,"नेकपा एकीकृत समाजवादीका अध्यक्ष एवं पूर्वप्रधानमन्त्री माधवकुमार नेपालले नक्कली भूटानी शरणार्थी प्रकरणमा सरकारले चालेको कदमको सराहना गरेका छन् । समाजवादी प्रेस सङ्गठन नेपाल पर्साले सोमवार आयोजना गरेको पत्रकार सम्मेलनमा उनले यो घटनाले देशको शिर निहुरिएको भन्दै सरकारलाई कुनै पनि हालतमा खुट्टा नकमाउन सुझाए ।. अध्यक्ष नेपालले आफ्नो देशको नागरिकको नक्कली पहिचान अगाडि सारेर राजनीतिलाई कमाइ खाने भाँडो बनाएकाहरूलाई कारबाइ हुनुपर्ने माग गरे । उनले यो घटनाले देशको मान, सम्मान, मर्यादामा आँच पुर्याउने काम भएको भन्दै राजनीतिलाई ठगी खाने भाँडो बनाउने सबैलाई राष्ट्रद्रोहको मुद्दा लगाउनुपर्ने बताए । भ्रष्टाचारका सबै घटनामा संलग्नहरू कारबाईको दायरामा आउनुपर्ने उनको भनाइ छ । आफ्नो पार्टी भ्रष्टाचारविरोधी अभियानमा रहेको र सबैखाले विकृति हटाउन अभियानको साथ र सहयोग रहने उनले बताए । उनले मिटरब्याजीको शोषणमा जनता परेको र यसको अब आत्म–समीक्षा हुनुपर्ने बताए ।. समाजवादी प्रेस सङ्गठन पर्साका अध्यक्ष मनोज पटेलको अध्यक्षतामा भएको कार्यक्रममा पोलिटब्युरो सदस्य नागेन्द्र चौधरीलगायतको सहभागिता थियो ।",https://eprateekdaily.com/2023/05/15/51100
वीरगंजमा सडक सुरक्षा सप्ताह शुरु,स्थानीय,प्रतीक दैनिक,"जेष्ठ १, २०८०",वीरगंज,"वीरगंजमा सोमवारदेखि सडक सुरक्षा सप्ताह शुरू भएको छ । आजदेखि शुरू भएको सडक सुरक्षा सप्ताह शुरूको वीरगंज महानगरका प्रमुख राजेशमान सिंहले उद्घाटन गर्दै ट्राफिक व्यवस्थापनको लागि आफ्नो साथ र सहयोग रहने बताए ।. उनले वीरगंज ट्राफिक व्यवस्थापनमा महानगरले भूमिका खेलिरहेको र यहाँको पार्किङ व्यवस्थापन समस्या भएको बताए । उनले सरसफाइ, ट्राफिक व्यवस्थापनबाट नगरको सौन्दर्य झल्किने हुनाले यसमा महानगरको साथ र सहयोग हुने बताए । उनले ट्राफिक व्यवस्थापनको लागि वर्षमा एकपटक सप्ताह मनाएर नपुग्ने भन्दै यसको वर्ष दिन व्यवस्थापनमा ध्यान दिनुपर्ने सुझाव दिए ।. जिल्ला ट्राफिक प्रहरी कार्यालय, पर्साका प्रमुख प्रहरी निरीक्षक मणिराम थापाको अध्यक्षतामा भएको उद्घाटन समारोहमा सहायक प्रमुख जिल्ला अधिकारीद्वय भीमकान्त पौडेल, शिव लम्साल, प्रहरी उपरीक्षक कोमल शाह, ज्येष्ठ नागरिक सङ्घ, पर्साका अध्यक्ष श्याम पोखरेल, सामुदायिक सेवा केन्द्रका अध्यक्षहरू ग्यासुद्दिन मियाँ, प्रकाश खेतान, राम सर्राफ, विदुर गुप्ता, व्यवस्थित वीरगंज अभियानका दिलीपराज कार्की, वडाध्यक्ष जगतसाह कानू, नेपाल पत्रकार महासङ्घ पर्साका उपाध्यक्ष युवराज खड्कालगायतले मन्तव्य व्यक्त गरेका थिए ।. उद्घाटन समारोहपछि प्रभातफेरी निकालिएको थियो र नगरपरिक्रमापछि घण्टाघरमा आएर विसर्जन भएको थियो । कन्या, गौतम, जीवनज्योति मावि, वीरगंज स्काउटका विद्यार्थीहरू सम्मिलित प्रभातफेरीमा बाजागाजासहित ट्राफिक सचेतनामूलक सन्देश राखिएको थियो । आजदेखि शुरू भएको ट्राफिक सप्ताह जेठ ७ गतेसम्म सञ्चालन हुने बताइएको छ ।",https://eprateekdaily.com/2023/05/15/51097
गर्मीका कारण पठनपाठनमा समस्या,स्थानीय,प्रतीक दैनिक,"जेष्ठ १, २०८०",सेढवा,"अत्यधिक गर्मी र प्रचण्ड घामका कारण दैनिक पठनपाठनमा नराम्रो असर परेको छ । केही दिनदेखि गर्मी बढेको र हावा नचल्दा उकुसमुकुस भएर विद्यार्थी र शिक्षकहरू कक्षा कोठामा बस्न सकेका छैनन् ।. बिहान शीतल भए पनि टिफिनपछि अर्थात् बिहान १० बजेपछि कक्षा कोठामा बस्दा गर्मी र पसिनाले भिज्ने गरेको विद्यार्थीहरूले बताए । जीराभवानी गाउँपालिका–१ स्थित शिवशक्ति प्रावि, शान्तिनगरका प्रधानाध्यापक रविमोहन सापकोटाले पानी नपर्दा र हावा नचल्दा अत्यधिक गर्मी बढेको जसले गर्दा कक्षा सञ्चालनमा कठिनाइ भएको बताए ।. उनले बिहान ११–१२ पछि घामको कारण समस्या हुने गरेको बताए । प्राथमिक विद्यालयमा अध्ययनरत ससाना बालबालिकाहरू पसिनाले निथु्रक्क भिज्ने गरेको र यसले स्वास्थ्य समस्या निम्त्याउने बताए ।. पटेर्वासुगौली गापा–५ स्थित नेरा मावि निचुटाका प्रधानाध्यापक श्याम घिमिरेले एउटा कक्षामा एक सयभन्दा बढी विद्यार्थीको उपस्थिति भएकाले सहनै नसक्ने गरी उकुसमुकुस गर्मी हुने गरेको बताए । विशेषगरी मध्याह्न १२ बजे विद्यालय बिदा भएपछि गर्मीका कारण फर्कने विद्यार्थीलाई पनि सकस हुने गरेको उनले जानकारी दिए । उनले टाढाबाट आएका विद्यार्थीहरू प्रचण्ड गर्मीमा घर फर्कंदा स्वास्थ्य समस्या हुने गरेको बताए ।. विद्यालयको कक्षाकोठामा पनि पङ्खाको पर्याप्त व्यवस्था छैन । एउटा कक्षा कोठामा दुर्ईवटा पङ्खा अपुग भएकोले यसबारे वडा कार्यालयको ध्यानाकर्षण गराएको र छिट्टै खरीद हुने आश्वासन पाएको बताए ।. ठोरी गापाका प्रमुख लालबहादुर श्रेष्ठले गर्मीका कारण पालिकामा रहेका सामुदायिक विद्यालयहरूको अध्ययन बिहानदेखि शुरू गरेको बताए । बिहानी कक्षा सञ्चालन भएपछि विद्यार्थीहरूले गर्मीबाट केही राहत पाउने उनको बुझाइ छ । उनले सामुदायिक विद्यालयहरूमा गर्मीका कारण पङ्खाको उचित व्यवस्थापन गरेको र अपुग भएका विद्यालयहरूलाई पालिका कार्यालयबाट बुझेर लैजान सुझाए । आफ्नो पालिकामा रहेका सामुदायिक विद्यालयमा अध्यापनको लागि कुनै पनि प्रकारको कमी–कमजोरी नहोस् भनेर आफू सतर्क रहेको र त्यसमा इमानदार पहल रहने उनले दाबी गरे ।. गर्मीका कारण दुईजना छात्रा बेहोस. प्रमोद यादव, पचगावाँ/. पटेर्वासुगौली गाउँपालिका–४ स्थित नेपाल राष्ट्रिय माध्यमिक विद्यालय सुगौलीदापमा अध्यनरत दुईजना छात्रा बेहोश भएका छन् ।. कक्षा ८ र १० मा अध्ययनरत अंशुकुमारी र स्नेहाकुमारी सोमवार बिहान ९ बजे बेहोश भएका हुन् ।. छात्राहरू बेहोश भएपछि उनीहरूलाई स्वास्थ चौकी सुगौलीमा उपचारको लागि लगिएको स्वास्थ शाखा प्रमुख भुजेन्द्रप्रसाद यादवले बताए । विद्यालयको छाना जस्ता पाताको रहेको र अत्यधिक गर्मीको कारण उनीहरू बेहोश भएको हुन सक्ने प्रधानाध्यापक रामाशङ्कर प्रसादले बताएका छन् ।",https://eprateekdaily.com/2023/05/15/51112
हत्याकाण्डका अपराधीमाथि कारबाई माग गर्दै गौरमा प्रदर्शन,स्थानीय,प्रतीक दैनिक,"बैशाख ३१, २०८०",रौतहट,"धोबिनिया हत्याकाण्डका अपराधीमाथि कारबाई माग गर्दै आइतवार पीडित परिवारले गौरमा विरोध जुलूस प्रदर्शन गरेको छ ।. गौर नगरपालिकाको विपी चोकबाट शुरू भएको विरोध जुलूस नगरपरिक्रमा गर्दै जिल्ला न्यायाधीश मूर्दाबादजस्ता नारा लगाएका थिए ।. पक्राउ परेका पाँचजनामध्ये रामएकबाल राय यादव, रामसेवक राय यादव र दिनेश राय यादवलाई रौतहट जिल्ला अदालतले धरौटीमा रिहा गरेको विरोधमा आज विरोध जुलूस प्रदर्शन गरेको पीडित पक्षले बतायो ।. वैशाख २ गते दिउँसो ४ बजे गढीमाई नगरपालिका–८ धोबिनिया टोलको सार्वजनिक सडकको विषयमा वादविवाद हुँदा गोली प्रहार भएको थियो । गोली लागेर राजकुमार यादवको मृत्यु भएको थियो । निरञ्जन यादव, बालधरराय यादव, रामप्रतापराय यादव, कपिलदेव राय यादव गोली लागी घाइते भएका थिए ।. सो घटनामा श्यामकिशोर यादव, रामबहादुर राय यादव, राम एकबालराय यादव, रामसेवकराय यादव, दिनेशराय यादवलाई प्रहरीले पक्राउ गरेको थियो । रामईश्वरराय यादव र राजेश्वरराय यादव फरार छन् ।. जिल्ला सरकारी वकिल कार्यालय रौतहटले निजहरूमाथि जन्मकैदको माग दाबी गरेको थियो ।. पीडित अञ्जुदेवी, रामनारायणराय यादवले पत्रकार सम्मेलन गरी आफूहरू अब झन् असुरक्षित भएको बताएका छन् । दोषीले हत्याकाण्डमा उन्मुक्ति पाएपछि गाउँघरमा धाकधम्की दिंदै हिडेकोले आफूहरू र घटनाका साक्षीहरूमा सुरक्षा विषयलाई लिएर डर पसेको उनीहरूले बताए ।",https://eprateekdaily.com/2023/05/14/51064
अतिक्रमित वन क्षेत्रको अनुगमन,स्थानीय,प्रतीक दैनिक,"बैशाख ३०, २०८०",पर्सागढी,"सखुवाप्रसौनी गाउँपालिका–१ सखुनिया गाउँनजीकैको वन क्षेत्रको आज निरीक्षण गरिएको छ ।. सो वन क्षेत्र अतिक्रमण गरेर भौतिक संरचनाहरू तैयार भएको र तारबार लगाइएको क्षेत्रमा स्थानीयले खेतीपाती गरेको समाचार प्रतीक दैनिकमा प्रकाशित भएपछि शनिवार सो स्थानको प्रमुख जिल्ला अधिकारी हीरालाल रेग्मी, डिभिजन वन कार्यालयका प्रमुख सुभाषचन्द्र दास, वन अधिकृत फरमान मियाँलगायतले अनुगमन गरेका थिए ।. वन क्षेत्रको करीब ९० बिघा जग्गा स्थानीयहरूले अतिक्रमण गरेर पक्की घरटहरा बनाएको, खेतीपाती गरेको र अतिक्रमणको अभिप्रायले पक्की पर्खालसमेत निर्माण गरिएको प्रतीक दैनिकमा समाचार प्रकाशित भएको थियो ।. वन क्षेत्रको सो जग्गा सहायक वन अधिकारी शशिकान्त तिवारीको मिलेमतोमा अतिक्रमण गरिएको र उनले सो क्षेत्रबाट अनधिकृत रकम उठाउने गरेको अडियो बाहिरिएपछि उनलाई निलम्बन गरिएको छ ।. सो क्षेत्रमा अतिक्रमण बढेपछि त्यसलाई रोक्न मधेस प्रदेश सरकारले वन संरक्षणका लागि आव २०७७/७८ मा ६० लाख ७५ हजार त्यसपछि २५ लाख, लगत्तै १८ लाख ८० हजार र अहिले पुनः १० लाख वन कार्यालयलाई बजेट निकासा गरिसकेको छ ।. वन क्षेत्रको जग्गा संरक्षणका लागि आयोजित तालीम गोष्ठीमा लाखौं रुपियाँ खर्च भइसकेको छ । मधेस प्रदेश, हरित प्रदेशको नाममा आएको रकम पनि वन कर्मचारीहरूले भ्रष्टाचार गरेको आरोप छ । निलम्बनमा परेका तिवारीले यस सम्बन्धमा सर्वोच्चमा रिट दायर गरेका थिए । सर्वोच्चले वन अतिक्रमण हुन नदिन अन्तरिम आदेश जारी गरेको थियो । तर सो क्षेत्रको वन सर्वोच्चको आदेशपश्चात् पनि अतिक्रमणको शिकार हुँदै आएको छ ।. आज अनुगमनमा गएको टोली पनि रित्तो हात फर्किएको छ । सो क्षेत्रमा अतिक्रमण हटाउन वन कार्यालयले पटकपटक प्रयास गरेको जनाए पनि अहिलेसम्म सो ठाउँमा थुप्रै सङ्ख्यामा घर बनेका छन् भने खेतीपाती पनि हुँदै आएको छ । वनले तारबार लगाएको क्षेत्रमा पनि खेतीपाती भएको छ ।. वनले हरित प्रदेशको नाममा आएको बजेट वृक्षारोपण र तारबारमा खर्च गरेको जनाए पनि एउटै वृक्ष पनि त्यहाँ देखिंदैन, तारबार भने छ ।",https://eprateekdaily.com/2023/05/13/51033
"जन्तीको गाडी पल्टिंदा दुईजनाको मृत्यु, तीनजना घाइते",स्थानीय,प्रतीक दैनिक,"बैशाख २९, २०८०",परवानीपुर,"जन्तीको डिजे गाडी पल्टिंदा दुईजनाको मृत्यु भएको छ भने तीनजना घाइते भएका छन् ।. बारा, कलैया उपमहानगरपालिका वडा नं १९ इनर्वा गाउँनजीकै डिजेको गाडी पल्टिंदा उक्त दुर्घटना भएको हो ।. गत बुधवार वीरगंज महानगर–२९ मुसैलीबाट महन्त पडितका छोरा कृष्ण पडितको जन्ती कलैया–२२ इनर्वा गाउँ जाने क्रममा राति ९ बजे उक्त घटना भएको थियो ।. डिजे लोड गरिएको ना.४च ३४३२ नम्बरको पिकअप भ्यान पल्टिंदा कलैया–१ घोघणरियाका रामप्रकाश पडितका १७ वर्षीय साहुल पडितको घटनास्थलमा मृत्यु भएको थियो भने गम्भीर घाइते भएका मुसैलीका सोनालाल पडितका १७ वर्षीय छोरा सुरेश पडितको उपचारको क्रममा बिहीवार बिहान २ बजे लक्ष्मणवास्थित एलएसन्यूरो अस्पतालमा मृत्यु भएको परिवारजनले बताएका छन् । सोही घटनामा परी मुसैलीका महावीर पटेल, साहेब मियाँ, सुखारी पडित घाइते भएका थिए ।. मियाँ र पडित उपचार गराइ घर फर्के भने पटेलको टाउको र बायाँ हातमा गम्भीर चोट लागेर अस्पतालमा उपचाररत छन् ।. तीन पल्टन खाएको पिकभ्यानका चालक भाग्न खोज्दा गाउँलेले समातेर जिल्ला प्रहरी कार्यालय, बारालाई बुझाएका थिए ।. अनियन्त्रित भएर गाडी पल्टिएको बुझिएको छ । घटना भएपछि जसोतसो दुलहा–दुलहीको बिहे गराएर जन्ती घर फर्केको भोलिपल्टै दुईजना किशोरको अन्त्येष्टि गरिएको थियो ।. यो घटनाले गर्दा मुसैली र घोघणरिया गाउँ शोकमा परेका छन् ।. मृतक दुवैजनामध्ये एकजना दुवहाको भतिजा र अर्को भान्जा पर्छन् ।. उक्त घटनाले जन्ती परिवार स्तब्ध भएको र मृतक तथा घाइतेहरूको उपचार एवं क्षतिपूर्तिको लागि बाराको प्रहरी प्रशासनसँग पीडित परिवाजनले अपील गरेका छन् ।",https://eprateekdaily.com/2023/05/12/51015
वीरगंजका उद्योगमा युवाले रोजगार नपाउनु दुःखद –नगरप्रमुख,स्थानीय,प्रतीक दैनिक,"बैशाख २८, २०८०",परवानीपुर,"वीरगंजमा रोजगार मेला शुरू भएको छ । नेपाल उद्योग वाणिज्य महासङ्घ र इन्टरनेशनल लेबर अर्गनाइजेशन (आइएलओ)को सहयोगमा वीरगंज उद्योग वाणिज्य सङ्घ तथा वीरगंज महानगरपालिकाको संयुक्त आयोजनामा दुई दिने रोजगार मेला वीरगंजमा शुरू भएको छ ।. कार्यक्रमको उद्घाटन गर्दै नगरप्रमुख राजेशमान सिंहले वीरगंज–पथलैया औद्योगिक कोरिडोरमा सयौं उद्योग भए तापनि नेपालीको सट्टा भारतीय कामदारले रोजगार पाउनु दुःखद भएको भन्दै सरोकारवालाको ध्यानाकर्षण गराएका थिए । उनले श्रम कार्यालय, वीरगंजका प्रमुख प्रशान्त साहको ध्यानाकर्षण गराउँदै भने, “श्रमका हाकिमहरू के गरेर बस्नुभएको छ ? वीरगंजमैं वीरगंजका युवाहरूले रोजगार पाउँदैनन् । कामदार भारतबाट ल्याइन्छ । यो सिलसिला रोक्नुपर्छ ।” उनले वीरगंज महानगरपालिकामा सञ्चालनमा रहेका उद्योगहरूमा वीरगंजका युवाहरूको लागि रोजगारको प्रत्याभूति गर्न उद्योगी–व्यवसायीहरूसँग माग गरे ।. महासङ्घ मधेस प्रदेशका अध्यक्ष अशोक टेमानीले रोजगार मेलाले रोजगार खोज्ने र रोजगारदाताले पुलको काम गर्न खोजेकोमा धन्यवाद दिए ।. उनले वीरगंजमा कस्तो किसिमको दक्ष जनशक्ति चाहिएको छ, त्यस बारेमा यहाँको आवश्यकतालाई पहिचान गर्न र सोही अनुसार युवालाई शिक्षित बनाइ दक्ष जनशक्ति उपलब्ध गराउन सरोकारवालालाई परामर्श दिनुपर्ने आवश्यकता रहेको बताए ।. वीउवासङ्घका अध्यक्ष अनिल अग्रवाल (पटवारी)को अध्यक्षतामा सम्पन्न कार्यक्रममा महासङ्घका उपाध्यक्षद्वय हेमराज ढकाल तथा ज्योत्सना श्रेष्ठ, वीउवासङ्घका वरिष्ठ उपाध्यक्ष हरि गौतम, उपाध्यक्ष माधव राजपाल, घरेलु तथा साना उद्योग कार्यालय, वीरगंजका प्रमुख धनञ्जय सिंहलगायतले मन्तव्य व्यक्त गरेका थिए ।. कार्यक्रमको सहजीकरण वीउवासङ्घका अधिकृत मनोज उपाध्यायले गरेका थिए ।",https://eprateekdaily.com/2023/05/11/50948
"निजगढ नेशनल हस्पिटल विवाद चुलिंदै, एक पक्षद्वारा अर्को पक्षलाई आरोप",स्थानीय,प्रतीक दैनिक,"बैशाख २८, २०८०",निजगढ,"करीब ३ वर्षदेखि सञ्चालनमा रहेको निजगढ नेशनल हस्पिटल प्रालिको आपसी विवाद अझै नमिल्दा पछिल्लो समय करीब एक/डेढ महीनादेखि अस्पताल सञ्चालनमा आउन सकेको छैन । निजगढ नपा–८ शहीद चोक नजीक रहेको उक्त अस्पताल लगानीकर्ता सुरेन्द्रप्रसाद कलवार, पप्पुकुमार जैसवाल, होमबहादुर खड्का, मनोजकुमार प्रसाद र पछिल्लो पटक अस्पताल सञ्चालनको जिम्मेवारी लिएका डा. राजीवकुमार साहबीच खटपट शुरू भएपछि अस्पताल अलपत्र परेको हो ।. अस्पताल सञ्चालनका लागि गरिएको लिखित सम्झौता अनुसार निर्धारित समयमा कार्य अघि बढ्न नसक्दा अस्पताल बन्द हुन पुगेको देखिएको छ । लगभग पाँच/सात महीना बन्द रहेको अस्पताल चैत्र १ गतेदेखि सञ्चालन गर्ने अस्पताल सञ्चालक लगानीकर्ता र डा. साहबीच लिखित सम्झौता भएको थियो । अस्पताल सञ्चालन गर्दा घर भाडा, विद्युत्, टेलिफोन, कर्मचारीलगायत सम्पूर्ण खर्च कटाई बाँकी रहेको मुनाफाको ५० प्रतिशत पहिलो पक्ष अस्पताल लगानीकर्ताहरूले पाउने र ५० प्रतिशत दोस्रो पक्ष डा. साहले पाउनेगरी सहमतिपत्रमा दुवै पक्षबीच हस्ताक्षर छ भने घाटा भए सोही अनुसार दुवै पक्षले बेहोर्ने उल्लेख छ ।. अस्पताल सञ्चालन गर्दाको बखत आवश्यक कर चुक्ताको प्रमाणपत्र, नगरपालिकालगायत अन्य आवश्यक निकायमा व्यवसाय दर्तालगायत अस्पताल सञ्चालनका लागि आवश्यक कागजात १५ दिनभित्र नवीकरण गराई दोस्रो पक्षलाई उपलब्ध गराउने जनाइएको भए पनि सम्झौता अनुसार लगानीकर्ताहरूले बेवास्ता गरेपछि बाध्य भई अस्पताल बन्द गर्नुपरेको डा. राजीवकुमार साहको भनाइ छ ।. स्वास्थ्य संस्था सञ्चालन गर्दा आवश्यक कागजात दुरूस्त हुनुपर्ने कुरामा सजग रहँदै पटकपटक अस्पताल लगानीकर्ताहरूलाई जानकारी गराउँदा पनि बेवास्ता गरेपछि बाध्य भएर अस्पताल बन्द गर्नुपरेको डा. साह बताउँछन् । पटकपटक, छलफल गरौं भन्दा लगानीकर्ताहरू एकले अर्कोलाई देखाउँदै पन्छिन थालेपछि अस्पताल बन्द गर्न बाध्य हुनुपरेको डा. साहले बताए ।. निजगढ नगरपालिकाबाट खटेको अनुगमन टोलीले स्थानीय तहमा अस्पतालले व्यवसाय दर्ता नगरेको भन्दै ५ दिनभित्र दर्ता गर्न पत्राचार गरेको थियो । लगानीकर्ताहरू व्यवसाय दर्ता गर्न निजगढ नपा गए पनि कर चुक्ता लगायत आवश्यक कागजात समयमैं उपलब्ध नगराउँदा हस्पिटललाई व्यवसाय सञ्चालनको प्रमाणपत्र उपलब्ध गराउन नसकिएको निजगढ नपा–८ वडा कार्यालयले जनाएको छ । करीब ५ महीनादेखि बन्द रहेको अस्पताल पुनः सञ्चालन भएको एक महीनामैं घाटा भएपछि समस्या उत्पन्न भएको बुझिएको छ ।. सञ्चालक पक्षलाई कुनै जानकारी नदिई अस्पतालबाट रातको समयमा स्वास्थ्य उपकरणहरू डा. साहले लगेको भन्दै उनीविरुद्ध कानूनी कारबाईको लागि इलाका प्रहरी कार्यालय निजगढमा निवेदन दिएको लगानीकर्ता सुरेन्द्रप्रसाद कलवार र होमबहादुर खड्काले बताए ।. डा. साहले रातको समयमा अस्पतालबाट सामान लगेको आरोप लगाउँदै छलफल गराई निकास निकाल्न इप्रका निजगढमा निवेदन दिएपनि प्रहरीले कुनै चासो नदेखाएको अस्पताल लगानीकर्ताको भनाइ छ । निवेदनको आधारमा गत शनिवार दिउँसो दुवै पक्षबीच छलफल गराउन इप्रका निजगढले पहल गरेपनि तोकिएको समयमा डा. साह उपस्थित भए तर लगानीकर्ताहरू उपस्थित नभएको इप्रका निजगढका प्रहरी निरीक्षक घनश्याम श्रेष्ठले बताए ।. प्रहरीमा निवेदन दिएपनि प्रहरीले कारबाई गरेनजस्तो जथाभावी बदनाम नगर्न प्रनि श्रेष्ठको आग्रह छ । उजूरी, निवेदन र दसी प्रमाणको आधारमा प्रहरीको अनुसन्धानबाट दोषी ठहर भए जो सुकैविरुद्ध कानूनी कारबाई गरिने कुरामा निश्चिन्त रहन प्रनि श्रेष्ठले बताए ।. अस्पतालमा रहेको स्वास्थ्य सामग्री चोरीको आरोप लगाइए पनि सो आरोप निराधार भएको डा. साहको भनाइ छ । अस्पताल सञ्चालन गर्दा सहमति अनुसार नै आफूले थप सामग्री खरीद गरी प्रयोगमा ल्याएपनि लामो समय बन्द रहेको सो अस्पतालबाट एकै महीनामा नाफा नभएको भन्दै अस्पताल लगानीकर्ताहरूले आफूलाई समस्यामा पारेको डा. साहको तर्क छ ।. लगानीकर्ता र डा. साहबीच देखिएको विवाद र समस्याले निकै मार्कामा परेको घरधनी गोमा न्यौपाने बताउँछिन् । अहिलेसम्म पानी, बिजुलीको महसूल तिर्न पाइएको छैन । प्रतिमहीना ६६ हजार अर्को महीनाको ५ गतेभित्र बुझाउनेगरी १० वर्षको लागि लिखित सम्झौता भए पनि तोकिएको समयभित्र घरभाडा नपाएको उनले भनिन् । पछिल्लोपटक सम्झौताविपरीत प्रत्येक महीना २५ हजार चेक दिएको घरधनी न्यौपानेले बताइन् ।. अस्पताल लगानीकर्ताले लिखित सम्झौता पालना नगर्दा विवाद र समस्या भएको भन्दै अस्पताल पुनः सञ्चालन गर्दा मरम्मत, सम्भार, भिडियो एक्सरे र डिजिटल एक्सरे मेशिन खरीद गर्दा करीब ३०/३५ लाख खर्च भएको भन्दै विवाद समाधानका लागि डा. राजीव कुमार साहले निजगढ नपाको न्यायिक समितिमा हिजो निवेदन दर्ता गराएका छन् भने अस्पताल लगानीकर्ताले अस्पतालको स्वास्थ्य सामग्रीसहितको सामानको विवरणसहित जिल्ला प्रहरी कार्यालय बारामा डा. साहविरुद्ध किटानी जाहेरी हिजो दिएको लगानीकर्तामध्येका होमबहादुर खड्काले बताए ।",https://eprateekdaily.com/2023/05/11/50961
आर्थिक शिथिलताको कारण निजी क्षेत्र हतोत्साहित –ढकाल,स्थानीय,प्रतीक दैनिक,"बैशाख २९, २०८०",वीरगंज,"नेपाल उद्योग वाणिज्य महासङ्घका अध्यक्ष चन्द्रप्रसाद ढकालले आर्थिक शिथिलताका कारण निजी क्षेत्रका उद्योग हतोत्साहित भएको बताएका छन् ।. नेपाल उद्योग वाणिज्य महासङ्घ मधेस प्रदेशले वीरगंजमा आयोजना गरेको नेउवामहासङ्घका नवनिर्वाचित पदाधिकारीहरूको स्वागत कार्यक्रममा उनले अहिले देखिएको आर्थिक शिथिलता, उद्योग–व्यापारको खस्किंदो अवस्था, राजस्व सङ्कलनमा आएको गिरावट र बैंक तथा वित्तीय संस्थाहरूमा देखिएको तरलता अभावका कारण निजी क्षेत्र हतोत्साहित हुन पुगेको बताए । उनले यस किसिमको परिस्थितिको निराकरण गर्न महासङ्घले पहल गरिरहेको बताए ।. उनले निजी क्षेत्रको मर्यादाक्रम निर्धारण गर्ने विषय उठिरहेको छ, यसलाई पनि कसरी स्थापित गर्न सकिन्छ त्यसतर्फ पहल गर्ने बताए ।. महासङ्घ मधेस प्रदेशका अध्यक्ष अशोककुमार टेमानीले मुलुकको सामु विद्यमान आर्थिक अन्योलता र बिग्रँदो सुशासनको अवस्थाले निजी क्षेत्र निराश भएको बताए ।. उनले वीरगंज र मधेस प्रदेशले बोकेको अपार आर्थिक सम्भावना र अवसरलाई राष्ट्रिय प्राथमिकताको बहसमा ल्याउन महासङ्घका अध्यक्ष ढकाललाई आग्रह गरे ।. कार्यक्रममा सहभागीहरूले दोहोरो कर, चालू पूँजी कर्जा निर्देशिका २०७९, भन्सारबाट छुटेका मालवाहक सवारीसाधनलाई आशङ्काको भरमा प्रहरीले समातेर राजस्व अनुसन्धानमा बुझाउने बढ्दो प्रवृत्ति, पर्सामा एउटा छुट्टै औद्योगिक क्षेत्रको सञ्चालन, भन्सार, राजस्वसँग सम्बन्धित नीतिगत जटिलतालगायतका विषयहरूलाई निराकरण गर्नुपर्ने बताएका थिए ।. कार्यक्रममा महासङ्घका उपाध्यक्ष सुरकृष्ण वैद्य, हेमराज ढकाल, ज्योत्सना श्रेष्ठ, कोषाध्यक्ष निरक केसी, केन्द्रीय सदस्य सुबोधकुमार गुप्ता, मधेस प्रदेशका निवर्तमान अध्यक्ष गणेशप्रसाद लाठ, मधेस प्रदेशका उपाध्यक्ष जीतेन्द्र महासेठ, वीरगंज उद्योग वाणिज्य सङ्घका अध्यक्ष अनिलकुमार अग्रवाललगायतको सहभागिता थियो ।",https://eprateekdaily.com/2023/05/12/51012
स्कूल बसमा एकरुपता भएन,स्थानीय,प्रतीक दैनिक,"बैशाख २८, २०८०",वीरगंज,"वीरगंजमा सञ्चालित संस्थागत (निजी) विद्यालयहरूका सवारीसाधनमा एकरूपता हुन छाडेको छ ।. वीरगंज महानगरले संस्थागत विद्यालयहरूको विद्यार्थी ढुवानी गर्ने सवारीसाधन पहेंलो रङ्गको हुनुपर्ने मापदण्ड तोकेको छ तर अहिले केही संस्थागत विद्यालयहरूले सिटीराइड, निजी भ्यान, ईरिक्शासमेतमा विद्यार्थीहरूलाई ढुवानी गर्दै आएका छन् ।. सवारीसाधनमा एकरूपता ल्याउनुको अर्थ सबैले स्कूल बस हो भनेर बुझून् भनेर महानगरको अभिप्राय रहेको शिक्षा महाशाखा प्रमुख अरविन्दलाल कर्णले बताए ।. उनले महानगरको मापदण्डविपरीत स्कूल बस सञ्चालन गर्नेहरूलाई ट्राफिकमार्फत कारबाइ गर्ने बताए । उनले यसबारे आफूले जिल्ला ट्राफिक प्रहरी कार्यालय, पर्साको ध्यानाकर्षण गराएको बताएका छन् ।",https://eprateekdaily.com/2023/05/11/50957
भोजपुरी भाषासम्बन्धी विमर्श गोष्ठी,स्थानीय,प्रतीक दैनिक,"बैशाख २८, २०८०",वीरगंज,"भाषा आयोगको सहयोगमा भोजपुरी प्रतिष्ठान, वीरगंजले ‘मातृभाषा में शिक्षा के सन्दर्भ– भोजपुरी में पठनपाठन’ विषयक विमर्श गोष्ठी बिहीवार सम्पन्न गरेको छ ।. गोष्ठीको उद्घाटन गर्दै भाषा आयोग नेपालका अध्यक्ष डा गोपाल ठाकुरले प्रारम्भिक शिक्षा मातृभाषामा दिन सके सिकाइ विधि सहज हुने बताए । गोष्ठीमा उनले नेपालमा विभिन्न भाषा र भोजपुरी भाषाको इतिहासको बारेमा प्रकाश पारेका थिए ।. भाषा आयोगका सदस्य गोपाल अश्कले मातृभाषामा रोजगार सिर्जना गर्न सके मातृभाषाको विकास हुने बताए । उनले काठमाडौं महानगरपालिकाले मातृभाषाका ११५ जना शिक्षक दरबन्दी कायम गरेको उदाहरण दिंदै पर्सा जिल्लाका पालिकाहरूले पनि सो कुराको सिको गरेमा मातृभाषाप्रति लगाव बढ्ने बताए ।. महानगरका शिक्षा महाशाखा प्रमुख अरविन्दलाल कर्णले कुनै पनि समुदाय मातृभाषा रहुन्जेल जीवित रहने हुँदा मातृभाषाको संरक्षणमा गम्भीरताका साथ लाग्नुपर्ने बताए । कार्यक्रममा केही सहभागीहरूले यहाँ मातृभाषाको उत्थानको कुरा भइरहँदा वीरगंज महानगरपालिकाले अङ्ग्रेजी भाषालाई मातृभाषा बनाउन खोजेको भनी आलोचना गरे ।. नगरप्रमुख राजेशमान सिंहको अध्यक्षतामा भएको कार्यक्रममा भाषाविद् डा विश्वम्भर शर्मा, पत्रकार चन्द्रकिशोर झा, विनोद मेहता, धुव्रसिंह ठकुरी, पत्रकार साहित्यकार रामप्रसाद साह, पत्रकार प्रियङ्का पाण्डे, ललित कला केन्द्रका सदस्य अजमत अली, सलमा खातुन, ओमप्रकाश सर्राफ, तबरेज अहमदलगायतको सहभागिता थियो । कार्यक्रमको सहजीकरण प्रतिष्ठानका सदस्य रितेश त्रिपाठीले गरेका थिए ।",https://eprateekdaily.com/2023/05/11/50954
११ जोडीको निश्शुल्क विवाह,स्थानीय,प्रतीक दैनिक,"बैशाख २८, २०८०",परवानीपुर,"रघुवीर राम मेमोरियल ट्रस्टले सामूहिक विवाह महोत्सव सम्पन्न गरेको छ ।. बारा, परवानीपुर गाउँपालिका–५ बहुअरीमा आयोजित सामूहिक विवाह महोत्सवमा पर्सा, बारा, रौतहट र बिहारका गरी ११ वटा जोडीको विवाह गराइएको हो ।. ट्रस्टका अध्यक्ष शशिरञ्जन कलवारका अनुसार उनको परिवार ठाकुर राम बहुमुखी क्याम्पसको जग्गादाता तथा त्रिजुद्ध, त्रिभुवन, माईस्थानलगायतका विद्यालयका पनि दाता रहेको तर आफूहरू सामाजिक सेवा अन्तर्गत रीतपूर्वक सामूहिक विवाह गराएर सामाजिक सेवा गर्न खोजेका हौं ।. सामूहिक विवाहमा केटाकेटी पक्षले बिहेमा चाहिने गहना, कपडा र जन्ती जानको लागि सवारीसाधनको जोहो गर्नुपर्छ भने विवाहमा लाग्ने पूजा सामग्री, पण्डितको दक्षिणा, भोज तथा बिदाइ गर्दा बेहुलीलाई दिइने कपडा सबै खर्च ट्रस्टले नै बेहोरेको छ । सामूहिक विवाह महोत्सवमा करीब १५ लाख खर्च भएको ट्रस्टका अध्यक्ष कलवारले बताए ।. समाजमा विद्यमान दाइजोप्रथा र बालविवाह अन्त्य गर्नका लागि कानूनी मापदण्ड पूरा गर्दै युवायुवतीहरूको सामूहिक विवाह सम्पन्न गरेको र यो सिलसिला आगामी दिनमा पनि मध्यतराईका जिल्लामा चलिरहने उनले बताए ।",https://eprateekdaily.com/2023/05/11/50951
रामा यादव पत्रकारिता पुरस्कार पत्रकार कार्की र श्रेष्ठलाई,स्थानीय,प्रतीक दैनिक,"बैशाख २८, २०८०",रौतहट,"आम सञ्चार प्राधिकरण मधेस प्रदेशका अध्यक्ष श्यामसुन्दर यादवले विशुद्धरूपमा पत्रकारिता गर्न सुझाव दिएका छन् ।. रामा यादव स्मृति प्रतिष्ठानद्वारा गौरमा आयोजित रामा यादव स्मृति पत्रकारिता पुरस्कार वितरण कार्यक्रममा अध्यक्ष यादवले पत्रकारितासँगै विभिन्न पेशामा रहेका पत्रकारहरूले एउटा मात्र पेशा अँगाल्न आग्रह गरे । उनले वर्तमान अवस्थामा पत्रकारितामा विभिन्न खाले विकृति–विसङ्गतिहरू मौलाउन थालेकामा चिन्ता व्यक्त गर्दै नियन्त्रण गर्नुपर्ने बताए । उनले हालसम्म १५० जना महिला पत्रकारको प्राधिकरणले स्वास्थ्य बीमा गरिसकेको र आगामी दिनमा मधेस प्रदेशका सबै पत्रकारको स्वास्थ्य बीमा गर्ने योजना रहेको बताए ।. जोखिम सहेर पनि पत्रकारिता गर्दै आएका कतिपय सञ्चारकर्मीहरूले ज्यान गुमाउनुपरेको दुःखद अवस्थालाई स्मरण गर्दै स्वास्थ्य क्षेत्रमा देखिएका विकृति र विसङ्गतिलाई हटाउन आफूबाट इमानदार प्रयास गरिने बताए । उनले पुरस्कारको माध्यमबाट पनि पत्रकारितामा देखा परेका विकृति हटाउन सकिने र त्यसका लागि मूलरूपमा पत्रकारिता गर्दै आएकालाई पुरस्कृत गर्न सुझाए ।. रौतहटका प्रमुख जिल्ला अधिकारी धर्मेन्द्रकुमार मिश्रले सञ्चारकर्मीहरूको काँधमा ठूलो जिम्मेवारी रहेको हुँदा सत्यतथ्यलाई ख्याल गर्दै समाचार सम्पे्रषण गर्न आग्रह गरे ।. रामा यादव स्मृति प्रतिष्ठानका संयोजक जयप्रकाश यादवको अध्यक्षतामा भएको कार्यक्रममा नेपाल पत्रकार महासङ्घ मधेस प्रदेशका सदस्य शैलेन्द्र झा, पत्रकार प्रभातकुमार झाले आम सञ्चारकर्मीहरूले भोग्नुपरेका पीडालाई पोख्दै कोभिडकालको समयमा भएको क्षतिको हालसम्म राज्यबाट उचित सम्बोधन हुन नसकेको बताए । उनीहरूले पत्रकारले गर्नुपर्ने काम, कर्तव्यलाई बुझेर मात्रै पत्रकारिता गर्न सुझाए ।. कार्यक्रममा प्रहरी उपरीक्षक वीरबहादुर बुढामगर, सशस्त्र प्रहरी उपरीक्षक माधव रेग्मी, राष्ट्रिय अनुसन्धानका उपनिर्देशक चन्दन झा, नेपाल पत्रकार महासङ्घ रौतहटका उपाध्यक्ष प्रवीण शर्मा, सचिव मदन ठाकुर, दिनेश यादव, राकेश यादव, किशोरी यादव, चञ्चल झालगायत सञ्चारकर्मीहरूको सहभागिता थियो ।. रेड टेलिभिजनकी संस्थापक स्वर्गीय रामादेवी यादवको पुण्यतिथिको अवसरमा प्रदान गरिने रु २६ हजार पाँच सय राशिको सो पुरस्कार–२०८० बाट प्राइम टेलिभिजनकी सञ्चारकर्मी सिर्जना कार्की र २०७९ सालको सोही पुरस्कार पोखराकी पत्रकार अनिषा जयन्ती श्रेष्ठलाई प्रदान गरिएको थियो ।. प्राधिकरणका अध्यक्ष यादव, रेड टेलिभिजनका संयोजक जयप्रकाश यादव र प्रजिअ मिश्रले पत्रकारद्वय कार्की र श्रेष्ठलाई संयुक्तरूपमा पुरस्कार प्रदान गरेका थिए ।",https://eprateekdaily.com/2023/05/11/50929
नेपाल बैंकद्वारा विद्यालयलाई भवन हस्तान्तरण,स्थानीय,प्रतीक दैनिक,"बैशाख २९, २०८०",वीरगंज,"नेपाल राष्ट्रिय आधारभूत विद्यालय, चैनपुरलाई नेपाल बैंक लिमिटेडले भवन हस्तान्तरण गरेको छ । बारा, परवानीपुर गाउँपालिका–४ स्थित विद्यालयका प्रधानाध्यापक मदन पटेललाई नेपाल बैंक लि.का कार्यकारी अधिकृत कृष्णबहादुर अधिकारीले शुक्रवार भवन हस्तान्तरण गरेका हुन् ।. २०७७ सालमा आएको चक्रवातमा परवानीपुर गापाको चैनपुरमा १५० वटा घरमा आंशिक क्षति तथा ८० वटा घर पूर्णरूपमा क्षतिग्रस्त भएका थिए । सोही बखत विद्यालय भवनमा पनि क्षति भएको थियो । बैंकले एक वर्षमा गर्ने सामाजिक उत्तरदायित्वका कामलाई एकमुस्ट विद्यालय भवन निर्माणमा खर्चेको थियो । रु ५० लाखको लागतमा सात कोठे पक्की भवन निर्माण गरेर बैंकले आज विद्यालयलाई हस्तान्तरण गरेको हो ।. कक्षा ८ सम्म अध्यापन हुने विद्यालयमा सात कोठे थप पक्की भवन बैंकले निर्माण गरी हस्तान्तरण गरेपछि विद्यालय व्यवस्थापन समितिका सदस्यहरू, अभिभावक, विद्यार्थीहरू खुशी भएका छन् ।. नेपाल बैंक लि. मधेस प्रदेशका प्रमुख प्रदीपकुमार पाठकको अध्यक्षता तथा गापा अध्यक्ष रामक्षेत्रीप्रसाद पटेलको प्रमुख आतिथ्यमा भएको कार्यक्रममा गापा उपाध्यक्ष सुगन्धी देवी, प्रमुख प्रशासकीय अधिकृत मुन्ना साह रौनियार, वडाध्यक्ष गम्भीराराउत कुर्मी, विद्यालय व्यवस्थापन समितिका अध्यक्ष राम ठाकुर, राष्ट्रिय वाणिज्य बैंक मधेस प्रदेशका उपप्रमुख सन्ध्या सिंहलगायतको सहभागिता थियो ।. कार्यक्रममा बैंकका प्रबन्धक सुनील घिमिरेले स्वागत र प्रअ मदनप्रसाद कुर्मीले आभार व्यक्त गरेका थिए ।",https://eprateekdaily.com/2023/05/12/51006
वर्षा नहुँदा खेत खनजोत गर्न समस्या,स्थानीय,प्रतीक दैनिक,"बैशाख २९, २०८०",सेढवा,"लामो समयदेखि पानी नपरेकोले पर्सेली किसानहरूले लगाएका चैते धानबाली तथा वर्षेबाली धानखेतीका लागि खेत खनजोत गर्न कठिनाइ भएको गुनासो गरेका छन् । पानी नपर्दा वर्षेबाली धानका लागि खेतको खनजोत तथा आलीको सरसफाइ गर्ने कार्यमा किसानहरूले समस्या भोग्नुपरेका छन् । किसानहरूका अनुसार पानी नपरेको आठ महीनाभन्दा बढी भइसकेको अवस्थामा जमीन सुक्खा भएर काम गर्न समस्या भएको छ । जीराभवानी गाउँपालिका वडा नं २ सेढवा निवासी ध्रुव चौधरीले पानी नपरेकोले जमीन कडा भएर ट्याक्टरबाट जोताइ गर्नसमेत समस्या भएको बताए । सामान्य अवस्थामा एक बिघा खेत फालीले सोमरा (दुईपटक) जोताइ गर्न एक घण्टा १० मिनेट लाग्ने गरेको चौधरीले बताए । तर अहिले एक बिघा जमीन जोताइ गर्न दुर्ईदेखि अढाई घण्टा समय लाग्ने गरेको चौधरीले बताए ।. ग्रामीण भेगका कृषि प्राविधिकहरूका अनुसार अहिले खेतको राम्रोसँग जोताइ गर्दा जमीनमुनि रहेका विभिन्न किसिमका कीरा तथा कीराका अन्डाहरू नष्ट हुने बताए । यसले बालीमा लाग्ने विभिन्न रोगका प्रकोप कम हुने प्राविधिकहरूको भनाइ छ ।. पानी नपरेर यस क्षेत्रमा किसानहरूले लगाएका चैते धानबालीलाई समेत नराम्रोसँग प्रभावित गरेको छ । चैते धानबाली लगाएको करीब डेढ महीना भइसकेको छ । तर वर्षा नहुँदा बालीमा सिंचाइ गर्न समस्या भएको किसानहरूले गुनासो गरेका छन् । एक सातामा दुईपटक दमकलबाट सिंचाइ गर्नुपरेको किसानहरूको भनाइ छ । एक बिघा क्षेत्रफलमा रहेको धानबालीमा एकपटक सिंचाइ गर्दा दुर्ई हजार मूल्यबराबरको इन्धन खर्च हुने गरेको किसानहरूको भनाइ छ । डिजेलको मूल्य अकासिएकोले किसानहरूलाई सिंचाइमा ठूलो खर्च बेहोर्नुपरेको छ । पटेर्वासुगौली गाउँपालिका वडा नं ४ का किसान नमीदास थारूका अनुसार चैते धानबालीको रोपाइँ, बीउबिजन, कीटनाशक औषधि र सिंचाइमा लागेको खर्च बालीको उत्पादनबाट उठाउन सक्ने अवस्था नरहेको थारूले बताए ।",https://eprateekdaily.com/2023/05/12/51009
पटेर्वासुगौली पूर्ण खोपयुक्त गाउँपालिका घोषणा,स्थानीय,प्रतीक दैनिक,"बैशाख २८, २०८०",पंचगावाँ,"पटेर्वासुगौली गाउँपालिकालाई बिहीवार पूर्ण खोपयुक्त पालिका घोषणा गरिएको छ ।. ‘स्थानीय स्वामित्व र सहभागिता, पूर्ण खोप सुनिश्चितता– हाम्रो प्रतिबद्धता’ नाराका साथ नेपाल राष्ट्रिय आधारभूत विद्यालय, रामपुरको प्राङ्गणमा वडा नं १ र ३ का साथै गापालाई पूर्ण खोपयुक्त घोषणा गरिएको हो ।. पटेर्वासुगौली गापाका वडा नं २, ४, ५ गत आवमा पूर्ण खोपयुक्त वडा घोषणा गरिएको थियो ।. आज दुईवटा वडालाई पूर्ण खोपयुक्त वडा घोषणा गरिएपछि गाउँपालिकालाई पनि पूर्ण खोपयुक्त गापा घोषणा गरिएको हो ।. कार्यक्रममा गापा अध्यक्ष दिनेश चौधरीले पालिकाका सम्पूर्ण बालबालिकालाई नेपाल सरकारले सूचीकृत गरेको र उनीहरूले सबै किसिमका खोप लगाएपछि गापालाई पूर्ण खोपयुक्त घोषणा गरिएको बताए । उनले गापामा स्वास्थ्य क्षेत्र प्रभावकारी बनाउन सबैको सहयोग हुनुपर्ने बताए ।. कार्यक्रममा प्रमुख प्रशासकीय अधिकृत सन्देशकुमार यादव, स्वास्थ्य शाखा प्रमुख भुजेन्द्रप्रसाद यादव, सहसंयोजक जगन्नाथ साह, जिल्ला स्वास्थ्य कार्यालय पर्साका प्रमुख नवलकिशोर साह, स्वास्थ्य निरीक्षक जयमोद ठाकुर, उपाध्यक्ष ममता महतो, वडाध्यक्षहरू फरमान मियाँ अन्सारी, माधवराउत थारू, वासु पञ्जियार, विपिन मुखियालगायतको सहभागिता थियो ।. कार्यक्रममा स्वागत मन्तव्य प्रमुख प्रशासकीय अधिकृत यादवले व्यक्त दिएका थिए ।",https://eprateekdaily.com/2023/05/11/50945
गर्भवती महिलालाई निश्शुल्क भिडियो एक्स–रे सेवा,स्थानीय,प्रतीक दैनिक,"बैशाख २९, २०८०",वीरगंज,"वीरगंज महानगरपालिका–८ ले वडामा रहेका गर्भवती महिलाहरूको लागि निश्शुल्क भिडियो एक्स–रे सेवा उपलब्ध गराउने भएको छ ।. वडाध्यक्ष रितेश गुप्ता र प्रभु हस्पिटल एन्ड रिसर्च प्रालिबीच यसबारे सम्झौता भएको छ ।. वडा नं ८ को कार्यालयमा शुक्रवार वडाध्यक्ष रितेश गुप्ता, वडासचिव राजकुमार गुप्ता र प्रभु हस्पिटलका सञ्चालक डा मनोजकुमार गुप्ता र डा लक्ष्मी थापा गुप्ताले सम्झौतापत्रमा हस्ताक्षर गरेका छन् । वडा कार्यालयले सिफारिश गरेको आधारमा वडाका गर्भवती महिलाले सो अस्पतालबाट निश्शुल्क भिडियो एक्स–रे सेवा पाउने भएका छन् । सोबापत वडा कार्यालयले प्रतिमहिला रु ५९० को दरले अस्पताललाई भुक्तानी दिने सम्झौतापत्रमा उल्लेख छ ।. भिडियो एक्स–रेको भुक्तानी प्रत्येक महीना वडा कार्यालयले दिने र सोको लागि रु दुई लाख बजेट विनियोजन गरिएको वडासचिव राजकुमार गुप्ताले बताए ।. कार्यक्रममा वडाध्यक्ष गुप्ताले गर्भवती महिलाहरूलाई स्वास्थ्य उपचारमा समस्या नहोस् भनेर निश्शुल्क भिडियो एक्स–रे को पहल गरेको बताए ।. अस्पतालका डा मनोज गुप्ताले महिलाहरूको स्वास्थ्य जटिलता गर्भवतीको समयमा नै हुने भएको र पेटमा भएको बच्चाको स्वास्थ्य अवस्था जान्नका लागि भिडियो एक्स–रे अनिवार्य रहेको बताए । उनले वडा कार्यालयको पहलमा सेवा दिन पाउँदा निकै खुशी लागेको र सरकारी अस्पतालभन्दा पनि कम शुल्कमा गुणस्तरीय सेवा पाउने बताए ।. वडाध्यक्ष गुप्ताको अध्यक्षतामा भएको कार्यक्रममा नेपाल पत्रकार महासङ्घ, पर्साका उपाध्यक्ष युवराज खड्का, वीरगंज महानगरपालिकाकी स्वास्थ्य शाखा संयोजक इन्दिरा लोहनी, वडासदस्य गफार मियाँ, अभियन्ता दिलीपराज कार्कीलगायतको सहभागिता थियो ।",https://eprateekdaily.com/2023/05/12/51000
पकाहामैनपुर गापामा जनस्वास्थ्य प्रयोगशालाको उद्घाटन,स्थानीय,प्रतीक दैनिक,"बैशाख २९, २०८०",२९ वैशाख/,"पर्साको पकाहामैनपुर गाउँपालिकामा बिहीवार जनस्वास्थ्य प्रयोगशालाको उद्घाटन सम्पन्न भएको छ ।. पालिका अध्यक्ष सुरेश मेहताको अध्यक्षता एवं प्रदेशसभा सदस्य जनार्दनसिंह क्षत्रीको प्रमुख आतिथ्यमा कार्यक्रम सम्पन्न भएको थियो । कार्यक्रममा प्रदेशसभा सदस्य क्षत्रीले पकाहामैनपुर गाउँपालिकाको वडा नं २ मा पर्ने मधुबनी पोखरीको जग्गामा पार्क निर्माण गर्ने प्रतिबद्धता जनाए ।. नेपाली काङ्ग्रेस, पर्साका सभापतिसमेत रहेका क्षत्रीले शिक्षा, स्वास्थ्यलाई सुधारमा ल्याउन विशेष प्राथमिकता दिएर आफू अगाडि बढिरहेको बताए । उनले शिक्षालाई अझै प्रगतिशील बनाउन पनि बालविकासदेखि नै अङ्ग्रेजी माध्यमबाट पठनपाठन गराउन र गाउँपालिकाको अस्पताल १५ शøयाको स्तरोन्नति गर्नका लागि पनि केन्द्र तथा प्रदेशबाट बजेट विनियोजन गर्न आफू लागेको बताए ।. पर्सा क्षेत्र नं ३ (१) बाट निर्वाचित प्रदेशसभा सदस्य क्षत्रीले पकाहामैनपुर गाउँपालिकामा स्थानीय चुनावको बेला नेपाली काङ्ग्रेसले बहुमतको सरकार बनाइ पर्साको नमूना पालिका बन्यो । त्यसरी नै विकासको गतिलाई तीव्रता दिएर पकाहामैनपुर गाउँपालिकालाई पर्साको नमूना गाउँपालिकाको रूपमा स्थापित गर्न जनप्रतिनिधिहरूलाई आग्रह गरे ।. कार्यक्रममा उपाध्यक्ष सरफुन नेशा खातुन, वडाध्यक्षहरू विनोद मेहता, मुकुट चौहान, सञ्जयप्रसाद चौहान, ढेडी यादव, बलिराम चौरसिया, नेपाल ट्रेड युनियन एवं नेपाली काङ्ग्रेसका नेता लक्ष्मणप्रसाद कुर्मी, पूर्वमहाधिवेशन प्रतिनिधि मनोजलगायतको सहभागिता थियो ।",https://eprateekdaily.com/2023/05/12/51003
शिक्षक महासङ्घको वीरगंज महानगरलाई सात दिने अल्टिमेटम,स्थानीय,प्रतीक दैनिक,"बैशाख २६, २०८०",परवानीपुर,"नेपाल शिक्षक महासङ्घ, पर्साले वीरगंज महानगरलाई १० बुँदे माग पूरा गर्न सात दिने अल्टिमेटम दिएको छ । महासङ्घले शिक्षा, शिक्षक र विद्यालयलगायतका सेवासुविधालगायत सम्बन्धित १० बुँदे माग राख्दै वीरगंज महानगरलाई सात दिने अल्टिमेटम दिएको हो ।. शिक्षक महासङ्घका पदाधिकारीहरूले वीरगंज महानगरको शैक्षिक प्रशासन महाशाखाका शिक्षा अधिकृत हरि राउतलाई मागदाबीसहितको ज्ञापनपत्र आज बुझाएका हुन् ।. वीरगंज महानगरले केही साताअघि वीरगंज महानगरभित्रका सामुदायिक विद्यालयका प्रअहरूलाई मनपरी सरूवा गर्न थालेपछि शिक्षक महासङ्घले आन्दोलनमा उत्रिने चेतावनी दिंदै आएको थियो ।. पर्सामा पठनपाठनमा बाधा नपुग्ने गरी शान्तिपूर्ण आन्दोलन चर्काउने मनसायले शिक्षक महासङ्घले रामगढवास्थित कुर्मी सेवा सदनमा जिल्लाभरिका विद्यालयका प्रअ, शिक्षक तथा कर्मचारी, बालविकासको भेला डाकेको थियो । सोही भेलामा शिक्षक तथा कर्मचारीमाथि पालिकाका जनप्रतिनिधिले गरिरहेको दमन, शोषण रोक्न सङ्घर्षका कार्यक्रम बनाएर जाने निर्णय भएपछि शान्तिपूर्ण आन्दोलन शुरू भएको नेपाल शिक्षक महासङ्घका अध्यक्ष तीर्थराज यादवले बताए ।. भेलामा जिल्लाभरिबाट करीब पाँच सय शिक्षक एवं कर्मचारीहरूको सहभागिता थियो । रामगढवाको कार्यक्रम लगत्तै महानगरमा ज्ञापनपत्र बुझाएर अल्टिमेटम दिने कार्यक्रम बनेको थियो ।. शिक्षकहरूको टोली वीरगंज महानगरमा पुग्दा वीरगंज महानगरका प्रमुख राजेशमान सिंह, प्रमुख प्रशासकीय अधिकृत लक्ष्मी पौडेल, शैक्षिक प्रशासन प्रमुख अरविन्दलाल कर्णलगायत कामविशेषले वीरगंजबाहिर गएकाले शिक्षा अधिकृत राउतलाई ज्ञापनपत्र बुझाइएको थियो । सात दिनमा माग सम्बोधन नभएर सङ्घर्षका थप कार्यक्रम अघि बढाउने पेशागत शिक्षक सङ्घसंस्थाका छाता सङ्गठन नेपाल शिक्षक महासङ्घ, पर्साले जनाएको छ ।",https://eprateekdaily.com/2023/05/09/50863
जालन्धरका अली पहलवानः जसलाई खली र देवा थापा खुट्टा ढोग्छन्,स्थानीय,प्रतीक दैनिक,"बैशाख २७, २०८०",परवानीपुर,"कुश्ती दङ्गलको क्रेज भारतको पञ्जाब, उत्तर प्रदेश, बिहार र नेपालको तराई–मधेसका जिल्लामा अत्यधिक देखिन्छ । विभिन्न ठाउँका मेला एवं धार्मिक कार्यक्रमको अवसरमा स्थानीय पहलवानलाई प्रोत्साहन गर्न र कुश्ती खेललाई प्रवद्र्धन गर्न विराट दङ्गल (कुश्ती) प्रतियोगिताहरू आयोजना हुने गरेका छन् ।. नेपालको बुटवल आसपासका तीनजना पहलवानको चर्चा नेपालदेखि भारतका विभिन्न राज्यमा हुने गर्छ । देवा थापा, वसन्त थापा, पारस थापालगायतको चर्चा शिखरमा रहेको अवस्थामा पर्सा र बारामा पनि कुश्तीको आकर्षण उत्तिकै रहेको खेलाडीहरू बताउँछन् । तर यिनीमध्ये पहलवानहरूको गुरु भनेर चिनिने भारत, पञ्जाब, जालन्धरका महम्मद अली ।. ५० वर्षीय अली अहिले पनि कुश्ती लड्नुका साथै आफ्नो सामथ्र्यको प्रदर्शन पनि गर्छन् । एक साताअघि वीरगंज महानगर–१८ सुखचैनामा भएको महायज्ञमा उनले गुडिरहेको ट्याक्टरलाई रोकेर सबैलाई अचम्ममा पारिदिए । साथै उनले कानमा डोरी बाँधेर स्कार्पियो तान्ने गरेका छन् भने दुईटै हातको पाखुरामा डोरी बाँधेर दुईवटा मोटरसाइकललाई समेत रोक्ने गरेका छन् । साथै छातीमा एक क्विन्टलको ढुङ्गा राखेर घनबाट फुटाउने काम गर्छन् ।. २८ वर्षदेखि कुश्ती लड्दै अहिले ट्याक्टर, स्कार्पियो र बाइक तानिरहेका अली पहलवानी (रेसलिङ)का चर्चित खेलाडी ‘द ग्रेट खली’का गुरुसमेत भएको बताइएको छ । साथै उनले खली, देवा थापा, वसन्त थापा, पारस थापालगायतका खेलाडीहरू आफ्नो अगाडि आएमा खुट्टा ढोगेर अभिवादन गर्ने गरेको चर्चा गरे । नेपाल र भारतका सरकारी नीतिका कारण कुश्ती खेलको लोकप्रियता कम हुने गरेको उनले आरोप लगाए । जसले गर्दा स्थानीयस्तरमा क्षमतावान् खेलाडी उत्पादन हुन नसकेको उनले बताए ।. उनले नेपालका सुपरस्टार राजेश हमाल, गायिका ज्योति मगर, तेरिया मगरलगायतले पनि मलाई माया गर्ने गरेको बताए । विभिन्न महोत्सव र कार्यक्रममा ट्याक्टर, मोटरसाइकल र स्कार्पियो तानेको देख्दा दर्शकहरू दङ्ग पर्ने गरेका र हौसला बढाउनका लागि लाखौं रुपैयाँ पुरस्कार दिने गरेको पनि उनले बताए ।",https://eprateekdaily.com/2023/05/10/50897
लक्ष्मीपुर–रङ्गपुरबीच पर्ने खोलामा कजवे निर्माण,स्थानीय,प्रतीक दैनिक,"बैशाख २६, २०८०",वीरगंज,पटेर्वासुगौली गाउँपालिकाले लक्ष्मीपुर–रङ्गपुरको बीचमा रहेको खोलामा कजवे निर्माण गरेपछि सो आसपासका मानिसहरूलाई आवागमनमा सहजता भएको छ ।. लक्ष्मीपुर–रङ्गपुरबीचको खोलामा कजवे नहुँदा स्थानीयहरू खोला तरेर आवतजावत गर्नुपर्ने बाध्यता थियो । गापाले २१ लाख ३४ हजार र जनसहभागिताबाट दुई लाख ३९ हजार ७५० गरी रू २४ लाख ३९ हजार ७५० मा कजवे निर्माण भएको गापा कार्यालयले जनाएको छ । २०७९/१०/११ मा सम्झौता भएको र २०७९/१२/३० मा कजवे निर्माण गरिएको गापाले जनाएको छ । कजवे निर्माणसँगै आवागमन सहज भएको र करीब पाँच हजारभन्दा बढी मानिस लाभान्वित भएको गापा कार्यालयले दाबी गरेको छ ।,https://eprateekdaily.com/2023/05/09/50857
श्रीसियावासीको लागि सरकारले दियो तत्काल ५० करोड निकासा,स्थानीय,प्रतीक दैनिक,"बैशाख २७, २०८०",परवानीपुर,"श्रीसिया सुक्खा बन्दरगाह भन्सार कार्यालय वीरगंजअगाडिको धर्ना वीरगंज–२५ श्रीसियाका स्थानीयले स्थगित गरेका छन् ।. भन्सार कार्यालय र मुआवजापीडितबीच मङ्गलवार चार बुँदे सहमति भएसँगै मुआवजा सङ्घर्ष समितिको आन्दोलन फिर्ता भएको हो । चार बुँदे सहमति अनुसार हाल सरकारले पठाएको रु ५० करोड निकासालाई प्राथमिकताको आधारमा वितरण गर्ने, बाँकी सम्पूर्ण रकम निकासाका लागि माथिल्लो निकायमा पहल गर्नेलगायतका बुँदामा सहमति भएको हो ।. मुआवजा सङ्घर्ष समितिको सुझाव अनुसार रकम वितरण गर्न जिल्ला प्रशासन कार्यालय, पर्सासँग समन्वय गर्ने र मुआवजाको बाँकी सम्पूर्ण रकम आगामी भदौ महीनाभित्र प्राप्त हुनेगरी पहल गर्ने सहमतिपश्चात् आन्दोलन स्थगित भएको हो । सम्झौतापत्रमा सुक्खा बन्दरगाह भन्सार कार्यालयका प्रमुख भन्सार अधिकृत जयबहादुर भण्डारी र मुआवजा सङ्घर्ष समितिका संयोजक वैजयन्तीमाला सहनीले हस्ताक्षर गरेका थिए ।",https://eprateekdaily.com/2023/05/10/50900
गौशाला जग्गा विवादः उच्च अदालतको अन्तरिम आदेश,स्थानीय,प्रतीक दैनिक,"बैशाख २७, २०८०",परवानीपुर,"वीरगंज–जीतपुर गौशाला अन्तर्गतको जीतपुर गौशालाको जग्गामा उच्च अदालत जनकपुरको अस्थायी इजलास वीरगंजले अन्तरिम आदेश जारी गरेको छ ।. अदालतले जग्गाधनीको हकमा प्रारम्भिक आदेश दिंदै अन्तरिम आदेश जारी गरेको बताइएको छ । न्यायाधीश सीताराम मण्डलको इजलासले वैशाख २५ गते अन्तरिम आदेश जारी गरेको वीरगंज–जीतपुर गौशालाका अध्यक्ष वीरेन्द्रकुमार सङ्घईले जानकारी गराए ।. वीरगंजमा पत्रकार सम्मेलन गरी वीरगंज–जीतपुर गौशालाका पदाधिकारीहरूले सो कुराको जानकारी गराएका हुन् । अदालतले बाटोको म्यादबाहेक जीतपुरसिमरा उपमहानगरपालिकालाई छलफलको लागि १५ दिनको म्याद दिएको छ । अन्तरिम आदेशमा ‘निवेदकको माग अनुसार आदेश जारी हुनुनपर्ने कुनै आधार र कारण भए सोको प्रमाण साथै राखी सूचना पाएको मितिले बाटोको म्यादबाहेक १५ दिनभित्र विपक्ष्Fीहरूले आफैं वा आफ्नो कानूनबमोजिमको प्रतिनिधिमार्फत लिखित जवाफ पेश गर्न’ भनिएको छ ।. जीतपुरसिमरा उपमनपा–७, साबिक वडा नं ३ को कित्ता नं १ को चार कट्ठा १७ धुर, कित्ता नं २ को पाँच कट्ठा सवा छ धुर एवं सोही वडाको १४१ कित्ताको तीन कट्ठा एक धुर गरी करीब १३ कट्ठा सवा चार धुर जग्गामा निर्माण भएको घर तथा पसलमा जीतपुरसिमरा उमनपाले डोजर लगाएर गत वैशाख १७ गते भत्काएको थियो ।. जीतपुरसिमरा उमनपाको सहयोगमा वडा नं ७ का अध्यक्ष सुनीलकुमार गुप्ताको समूहले जग्गा खाली गराउन डोजर लगाएर संरचना भत्काएको थियो । गौशालाको जग्गामा निर्माण गरिएका संरचना उमनपाबाट नक्शापास नगराइ निर्माण गरिएकाले भत्काइएको नगरप्रमुख राजन पौडेलले स्पष्ट पारेका छन् ।. उक्त जग्गामा निर्माण गरिएका संरचनाको नक्शापासको लागि हामीहरू प्रक्रियामा रहेकामा दुई दिनभित्र संरचना भत्काउने सूचना जारी गर्दै गौशालाको संरचना भत्काइएकोमा ध्यानाकर्षण भएको वीरगंज–जीतपुर गौशालाका सहसचिव सञ्जय खण्डेलवालले बताए ।. पत्रकार सम्मेलनमा सहसचिव खण्डेलवालले भने, “हामी चिन्तित छौं । शुक्रवार सूचना आयो, आइतवार डोजर लगाइयो । यसरी गैरकानूनीरूपमा निजी जग्गाको सम्पत्ति क्षति गर्न पाइँदैन ।” उनले भत्काइएको संरचना पुनर्निर्माण गर्न माग गरे ।. वीरगंज–जीतपुर गौशाला मातहत वीरगंजको घडीअर्वा, रामगढवा, रानीघाट र जीतपुर बजारको पूर्व र पश्चिम राजमार्गसँग टाँसिएको जग्गा रहेका छन् । जीतपुरकै करीब दुई बिघा जग्गा आजको मूल्य अनुसार करोडौं मूल्यबराबरको रहेकामा सो जग्गा कब्जामा लिइसकेपछि स्वार्थसिद्ध गर्न सकिने अभिप्रायले डोजर चलाइएको भनेर टिप्पणी भइरहेको छ ।",https://eprateekdaily.com/2023/05/10/50911
पर्सागढी नपामा नमूना कार्यको सुरुआत –प्रदेशसभा सदस्य पटेल,स्थानीय,प्रतीक दैनिक,"बैशाख २७, २०८०",बिरुवागुठी,"पर्सागढी नगरपालिका–६ शिवटोलमा निर्माण भइरहेको एकीकृत डोमबस्तीको प्रदेशसभा सदस्य श्यामप्रसाद पटेलले बुधवार निरीक्षण गरेका छन् ।. पर्सागढी नगरपालिकाको रु ७० लाखको लागतमा दुई कट्ठा १० धुरमा निर्माण हुने शौचालय, कम्पाउन्ड, गेटसहित ३२ वटा कोठाको उनले निरीक्षण गरेका हुन् ।. निरीक्षणको क्रममा प्रदेशसभा सदस्य पटेलले पर्सागढी नपामा नमूना कार्यको सुरुआत भएको बताए । उनले भत्किन लागेको छाप्रोमुनि कष्टकर जीवन बिताउँदै आएका डोम समुदायका लागि पर्सागढी नपाले एकीकृत बस्ती निर्माण गर्न लागेकोमा आफ्नो पनि सहयोग रहने बताए । निरीक्षणमा नगरप्रमुख गोकर्ण पाठक, वडा नं ६ का अध्यक्ष नवलकिशोर कलवार, वैकुण्ठ श्रीवास्तव, जङ्गबहादुरदास थारूलगायतको सहभागिता थियो ।",https://eprateekdaily.com/2023/05/10/50894
विद्यालयलाई पुस्तकालय हस्तान्तरण,स्थानीय,प्रतीक दैनिक,"बैशाख २६, २०८०",सेढवा,"जीराभवानी गाउँपालिका–१ स्थित बालमन्दिर प्राथमिक विद्यालय, बिनटोली, महादेवपट्टिमा मङ्गलवार पुस्तकालय हस्तान्तरण गरिएको छ ।. प्रकाश थारू फाउन्डेशनको पहलमा ‘हामी नेपाली’ नामक संस्थाले एक कार्यक्रमबीच पुस्कालय हस्तान्तरण गरेको हो । संस्थाकी अध्यक्ष सावित्री पौडेल र कोषाध्यक्ष शरद पौडेलले सो पुस्तकालय विद्यालयका प्रधानाध्यापक मोनितादेवी थारूलाई हस्तान्तरण गरेको सामाजिक अभियन्ता प्रकाश थारूले बताए । विद्यालयमा अध्ययनरत बालबालिकालाई मोन्टेसरी प्रणालीबाट अध्यापन गराउने तथा समुदायमा विद्यालयबाहिर रहेका बालबालिकालाई विद्यालय ल्याउने उद्देश्यले सो पुस्तकालयको स्थापना गरिएको संस्थाकी अध्यक्ष पौडेलले बताइन् ।. संस्थाले रू तीन लाख पचास हजारको लगानीमा अर्धपक्की भवनसमेत निर्माण गरी पुस्तकालयको स्थापना गरिएको अध्यक्ष पौडेलले बताइन् । यसका साथै मोन्टेसरी प्रणालीबाट अध्यापन गराउन एक लाख पचास हजार बराबरको सामग्री प्रदान गरिएको सामाजिक अभियन्ता थारूले बताए । साथै विद्यालयका ८० जना विद्यार्थीलाई सीसाकलम, कापी, झोला तथा जोमेक्ट्री बक्स वितरण गरिएको थारूले बताए । कार्यक्रममा वडाध्यक्ष रामशरण खवास थारू, बिओपी जीराभवानीका सशस्त्र प्रहरी निरीक्ष्Fक शम्भु ढुङ्गेललगायतको सहभागिता थियो ।",https://eprateekdaily.com/2023/05/09/50854
विवाहको लगन शुरु भएपछि काठ तस्करीमा वृद्धि,स्थानीय,प्रतीक दैनिक,"बैशाख २६, २०८०",बिरुवागुठी,"विवाहको लगन शुरू भएसँगै पर्साको राष्ट्रिय वनबाट काठको तस्करीमा वृद्धि भएको छ ।. सबडिभिजन वन कार्यालय, बडनिहार र सबैया वन क्षेत्रबाट सालको काँचो रूख कटान गरी गोलिया बनाइ तस्करहरूले विभिन्न नाका भएर फर्निचर उद्योगमा पुर्याउने र विवाहको दाइजोको लागि फर्निचर बनाइ बिक्री भइरहेको स्थानीयवासीहरू बताउँछन् ।. सालको काठको फर्निचर बलियो तथा आकर्षक हुने भएकोले तस्करहरूले सालको रूख कटान गरी गोलिया बनाइ फर्निचर उद्योगमा पुर्याइ १० देखि १५ हजार रुपैयाँमा एक थान गोलिया बेच्ने गर्छन् ।. वनका विभिन्न नाकाहरू भएर सालको काठ तस्करी हुँदासमेत सम्बन्धित निकाय मूकदर्शक बनेको पाइएको छ ।. वन क्षेत्रको दुईदेखि तीन किलोमिटरमा सबैया, बडनिहार, छतिवन टाँडी, सखुनिया, रङ्गपुरमा वन कार्यालयहरू छन् तर वनकर्मीहरूकै मिलेमतोमा तस्करहरूले काठको तस्करी गरिरहेका छन् । अहिले वनकर्मीहरू तस्करहरूका नाइकेहरूको घरमा नजरानाको लागि समेत धाइरहेको पाइएका छन् ।. पर्सागढी नगरपालिकालगायत आसपासका पालिकाहरूमा दर्जनौं फर्निचर उद्योगहरू अवैधरूपमा सञ्चालनमा रहे तापनि नियमनकारी निकाय मौन छन् ।. डिभिजन वन कार्यालय, पर्साका प्रमुख सुवासचन्द्र दासका अनुसार वन कर्मचारीहरूको दरबन्दी कम रहेको र सम्बन्धित निकायले दरबन्दी मिलान गर्न नसकेको कारण वन सुरक्षामा चुनौती रहे तापनि वन कर्मचारीहरू वन सुरक्षामा लागिपरेका र तीन दिनभित्रमा सखुवाप्रसौनी गाउँपालिकाबाट दुईजना र बडनिहारबाट एकजना गरी तीनजना काठ तस्कर पक्राउ परेकामा वन ऐन अन्तर्गत कारबाई प्रक्रिया अगाडि बढाइएको उनले बताए ।",https://eprateekdaily.com/2023/05/09/50819
पचरौतामा शिक्षक नहुँदा कुडवा माविका विद्यार्थी आन्दोलित,स्थानीय,प्रतीक दैनिक,"बैशाख २७, २०८०",परवानीपुर,"बाराको पचरौता नगरपालिका–९ स्थित नेरामावि, कुडवाका विद्यार्थीहरूले बुधवारदेखि विद्यालयमा विरोध प्रदर्शन शुरू गरेका छन् । माविमा विषयगत शिक्षक नहुँदा आफूहरूको पठनपाठन प्रभावित भइरहेकोले पर्याप्त शिक्षकको व्यवस्था गर्न विद्यार्थीहरूले माग गरेका छन् ।. शिक्षकको व्यवस्था नगरेसम्म विद्यालयमा तालाबन्दीसमेत गरेर विद्यार्थीहरू आन्दोलनलाई अगाडि बढाइरहेका छन् ।. विगत लामो समयदेखि पचरौताका नगरप्रमुख, वडाध्यक्षलगायत सम्बन्धित निकायलाई जानकारी गराउँदा कुनै सुनवाइ विद्यार्थीहरू बताउँछन् । उक्त विद्यालयमा छजना शिक्षक मात्रै छन् तर पढाइ भने कक्षा १० सम्म हुन्छ । त्यसमा पनि केही शिक्षकले तलबभत्ता नपाएको गुनासो गरेका छन् । पर्याप्त शिक्षक नहुँदा पठनपाठन लामो समयदेखि प्रभावित भएको विद्यार्थीहरूको गुनासो छ ।",https://eprateekdaily.com/2023/05/10/50903
जसौली–कोहडी–हरपतगंज सडकखण्डको काम ठप्प,स्थानीय,प्रतीक दैनिक,"बैशाख २७, २०८०",परवानीपुर,"वीरगंज महानगर–२७ उदयपुर घुर्मीको जसौली, घुर्मी, कोहडी, हरपतगंज, सुगौलीसम्म आउने सडकको कालोपत्र काम केही महीनादेखि ठप्प भएको छ ।. ठेकेदारको लापरवाहीका कारण पाँच किलोमिटर लम्बाइको उक्त सडकको निर्माण कार्य हुन नसकेको स्थानीय शिक्षक शम्भुप्रसाद यादवले बताए । पूर्वनगरप्रमुख विजय सरावगीको पालादेखि नै उक्त सडक निर्माणको ठेक्का भएको तर हालसम्म निर्माण सम्पन्न नहुँदा सो क्ष्Fेत्रका जनता सास्ती भोग्न बाध्य छन् ।. वैशाखको अन्तिम साता चलिरहँदा वर्षा आयो भने सो सडक भएर आउजाउ गर्ने हजारौं जनता मर्का पर्ने भन्दै गाउँलेहरू चिन्तित छन् ।. उक्त सडक भएर बगही, दरदरवा, रामपुर–जसौली, सौराहा, कोहडी, घुर्मी, हरपतगंज, अपौनी, सुगौलीलगायतका जनता आउजाउ गर्छन् ।. सो सडक निर्माणको ठेक्का लिएको पप्पु कन्स्ट्रक्शनका प्रबन्ध निर्देशक सुमित रौनियारले सडक निर्माणको क्रममा केही ठाउँमा साइट क्लियर नभएको र बजेट पनि पर्याप्त नहुँदा काम रोकिएको बताए । उनले पेटी कन्ट्र्याक्ट लिएका ठेकेदारले विवाद उत्पन्न गर्दा पनि काम सम्पन्न नभएको बताए ।. प्रबन्ध निर्देशक रौनियारले वीरगंजका पूर्वप्रमुख सरावगीको पालामा १७ ठाउँमा सडक (५२ किलोमिटर) निर्माणका लागि रु ८५ करोडमा ठेक्का लिएको बताए । तर अहिले सघन शहरी तथा भवन निर्माण कार्यालयसँग साढे तीन करोड बक्यौता लिनुपर्ने भएकोले बजेट अभावमा काम नभएको बताए ।. उक्त सडकको नियामक निकाय सघन शहरी तथा भवन निर्माण कार्यालय, वीरगंजका प्रमुख विनोद सिंहले एक सातापछि काम शुरू हुने बताए । म भर्खरै सरुवा भएर आएको छु, उक्त सडक निर्माणको लागि ठेकेदार पक्षसँग छलफल गरी काम अघि बढाउने निर्देशन दिइसकेको छु, चाँडै काम हुन्छ, उनले भने ।",https://eprateekdaily.com/2023/05/10/50906
निजगढबाट १४ लाख मूल्यबराबरको अवैध गोलिया बरामद,स्थानीय,प्रतीक दैनिक,"बैशाख २६, २०८०",निजगढ,"निजगढ नगरपालिका–९ स्थित नदीकाट आसपासका क्षेत्रबाट सोमवार र मङ्गलवार गरी १४ लाख मूल्यबराबरका गोलिया बरामद भएको छ । आज करीब आठ लाख ५० हजार मूल्यबराबरका सालको गोलिया बरामद भएको हो ।. निजगढ नपा नदीकाटस्थित वाक्केश्वर महादेव मन्दिर आसपासका स्थानीयको केराबारीमा खाडल खनी लुकाइराखेका आठ थान सालको गोलिया बरामद भएको डिभिजन वन कार्यालय, बाराले जनाएको छ ।. त्यसैगरी, सोही वडाको भमरा खोला आसपासका बस्तीमा घरगोठ बनाउन थालिएको जस्तै गरी सालको काठ ठड्याइएको अवस्थामा दुई स्थानबाट काठ बरामद भएको निजगढ सबडिभिजन वन कार्यालयका प्रमुख एवं सहायक वन अधिकृत रघुनाथ दासले जानकारी दिए ।. आज बरामद गरिएका काठ करीब ३४० क्यूफिट रहेको जनाइएको छ । हिजो पनि सोही वडाबाट करीब साढे पाँच लाख मूल्यबराबरको २७० क्यूफिट सालको गोलिया बरामद भएको थियो । संयुक्त टोलीमा सशस्त्र प्रहरी सुरक्षा बेस निजगढका प्रनाउ देवेन्द्र थापा, इलाका प्रहरी कार्यालय, निजगढका प्रमुख एवं प्रहरी निरीक्षक घनश्याम श्रेष्ठलगायत सुरक्षाकर्मी सहभागी थिए ।. स्थानीयले नजीकैको वन क्षेत्रबाट चोरी गरी ल्याएका गोलियालाई स्थानीय बकैया ठाकुर सामुदायिक वन समूह र सदाबहार सामुदायिक वन उपभोक्ता समूहका पदाधिकारीहरूले नियन्त्रणमा लिन चासो नराख्दा काठ चोरी तस्करीका गतिविधि निजगढमा मौलाइरहेको स्थानीयहरूको भनाइ छ ।. वन समूहका पदाधिकारीहरूको लापरवाहीका कारण वन क्षेत्रको संरक्षण नभएको घटनाक्रमले देखाएको छ ।. सालका गोलिया बस्तीमा भित्रिंदासम्म वन समूहले सम्बन्धित वन कार्यालयलाई कुनै सूचना वा जानकारी नदिएको वन कार्यालयले जनाएको छ ।. काठ चोरी तस्करीमा संलग्न व्यक्तिहरूको पहिचान गरी यथाशीघ्र वन ऐन अनुसार कानूनी कारबाही गर्ने डिभिजनल वन अधिकृत विनोद सिंहले जानकारी दिए । हिजो र आज गरी करीब ६१० क्यूफिट अवैध सालको गोलिया भएको हो ।",https://eprateekdaily.com/2023/05/09/50860
कानून दिवसमा प्रभातफेरी तथा अन्तक्र्रिया,स्थानीय,प्रतीक दैनिक,"बैशाख २६, २०८०",वीरगंज,"वीरगंज स्कूल अफ लद्वारा मङ्गलवार प्रभातफेरी तथा अन्तत्र्रिmया कार्यक्रम गरी कानून दिवस मनाइएको छ । दिवसको अवसरमा आयोजित प्रभातफेरी वीरगंजको घण्टाघरबाट शुरू भई नगरपरिक्रमा गरी पुनः घण्टाघरमा पुगी कोणसभा सम्पन्न गरेको थियो ।. कोणसभामा सहभागी अधिवक्ताहरूले देशमा लोकतन्त्र र गणतन्त्र संस्थागत गर्नको लागि कानूनी राज्यको अपरिहार्यतामाथि जोड दिएका थिए ।. त्यस्तै, कलेजले पर्सा जिल्ला अदालतको सभाहलमा अन्तक्र्रिया सम्पन्न गरेको थियो ।. प्रअ चन्द्रिका पटेलको अध्यक्षतामा सम्पन्न अन्तक्र्रियामा प्रमुख अतिथि जिल्ला अदालत, पर्साका प्रमुख न्यायाधीश विनोद पोखरेलले कानून सबैका लागि समान रहेको बताए । उनले जिल्ला अदालत, पर्सामा भौतिक पूर्वाधारको कमीका कारण मुद्दा फछ्र्योटमा विलम्ब भइरहेको दुःखेसो पोखे । उनले भौतिक पूर्वाधारको सुधारमा सङ्घीय तथा प्रदेश सरकारलाई जानकारी गराइ सुधारका प्रयास शुरू गर्र्न आग्रह गरेको बताए ।. कार्यक्रममा अधिवक्ता सुधीर कर्णलगायतले मन्तव्य व्यक्त गरेका थिए ।. प्रस, रौतहट/. नेपाल बार एशोसिएशन, रौतहटको आयोजनामा ७१औं कानून दिवस मनाइएको छ ।. कार्यक्रममा रौतहटका सम्पूर्ण कानून व्यवसायीको सहभागिता थियो ।. सो अवसरमा बार रौतहटका अध्यक्ष नन्दकिशोर साहले लोकतन्त्रको मेरूदण्ड नै कानूनी राज्य भएको बताए । विधिको शासन तथा कानूनी राज्यको अवधारणा पूरा नहुन्जेलसम्म लोकतन्त्र औचित्यहीन हुने उनको जिकिर थियो ।. लोकतन्त्रमा दिइएको अधिकारको सदुपयोग तथा उपयोग गर्न नागरिक उत्सुक हुनुपर्ने अवस्थाको सिर्जना गर्न सरकारले पहल गर्नुपर्नेमा नगरेकोप्रति उनले दुःख व्यक्त गरे । अध्यक्ष साहको अध्यक्षतामा भएको कार्यक्रममा पूर्वअध्यक्ष, पूर्वउपाध्यक्ष, कार्यसमितिका पदाधिकारी, सदस्यहरूलगायत कानून व्यवसायीहरूको सहभागिता थियो ।",https://eprateekdaily.com/2023/05/09/50851
कर्मचारी युनियनको अध्यक्षमा पुनः कम्कर सर्वसहमत,स्थानीय,प्रतीक दैनिक,"बैशाख २३, २०८०",परवानीपुर,"बाराको परवानीपुर–४ चैनपुरस्थित केडिया आँखा अस्पतालका स्वास्थ्यकर्मी तथा कर्मचारी युनियनको शनिवार चौथो अधिवेशन सम्पन्न भएको छ ।. अस्पताल परिसरभित्र रहेको सभाहलमा नेपाल स्वास्थ्यकर्मी तथा कर्मचारी युनियन (जिफन्टनिकट)को अधिवेशनले पुनः विनोदकुमार कम्करको अध्यक्षतामा नयाँ कार्यसमिति सर्वसहमत चयन गरेको छ ।. नयाँ कार्यसमितिमा उपाध्यक्ष सुजितकुमार मेहता, सचिव अम्बिकालाल साह, सहसचिव सुदर्शनप्रसाद काफ्ले, कोषाध्यक्ष निशा न्यौपाने, सदस्यहरूमा शम्भु कुशवाहा, लक्ष्मी गुप्ता, विजय साह, सन्तोष पटेललगायत छन् ।. युनियन एकाइ कमिटी अध्यक्ष कम्करको अध्यक्षतामा सम्पन्न अधिवेशनको उद्घाटन मधेस प्रदेशसभाकी सदस्य एवं जिफन्टकी उपाध्यक्ष मञ्जु थापा, नेपाल स्वास्थ्यकर्मी तथा कर्मचारी युनियनका केन्द्रीय अध्यक्ष उमेश गिरी, जिफन्ट मधेस प्रदेश अध्यक्ष कमलेश झा, जिफन्ट राष्ट्रिय कमिटी सदस्यद्वय आनन्द थामी र गीता भण्डारी, जिफन्ट मधेस प्रदेश उपाध्यक्ष अमर यादव, परवानीपुर गापा अध्यक्ष रामक्षेत्रीप्रसाद कुर्मीलगायतले शुभकामना मन्तव्य व्यक्त गरेका थिए ।. कार्यक्रममा मजदूर नेताहरूले राज्यको निकाय श्रम कार्यालयले पछिल्लो समयमा श्रमिकको हकमा मुद्दा फैसला गर्नुभन्दा रोजगारदाताको हकमा फैसला गर्दै आएकोले श्रमिक वर्ग चिन्तित बनेको बताए ।. राज्य तथा कानूनले दिएको हकअधिकारप्रति श्रमिक वर्ग सचेत हुनुपर्ने उनीहरूले औंल्याएका थिए । सुविधा कटौती तथा दमन, शोषणको प्रतिकार गर्न पनि उनीहरूले सुझाव दिएका थिए ।",https://eprateekdaily.com/2023/05/06/50726
मर्यादित पत्रकारिता गर्न अध्यक्ष बस्नेतको सुझाव,स्थानीय,प्रतीक दैनिक,"बैशाख २६, २०८०",वीरगंज,"प्रेस काउन्सिल नेपालका अध्यक्ष बालकृष्ण बस्नेतले मर्यादित पत्रकारिता गर्न सुझाएका छन् ।. वीरगंजबाट प्रकाशित पर्दाफास दैनिकको अनलाइन संस्करण पर्दाफास दैनिक डटकमको सोमवार उद्घाटन कार्यक्रममा मर्यादित पत्रकारिताको लागि आचारसंहिता विषयक अन्तक्र्रिया कार्यक्रममा अध्यक्ष बस्नेतले लोकतन्त्र, गणतन्त्र स्थापनाका लागि नेपाली पत्रकारिताको योगदान अहम् रहेको तर सोअनुरूपको सेवा सुविधा भने पाउन नसकेको बताए । उनले परिवर्तनका लागि नेपाली सञ्चारमाध्यमहरूको योगदान अतुलनीय रहेको तर सोअनुरूपको सेवा र सुविधाबाट सञ्चारमाध्यम वञ्चित रहेको बताए । उनले पर्सा जिल्लामा दैनिक, साप्ताहिक पत्रिकाहरूको प्रकाशन उल्लेखनीय मात्रामा हुँदै आएको तर परिवर्तित परिवेशमा समाचार पस्कने कुरामा पछाडि परेको बताए । उनले प्रकाशित समाचारपत्रहरूमा हूबहूको समस्या विकराल देखिएको बताए ।. अनलाइन समाचारहरूमा प्रकाशित समाचारहरूको हूबहू गर्ने प्रवृत्ति बढेकाले प्रकाशित समाचारहरूको विश्वसनीयता जनसमुदायबाट टाढिंदै गएको उनले बताए । उनले समाचारपत्रहरू जनविश्वास लिने कुरामा टाढिएको बताउँदै सत्यतथ्य र यथार्थपरक सामग्री प्रकाशन गर्न सुझाए ।. पत्रिकाका प्रधानसम्पादक राघव साहको अध्यक्षतामा भएको कार्यक्रममा प्रेस काउन्सिलका सदस्यद्वय गोविन्द चौलागाईं, लालबाबू शेख, मधेस मिडिया काउन्सिलका अध्यक्ष कौशल दास, नेपाल पत्रकार महासङ्घका सचिव दीपेन्द्र चौहान, केन्द्रीय सदस्य केसी लामिछाने, पूर्व केन्द्रीय सदस्य महेश दास, मधेस प्रदेशका अध्यक्ष राजेश कर्ण, महासचिव श्याम बन्जारा, नेपाल पत्रकार महासङ्घ पर्साका उपाध्यक्ष युवराज खडका, प्रमुख जिल्ला अधिकारी हीरालाल रेग्मीलगायतले मर्यादित पत्रकारिता गर्न र आचारसंहिताको पालना गर्न सुझाएका थिए ।. कार्यक्रमको सहजीकरण पत्रकार आनन्द पटेलले गरेका थिए ।",https://eprateekdaily.com/2023/05/09/50812
"शिवम् ह्याचरीको प्रदूषण हटाउन स्थानीयको माग, प्रदूषण हटाउने कार्य भइरहेको उद्योगको दाबी",स्थानीय,प्रतीक दैनिक,"बैशाख २२, २०८०",वीरगंज,"पटेर्वासुगौली गाउँपालिका–२ स्थित शिवम् ह्याचरीको दुर्गन्ध सम्बन्धमा शुक्रवार पनि सरोकारवालाहरूको बैठक बसेको छ ।. यही वैशाख १५ गतेभित्र समस्या समाधान हुने भनेर आश्वस्त पारिएको तर समस्या समाधान नभएको भन्दै स्थानीयले प्रदेशसभा सदस्य प्रमोद जयसवालको ध्यानाकर्षण गराएका थिए ।. २०७६ सालमा स्थापना भएको शिवम् ह्याचरीबाट निस्किने फोहरले स्थानीयहरूलाई बसिनसक्नुभएको भन्दै पछिल्लोपटक गाउँपालिकासमेतले ह्याचरी बन्द गर्न निर्देशन गरेको थियो ।. ह्याचरीको कारण आसपासका पाँच गाउँमा झिंगा अत्यधिक बढेर बसिनसक्नु भएको र दुर्गन्धले सर्वत्र त्राहिमाम पार्दै आएको छ ।. ह्याचरी हटाउनुपर्ने माग गर्दै आएका स्थानीयलाई गाउँपालिकाले साथ दिएको थियो । तर अहिलेसम्म ह्याचरी हटाउने काम भएको छैन । गाउँलेहरूले ह्याचरी हटाउन पटकपटक आन्दोलन गर्दै आएका छन् ।. स्थानीय सुनील गिरीले ह्याचरी स्थापना भएपछि गाउँको कृषि कार्य निकै प्रभावित भएको बताए । कुलो, पैनीबाट सिंचाइ गर्दै आएका र सो कुलो, पैनी पनि ह्याचरीले मिचेको आरोप लगाए । अहिले झिंगाको प्रकोप कम गर्न विषादीको प्रयोग गरिएको छ । जसले गर्दा झिंगा कम भएको तर स्थानीयको स्वास्थ्यमा असर परिरहेको उनले बताए । ह्याचरीको दुर्गन्धले बालबालिका, गर्भवती महिला, वृद्धहरूको स्वास्थ्यमा असर परिरहेको स्थानीय महिला तेतरी देवीले गुनासो गरिन् ।. स्थानीय हरिमाया थरुनीले झिंगाको कारण झुल लगाएर खाना खानुपर्ने र दुर्गन्धको कारण आफ्नो गाउँमा वैवाहिक कार्यक्रम पनि प्रभावित भएको उनले बताइन् । गाउँका केटाहरूलाई अन्यत्रकाले केटी दिन छाडेको उनले बताइन् ।. प्रदेशसभा सदस्य जयसवालले गाउँलेहरूको कुरा सुनेर ह्याचरी सञ्चालक शिवजीप्रसाद कलवारलाई प्रदूषण नियन्त्रण गर्न र स्थानीयको पीडा सम्बोधन गर्न सुझाएका थिए ।. ह्याचरीका लेखापाल राजकिशोर चौधरीले प्रदूषण कम गर्ने प्रयास भइरहेको बताए । उनले यसअघि ह्याचरीबाट निस्किने सुली छ महीनामा बिक्री गर्ने गरेकोमा अहिले दुई दिनमैं बिक्री भइरहेको र त्यसबाट प्रदूषण कम भएको दाबी गरे ।. उनले किसानहरूलाई प्रतिट्याक्टर चार हजारमा सुली बिक्री गर्दै आएकामा अहिले दुई हजारमा बिक्री गरेको र किसानहरूले दुई दिनमैं सुली उठाउने गरेको बताए ।. आजको बैठकमा स्थानीय नवसाद अन्सारी, विजय मिश्र, राम तामाङ, दीपक रसाइली, सुनील गिरी, सुरेश राम, अकलमहतो थारू, रामेश्वर महतो थारू, लालपरि देवी, हरण भण्डारी, इप्रका, पटेर्वासुगौलीका प्रहरी निरीक्षक रामराजा केशरीलगायतको सहभागिता थियो ।",https://eprateekdaily.com/2023/05/05/50711
नेपाली नाबालिकाको उद्धार,स्थानीय,प्रतीक दैनिक,"बैशाख २३, २०८०",वीरगंज,रक्सौलस्थित मानव तस्करी रोधी एकाइ टोलीले एकजना नेपाली नाबालिकाको उद्धार गरेको छ ।. सामाजिक सञ्जालमार्फत चिनजान भएर चितवन जिल्ला भरतपुर नगरपालिका निवासी नाबालिकालाई भारत लगिएको र टोलीले उद्धार गरी परिवारको जिम्मा लगाएको हो ।. रक्सौलस्थित बाटा चोकबाट १४ वर्षीया नेपाली नाबालिकाको उद्धार गरिएको र उनलाई परिवारको जिम्मा लगाइएको थियो ।,https://eprateekdaily.com/2023/05/06/50729
सञ्चारकर्मी खतिवडालाई १५ हजार सहयोग,स्थानीय,प्रतीक दैनिक,"बैशाख २३, २०८०",परवानीपुर,"प्रेस चौतारी नेपाल, बाराले सञ्चारकर्मी रञ्जना खतिवडालाई १५ हजार पाँच सय सहयोग गर्ने निर्णय गरेको छ ।. चौतारी बाराको शनिवार बसेको बैठकले ढाडको नसामा पलाएको ट्युमरको शल्यक्रिया गरी स्वास्थ्यलाभ गरिरहेकी सञ्चारकर्मी खतिवडालाई आर्थिक सहयोग गर्ने निर्णय गरेको हो ।. चौतारी, बाराले स्थापना गरेको राहत कोषबाट उक्त रकम हस्तान्तरण गरिने चौतारी, बाराका अध्यक्ष दिवाकर भण्डारीले बताए ।. चौतारी, बाराको जिल्ला कमिटी सदस्य खतिवडाको एक महीनाअघि काठमाडौंमा ट्युमरको शल्यक्रिया भएको थियो ।. अध्यक्ष भण्डारीको अध्यक्षतामा सम्पन्न बैठकमा केन्द्रीय सचिव कमलकुमार उपाध्याय, जिल्ला इन्चार्ज गोकुल घोरसाइने, मधेस प्रदेश उपाध्यक्ष अनिल तिवारी, केन्द्रीय पार्षद पुष्पराज खतिवडा, जिल्ला कमिटी उपाध्यक्ष निलिशा बर्मा, नेपाल पत्रकार महासङ्घ बाराका सचिव अनिल गौरव, सहसचिव दुश्यन्त चौधरी, कोषाध्यक्ष श्याम गुप्तालगायतको सहभागिता थियो ।",https://eprateekdaily.com/2023/05/06/50732
सुक्खा बन्दरगाह भन्सार कार्यालयको राजस्व घट्यो,स्थानीय,प्रतीक दैनिक,"बैशाख २४, २०८०",वीरगंज,"सुक्खा बन्दरगाह भन्सार कार्यालय, वीरगंजको राजस्व स्वात्तै घटेको छ । वैशाख महीनाको लक्ष्य पाँच अर्ब ८६ करोड ४४ लाख २५ हजार ४७७ रहेकोमा वैशाख १४ गतेसम्म एक अर्ब ४७ करोड ६३ हजार ९६४ मात्र सङ्कलन भएको छ ।. यसैगरी, आव २०७९/८० को वैशाखसम्मको लक्ष्य ५५ अर्ब २९ करोड १० लाख सात हजार ३४५ रहेकोमा वैशाख १४ सम्म ३३ अर्ब ४४ करोड ४६ लाख ६२ हजार २१५ मात्र सङ्कलन भएको छ । प्रतिशतको हिसाबले यो रकम ६०.४९ प्रतिशत रहेको सुक्खा बन्दरगाह भन्सार कार्यालयका प्रवक्ता सन्तोष न्यौपानेले बताए ।. चालू आवमा भन्सार राजस्व सङ्कलनको लक्ष्य ६६ अर्ब ४३ करोड ८६ लाख ९४ हजार ९१८ छ । वैशाख १४ गतेसम्म सुक्खा बन्दरगाहले वार्षिक लक्ष्यको ४९.५९ प्रतिशत मात्र राजस्व सङ्कलन गर्न सकेको प्रवक्ता न्यौपानेले बताए । सुक्खा बन्दरगाहले चालू आवमा लक्ष्य उठाउने सम्भावना त कमै छ, निकै कम राजस्व सङ्कलन हुने तथ्याङ्कले देखाउँछ । असार मसान्तसम्म लक्ष्यका लागि सुक्खा बन्दरगाहले ३३ अर्ब ९९ करोड ४० लाख ३२ हजार ७०२ उठाउनुपर्नेछ तर करीब १० महीनामा आधा मात्र राजस्व सङ्कलन गर्न सकेको सुक्खा बन्दरगाहले असार मसान्तसम्म लक्ष्य उठाउने सम्भावना छैन ।",https://eprateekdaily.com/2023/05/07/50772
पर्साका ग्रामीण किसानहरू मकैखेतीतर्फ आकर्षित,स्थानीय,प्रतीक दैनिक,"बैशाख २४, २०८०",सेढवा,"पर्साका ग्रामीण किसानहरू मकैखेतीतर्फ आकर्षित भएका छन् ।. यस क्षेत्रका ठोरी, जीराभवानी र पटेर्वासुगौली गाउँपालिकामा विगतको तुलनामा मकैखेती गर्ने किसानहरू बढेका छन्, जसले गर्दा मकैखेतीको क्षेत्रफल पनि बढेको छ । ठोरी गापा कृषि शाखा प्रमुख चन्दनभैया थारूले गापामा करीब चार सय हेक्टर जग्गामा मकैखेती गरिएको बताए । उनले किसानलाई पालिकाबाट आठ क्विन्टल हाइब्रिड जातको उन्नत बीउ ५० प्रतिशत अनुदानमा वितरण गरिएको बताए । यसका अलावा किसान आफैंले भारतीय तथा नेपाली बजारबाट बीउ खरीद गरी मकैखेती गरेको बताए ।. जीराभवानी गापा–१ शान्तिनगरका रविमोहन सापकोटाले तोरीबाली काटेपछि खेत खाली भएकोले किसानहरूले थप एक बाली मकैखेती गर्ने गरेको बताए । मकैखेती गर्न सजिलो भएको र उत्पादन पनि राम्रो हुने भएकोले किसान मकैखेती गर्न आकर्षित भएको सापकोटाको भनाइ छ ।. पटेर्वासुगौली गापा कृषि शाखा प्रमुख मोहन दासले पालिकाका पाँचवटै वडामा करीब ८० बिघा जमीनमा मकैखेती भएको बताए । किसानहरूको माग अनुसार ९०८१ र ३३५५ हाइब्रिड जातका मकैको बीउ ५० प्रतिशत अनुदानमा वितरण गरिएको उनले बताए ।. जीराभवानी गापाको ४० हेक्टर जग्गामा मकैखेती भएको कृषि शाखा प्रमुख क्षत्रबहादुर गुप्ताले बताए ।. कृषि ज्ञान केन्द्र, पर्साका बाली विकास अधिकृत सुरेश चौरसियाले विगतको तुलनामा यस वर्ष वसन्ते मकैखेती बढी भएको बताए । यस बालीबाट किसानले राम्रो मुनाफा कमाउन सक्ने उनको भनाइ छ । किसानले प्रतिकट्ठा तीनदेखि चार क्विन्टल मकै उत्पादन गर्न सक्ने र अहिले मकैको बजार भाउ रु तीन हजार पाँच सय प्रतिक्विन्टल रहेको अधिकृत चौरसियाले बताएका छन् ।",https://eprateekdaily.com/2023/05/07/50766
चुरे अभियानद्वारा आन्दोलन घोषणा,स्थानीय,प्रतीक दैनिक,"बैशाख २३, २०८०",वीरगंज,"चुरे तथा वनजङ्गल संरक्षण अभियानले भोलि वैशाख २४ गतेदेखि आन्दोलन गर्ने घोषणा गरेको छ । नेपाल पत्रकार महासङ्घ, पर्सामा शनिवार पत्रकार सम्मेलन गर्दै चुरे तथा वनजङ्गल संरक्षण अभियानका संयोजक सुनील यादवले भोलि वैशाख २४ गते आइतवारदेखि वीरगंजमा चरणबद्ध आन्दोलन गर्ने जानकारी गराए ।. उनले भोलि २४ गते विरोध जुलूस, कोणसभा, पर्सि २५ गते वीउवासङ्घअगाडि, २६ गते वीरगंज महानगरपालिका कार्यालयअगाडि, २७ गते डिभिजन वन कार्यालय, पर्साअगाडि र २८ गते जिल्ला प्रशासन कार्यालय, पर्साअगाडि प्रदर्शन गर्ने बताए ।. संयोजक यादवले श्रीसिया नदीको प्रदूषण नियन्त्रण, सार्वजनिक जग्गा अतिक्रमण रोक्न र स्थानीयलाई रोजगारको व्यवस्थाको माग गर्दै पर्सा रबाराका प्रमुख जिल्ला अधिकारीमार्फत प्रधानमन्त्री पुष्पकमल दाहाल प्रचण्डलाई ज्ञापनपत्र बुझाए पनि माग पूरा नभएकोले आन्दोलनका कार्यक्रम घोषणा गरेको बताए ।",https://eprateekdaily.com/2023/05/06/50738
सिमरामा ८५ जनाद्वारा रक्तदान,स्थानीय,प्रतीक दैनिक,"बैशाख २३, २०८०",परवानीपुर,"बाराको सिमरामा लायन्स क्लब अफ सिमरा युथद्वारा आयोजित रक्तदान कार्यक्रममा ८५ जनाले रक्तदान गरेका छन् ।. जीतपुरसिमरा उपमहानगर–२ स्थित गुप्ता मार्केटमा आयोजित कार्यक्रममा नौजना महिलासहित ८५ जनाले रक्तदान गरेका थिए । रक्तसञ्चार केन्द्र, वीरगंजमा रगतको अभाव भइरहेका बेला सो क्लबले कार्यक्रमको आयोजना गरेको हो ।. रक्तसञ्चार केन्द्र, वीरगंज र नेपाल रेडक्रस सोसाइटी उपशाखा सिमराको प्राविधिक सहयोगमा रक्तदान कार्यक्रम सम्पन्न भएको थियो । यसअघि कार्यक्रमको उद्घाटन जीतपुरसिमरा उपमहानगरपालिकाका उपप्रमुख भोलाप्रसाद अधिकारीले गरेका थिए ।. कार्यक्रममा क्लबका अध्यक्ष त्रिलोक विक्रम शाह, दिवाकर भण्डारी, सञ्जय साह, एमाले नेता मनोज पौडेल, जीतपुरसिमराका वडाध्यक्ष धनबहादुर श्रेष्ठ, चयन गुरुङ, कार्यपालिका सदस्य अर्जुन रसाइली, जीतपुरसिमरा उपमहानगरपालिकाका अधिकृत रमेश सुवेदी, जीतपुरसिमरा नगर उद्योग वाणिज्य सङ्घका अध्यक्ष मोहन शर्मा, रेडक्रस सोसाइटी उपशाखा सिमराका अध्यक्ष शिव शर्मालगायत विभिन्न सङ्घसंस्थाका प्रतिनिधिको सहभागिता थियो ।",https://eprateekdaily.com/2023/05/06/50741
स्वास्थ्य पत्रकार समूह गठन,स्थानीय,प्रतीक दैनिक,"बैशाख २३, २०८०",वीरगंज,"वीरगंजमा स्वास्थ्य पत्रकार समूह गठन भएको छ ।. शनिवार भएको भेलाले राजेन्द्र सिंह राजपूतको अध्यक्षतामा ११ सदस्यीय कार्यसमिति सर्वसम्मत चयन गरेको छ ।. कार्यसमितिको उपाध्यक्ष लालबाबू सिंह, सचिव सञ्जीव गुप्ता, कोषाध्यक्ष आनन्द पटेललगायत सदस्यहरू छन् ।. अनीता कुँवरको अध्यक्षतामा भएको भेलाको उद्घाटन नेपाल पत्रकार महासङ्घका पूर्वकेन्द्रीय सदस्य महेश दासले गरेका थिए ।. उद्घाटन समारोहमा नेपाल चिकित्सा सङ्घका उपाध्यक्ष डा नीरज सिंह, नेपाल पत्रकार महासङ्घ, पर्साका अध्यक्ष अनुप तिवारी, उपाध्यक्ष युवराज खड्का, नारायणी अस्पताल चिकित्सक सङ्घका सदस्य डा अजय तिवारी, स्वास्थ्य कार्यालय, पर्साका निरीक्षक जयमोद ठाकुरलगायतले मन्तव्य व्यक्त गरेका थिए ।",https://eprateekdaily.com/2023/05/06/50735
प्रतीककर्मी सहनी राष्ट्रिय पत्रकारिता पुरस्कारबाट सम्मानित,स्थानीय,प्रतीक दैनिक,"बैशाख २४, २०८०",वीरगंज,"राष्ट्रिय पत्रकारिता पुरस्कार–२०७९ बाट प्रतीककर्मी गम्भीरा सहनी पुरस्कृत भएका छन् ।. सञ्चार तथा सूचना प्रविधि मन्त्रालयले आइतवार राष्ट्रिय पत्रकारिता पुरस्कार र वरिष्ठ पत्रकार सम्मान कार्यक्रमको आयोजना गरी प्रतीक दैनिकका बारा विशेष संवाददाता गम्भीरा सहनीलाई पुरस्कृत गरेको हो ।. सञ्चार तथा सूचना प्रविधिमन्त्री रेखा शर्माले नगद रु एक लाख नगद राशि तथा ताम्रपत्रसहित पत्रकार सहनीलाई सम्मान गरेकी हुन् ।. निष्पक्ष, उत्तरदायी, व्यावसायिक, खोजमूलक र विश्लेषणात्मक पत्रकारिताको माध्यमबाट राष्ट्रिय हितको प्रवद्र्धन गर्दै जनतालाई सुसूचित गराउने कार्यमा सहनीले पुर्याएको योगदानको कदरस्वरूप पुरस्कृत गरिएको हो ।",https://eprateekdaily.com/2023/05/07/50769
"गत वर्ष १२ र यस वर्ष छजनाले नागरिकता परित्याग गरे, बजार अनुगमन बढ्यो, दण्ड जरिवाना घट्यो",स्थानीय,प्रतीक दैनिक,"बैशाख २६, २०८०",वीरगंज,"जिल्ला प्रशासन कार्यालय, पर्साले चालू आवको चैत मसान्तसम्म ११ हजार १५२ जनालाई नयाँ नागरिकता वितरण गरेको जनाएको छ ।. यसैगरी, यो अवधिमा नौ हजार २७९ जनाले प्रतिलिपि लिएका छन् भने छजनाले नागरिकता परित्याग गरेको सूचना अधिकारी सहायक प्रमुख जिल्ला अधिकारी भीमकान्त पौडेलले बताए ।. चालू आवको चैत मसान्तसम्म १५ हजार ७०२ जनाको राष्ट्रिय परिचयपत्र विवरण दर्ता गरिएको र सात हजार १३४ जनाले साधारणतर्फबाट राहदानी सिफारिश गरेको उनले जानकारी गराएका छन् । यो अवधिमा ४६ जना दैवीप्रकोप पीडित सङ्ख्या रहेको र उनीहरूलाई पाँच लाख ६८ हजार राहत सहयोग गरिएको बताए ।. यसैगरी, २०३ वटा सङ्घसंस्था दर्ता भएका छन् । सयजनाले दलित, १८९ जनाले जनजाति, एक हजार ३५२ जनाले मधेसी प्रमाणित गराएका र १६२ जनालाई नाबालिक परिचयपत्र वितरण गरिएको उनले जानकारी गराए ।. यसै अवधिमा ४९७ वटा मुद्दा दर्ता भएको उनले बताए । गत वर्ष ३३ पटक बजार अनुगमन गरिएको थियो भने यस वर्ष चैत मसान्तसम्म २६८ पटक बजार अनुगमन गरिएको छ । राहदानीबाट तीन करोड ७० लाख ८० हजार, दण्ड जरिवाना, संस्था दर्ता, नवीकरणबाट पाँच लाख २५ हजार २५० र हातहतियार नामसारी, इजाजत, नवीकरणबाट छ लाख ६६ हजार २५० र परीक्ष्Fा दस्तुर, प्रशासनिक दण्ड जरिवानाबाट दुई लाख ३४ हजार छ सय राजस्व सङ्कलन भएको सूचना अधिकारी पौडेलले बताए ।. गत वर्ष सङ्घसंस्था दर्ता, नवीकरण, दण्ड जरिवानाबाट १० लाख २७ हजार १५५ राजस्व उठेको थियो । यस वर्ष बजार अनुगमन बढे पनि दण्ड जरिवाना गत वर्षको तुलना घटेको छ ।. गत वर्ष १७ हजार ८५८ जनाले नयाँ नागरिकता लिएका थिए भने १० हजार ८११ जनाले प्रतिलिपि र १२ जनाले नागरिकता परित्याग गरेका थिए ।. यसैगरी, १६ हजार १६८ जनाले राष्ट्रिय परिचयपत्र विवरण दर्ता गराएका थिए भने साधारणतर्फ पाँच हजार १७३ जना र द्रुत सिफारिशमा एक हजार ५७२ जनाले राहदानी लिएका थिए ।. गत वर्ष ११२ जना दैवीप्रकोप पीडित सङ्ख्या रहेको र उनीहरूलाई आठ लाख २६ हजार बराबरको राहत वितरण गरिएको सूचना अधिकारी पौडेलले बताए । गत वर्ष ६७ वटा सङ्घसंस्था दर्ता भएका थिए भने यस वर्षको चैतसम्म मात्र ९० वटा दर्ता भएका छन् ।",https://eprateekdaily.com/2023/05/09/50815
दाइजोरहित अन्तरजातीय विवाह सम्पन्न,स्थानीय,प्रतीक दैनिक,"बैशाख २२, २०८०",वीरगंज,"पूर्णब्रह्म कबीर उपासक समाज नेपाल पर्सा शाखाले शुक्रवार दाइजोरहित अन्तरजातीय विवाह गराएको छ ।. वीरगंज महानगर–१५ त्रिशूलचोकमा रहेको समाजको कार्यालयमा वीरगंज–१० बस्ने ३१ वर्षीय नवीन सिकदार र वडा नं १६ बस्ने २६ वर्षीया प्रतिमा पटेलबीच अन्तरजातीय विवाह गराएको संस्थाका संयोजक नरेशकुमार पण्डितले बताए । उनले सरल र सामान्य तरीकाबाट दाइजोरहित वैवाहिक कार्यक्रम सम्पन्न गरेको जानकारी गराए ।. दाइजोरहित सरल तरीकाले वैवाहिक कार्यक्रम गर्दा आर्थिक व्ययभार कम हुने र समाजमा राम्रो सन्देश प्रवाह हुने भएकोले संस्थाले एक जोडीको आज विवाह गराएको संयोजक पण्डितले बताए । उनले आजको अन्तरजातीय विवाह संस्थाको परम्परा अनुसार १७ मिनेटमा पूर्ण परमात्माको अमर पाठ गरेर सम्पन्न गरिएको बताएका छन् ।. संस्थाका नेपाल, भारत, पाकिस्तानलगायतका देशमा रहेका शाखाहरूले यसै प्रकारले सामाजिक कुरीतिविरुद्धको अभियानमा दाइजोरहित अन्तरजातीय विवाह सरलरूपमा सम्पन्न गराउँदै आएको उनले बताए ।",https://eprateekdaily.com/2023/05/05/50704
"प्रेस स्वतन्त्रता दिवसमा प्रभातफेरी, सञ्चार सम्मेलन",स्थानीय,प्रतीक दैनिक,"बैशाख २०, २०८०",रौतहट,"विश्व प्रेस स्वतन्त्रता दिवसको अवसरमा नेपाल पत्रकार महासङ्घ रौतहटले चन्द्रनिगाहपुरमा प्रभातफेरी आयोजना गर्यो ।. अशोका होटलदेखि निकालिएको प्रभातफेरी नगर परिक्रमा गरेर सोही ठाउँमा समापन भएको थियो । प्रभातफेरीमा नेपाल पत्रकार महासङ्घका पूर्वअध्यक्ष तारानाथ दाहाल, वर्तमान सचिव दीपेन्द्र चौहान, मधेस प्रदेशका अध्यक्ष राजेश कर्ण, महासचिव श्याम बन्जारा, शाखा अध्यक्ष प्रेमचन्द्र झालगायतको सहभागिता थियो ।. यसैगरी नेपाल पत्रकार महासङ्घ, मधेस प्रदेश शाखाले विश्व प्रेस स्वतन्त्रता दिवस चन्द्रपुरमा कार्यक्रमको आयोजना गरी मनाएको छ । मधेस प्रदेशका सबै जिल्ला शाखाहरूको सहभागिता गराएर चन्द्रनिगाहपुरमा मधेस प्रदेश सञ्चार सम्मेलन भएको थियो । राजेश कर्णको अध्यक्षतामा भएको सम्मेलनमा महासङ्घ मधेस प्रदेश शाखाले बाराका पत्रकार प्रतीक दैनिकका विशेष संवाददाता गम्भीरा सहनीलगायत मधेस प्रदेशका आठजना पत्रकारलाई सम्मानित गरेको थियो ।. पर्साका लालबाबु शेख, रौतहटका शिव पुरी, सर्लाहीका शङ्कर श्रेष्ठ, धनुषाका विश्वमणि खनाल, सिराहाका दिनेश्वर गुप्ता, सप्तरीका दयाशङ्कर र नेपमहासङ्घका सचिव दीपेन्द्र चौहान तथा केन्द्रिय सचिव केसी लामिछानेलाई कार्यक्रमका प्रमुख अतिथि मुख्यमन्त्री सरोज यादवले सम्मानित गरेका थिए । उनले प्रदेशको आठै जिल्लामा मेडिकल कलेज खोल्ने बताए ।. चार ठाउँमा स्टाफ नर्सको पठनपाठन तथा अस्पताललाई सय शøयामा स्तरोन्नति गराउने बताए ।. प्रत्येक जिल्लामा मधेस सरकारको विद्यालय सञ्चालन हुने र ती विद्यालयहरूमा नैतिक शिक्षा अनिवार्य हुने उनले बताए । पत्रकार अक्षयकोषका लागि रु. २५ लाख तथा मधेस पत्रकार महासङ्घले जग्गा उपलब्ध गराए भवन बनाइदिने प्रतिबद्धता जाहेर गरे । उनले सञ्चार ऐन लागू हुँदा धेरै विवाद रहेको बताउँदै आफू सुधारसहितको संशोधनको पक्षमा रहेको बताए । उनले आफ्नो प्रदेशबाट भ्रष्टाचार हटाएर देखाउने दाबी पनि गरे ।. मुख्यमन्त्रीले प्रहरी तथा कर्मचारी समायोजन गरिएको २४ घण्टामा भ्रष्टाचार निर्मूल गरेर देखाउने बताए । उनले पत्रकारहरूलाई सत्य तथ्य समाचार प्रकाशनका लागि मधेस प्रदेश सरकारले तालीम आयोजना गर्ने पनि बताए ।. कार्यक्रममा नेपाल पत्रकार महासङ्घका पूर्व केन्द्रीय सदस्य तारानाथ दाहालले कार्यपत्र प्रस्तुत गरेका थिए भने सांसद देवीप्रसाद तिमिल्सिनालगायतले मन्तव्य व्यक्त गरेका थिए ।",https://eprateekdaily.com/2023/05/03/50606
भरपेट भोजनालय फेरि शुरू हुने,स्थानीय,प्रतीक दैनिक,"बैशाख २२, २०८०",परवानीपुर,"भरपेट भोजनालय जेठ पहिलो सातादेखि फेरि सञ्चालनमा आउने भएको छ ।. सानो पाइलाले गरीब, विपन्न र मजदूरहरूलाई ५० रुपियाँमंै खाना खुवाउँदै आएकोमा भरपेट भोजनालयको खर्च थेग्न नसकिएको भन्दै चार महीनाअघि बन्द भएको थियो । बढ्दो महँगीका कारण खर्च थेग्न नसकेर चार महीना पहिले बन्द गरिएको भरपेट भोजनालय फेरि सञ्चालनमा ल्याउने तयारी भइरहेको सानो पाइलाका संस्थापक दीपकबहादुर श्रेष्ठले बताए ।. शुक्रवार आयोजित पत्रकार भेटघाट कार्यक्रममा उनले चार महीनादेखि भोजनालय बन्द छ, तर अहिले पनि गरीब, विपन्न र मजदूरहरू खाना खोज्दै दिनहँु यहाँ आउँछन्, बन्द भएको देखेर निराश भएर फर्किन्छन्, त्यसै कारण खर्चको व्यवस्थापन गरेर जेठको पहिलो सातादेखि सञ्चालनमा ल्याउने तयारीमा जुटेको बताए ।. भोजनालय पुनः सञ्चालनका लागि दीर्घकालीन उपाय खोज्नमा लागिरहेको भन्दै उनले भने, “दाताहरूबाट अहिलेसम्म ३० प्रतिशत रकम जम्मा भइसकेको छ, अब बाँकी रहेको ७० प्रतिशत रकम पनि दाताहरूबाटै जुटाउने अभियानमा लागिरहेका छौं ।”. यसका लागि वीरगंज महानगरपालिकासँग पनि समन्वय गरिरहेको श्रेष्ठले बताए । श्रेष्ठले भने,“डेढ वर्षपहिले भरपेट भोजनालय सञ्चालन गर्दाकै ताका यसको स्वामित्व स्थानीय सरकारले लेओस् भन्ने हाम्रो चाहना थियो तर त्यसो हुन सकेन, अहिले भने नगरप्रमुखसँग कुरा भएको छ, उहाँ सकारात्मक हुनुहुन्छ ।”. वीरगंज महानगरपालिकाको मुर्लीमा २०७८ साउन ३१ गतेदेखि ५० रुपियाँमा एक छाक खाना खुवाउने गरी भरपेट भोजनालय सञ्चालनमा ल्याइएको थियो ।",https://eprateekdaily.com/2023/05/05/50701
१७ जनाद्वारा रक्तदान,स्थानीय,प्रतीक दैनिक,"बैशाख २१, २०८०",वीरगंज,"नेपाल लाइफ इन्स्योरेन्स कम्पनी वीरगंजको आयोजनामा बिहीवार सम्पन्न रक्तदान कार्यक्रममा १६ जनाले रक्तदान गरेका छन् ।. रक्तसञ्चार केन्द्र वीरगंजका प्राविधिक प्रमुख सौरभराज पाण्डेले कम्पनीले वार्षिकोत्सवमा आयोजना गरेको रक्तदान कार्यक्रममा चन्द्रिका साह, परमानन्द महतो धानुक, वीरेन्द्र पाण्डे, प्रवीण क्याल, राकेश गौतम, राजु साह, राजेश चौरसिया, सत्यनारायण चौधरीलगायतले रक्तदान गरेको बताएका छन् ।",https://eprateekdaily.com/2023/05/04/50653
अङ्ग्रेजी माध्यमबाट अध्यापनको बाटो खुल्यो,स्थानीय,प्रतीक दैनिक,"बैशाख २१, २०८०",वीरगंज,वीरगंज महानगरपालिका अन्तर्गतका चारवटा विद्यालयलाई अङ्ग्रेजी माध्यमबाट अध्यापन गराउन उच्च अदालत अस्थायी इजलास वीरगंजले बाटो खुला गरिदिएको छ ।. महानगरले यो शैक्षिकसत्रदेखि चारवटा विद्यालयमा अङ्ग्रेजी माध्यमबाट निश्शुल्क अध्यापनको सुरुआत गरेको थियो । सोविरुद्ध अदालतमा रिट परेको थियो र अदालतले अल्पकालीन आदेशको रिटलाई अस्वीकार गरेपछि महानगरलाई अङ्ग्रेजी माध्यमबाट अध्यापन गराउन बाटो खुलेको हो ।. अदालतले वैशाख १४ गते महानगरले अघि बढाएको योजना तत्कालका लागि यथास्थितिमा राख्न अल्पकालीन आदेश दिंदै आज छलफलमा बोलाएको थियो र दुवै पक्षको बहसपछि अदालतले अल्पकालीन अन्तरिम आदेश निरन्तरता दिइरहनुपर्ने नदेखिएको भन्दै नियमानुसार गर्न आदेश दिएको हो ।. पूर्णरूपमा अङ्ग्रेजी माध्यमको पठनपाठन गराउने महानगरको निर्देशनविरुद्ध अभिनय गुप्ताले वीरगंज महानगरसहितलाई विपक्षी बनाइ उच्च अदालतमा उत्प्रेरण परमादेशको रिट दायर गराएका थिए ।,https://eprateekdaily.com/2023/05/04/50659
रिलिफले बुद्धजयन्ती र स्थापना दिवस मनायो,स्थानीय,प्रतीक दैनिक,"बैशाख २२, २०८०",वीरगंज,"२५६७औं बुद्धजयन्ती तथा रिलिफ सोसाइटी अफ कमर्सले ३२औं स्थापना दिवस धूमधामसँग मनाएको छ ।. स्थापना दिवसको अवसरमा सहभागी वक्ताहरूले भगवान् बुद्धले देखाएको बाटोमा जोकोही पनि हिंडे सुध्रिने बताए ।. गौतम बुद्ध मानिस थिए र उनले रोजेको शान्तिपथका कारण उनी भगवान्को दर्जामा पुगेको र अहिले विश्वभर उनी पुजिएका बताएका थिए । रिलिफ सोसाइटी स्थापनाकालदेखि नै भगवान् बुद्धले देखाएको बाटोमा हिंडिरहेको वक्ताहरूले दाबी गरे । लामो समयदेखि स्वास्थ्य क्षेत्रमा गर्दै आएको सेवा तथा पिछडिएका वर्गलाई रोजगारको अवसर दिंदै आएकोले रिलिफले छुट्टै पहिचान बनाउन सफल भएको उनीहरूले बताए ।. कार्यक्रममा नेपाल उद्योग वाणिज्य सङ्घ मधेस प्रदेशका अध्यक्ष अशोक टेमानी, वीउवासङ्घका वरिष्ठ उपाध्यक्ष हरि गौतम, रिलिफका पूर्वअध्यक्ष अशोक लाठ, नेकपा एमालेका केन्द्रीय सदस्य अरविन्द सिंहलगायतले मन्तव्य व्यक्त गरेका थिए । कार्यक्रम रिलिफका अध्यक्ष योगेन्द्र यादवको अध्यक्षतामा भएको थियो ।. वीरगंजमा मनाइयो बुद्धजयन्ती. प्रस, परवानीपुर/. वीरगंज बौद्ध समितिको आयोजनामा वीरगंजमा २५६७औं बुद्धजयन्ती मनाइएको छ ।. शान्तिका अग्रदूतका रूपमा विश्वमा परिचित सिद्धार्थ गौतमको २५६७औं जयन्ती विविध कार्यक्रम गरी मनाइएको छ । गौतम बुद्धको जन्म, बुद्धत्व प्राप्ति र महापरिनिर्वाण प्राप्तिको दिनमा यो जयन्ती मनाउने चलन छ । वैशाख शुक्ल पूर्णिमाकै दिन भएकोले यस दिनलाई बौद्ध धर्मावलम्बीले त्रिसंयोग दिवसका नामले महत्वपूर्ण दिनका रूपमा लिने गर्छन् ।. प्रत्येक वर्ष वैशाख शुक्ल पूर्णिमाका दिन बुद्धजयन्ती मनाइन्छ । सिद्धार्थ गौतमले विश्वशान्ति स्थापनाका लागि पुर्याएका योगदानको स्मरणस्वरूप यो पर्व मनाउने गरिएको हो । ‘अहिंसा नै शान्ति र मैत्रीको आधारशिला हो’ यस्ता अनेकौं कालजयी सन्देशका वाहक भगवान् गौतम बुद्धको २५६७औं जयन्ती शान्तिको कामना गर्दै आज भिस्वा बौद्ध परिसरमा पनि मनाइएको छ । वीरगंजको भिस्वा परिसरमा शुक्रवार घूमघाम गर्न आउने सर्वसाधारण, विद्यार्थीलगायतको उल्लेख्य उपस्थिति थियो ।. नेपाल मानव सेवा धर्म समितिको सहयोगमा वीरगंज बौद्ध समिति (टाँसीसङ्घ थारवाली– बौद्ध गुम्बा भिस्वा बौद्ध समिति)ले कार्यक्रम आयोजना गरेको थियो । समितिका प्रथम उपाध्यक्ष बालमुकुन्द खरेलको अध्यक्षतामा आयोजना भएको कार्यक्रममा प्रमुख अथिति प्रदेश सांसद वीणा शर्मा, बौद्ध गुम्बाका सहसंयोजक रामबहादुर लामा, एनप्याब्सनका जिल्ला अध्यक्ष रामराज श्रेष्ठ, प्याब्सनका केन्द्रीय सदस्य छेडुप लामा, वीरगंज बौद्ध समितिका कोषाध्यक्ष सञ्जय जोशी, दिलीपराज कार्कीलगायतले मन्तव्य राखेका थिए । वीरगंजमा बुद्धजयन्ती मूल समारोह समितिले बिहान बुद्धजयन्तीको अवसरमा प्रभातफेरी निकालेको थियो । कार्यक्रमको सहजीकरण सौराज प्रधानले गरेका थिए ।",https://eprateekdaily.com/2023/05/05/50707
पर्सालाई पूर्णखोपयुक्त बनाउन खोपदूत घोषणा,स्थानीय,प्रतीक दैनिक,"बैशाख २१, २०८०",वीरगंज,"पर्सा जिल्लालाई सन् २०२३ भित्र पूर्ण खोपयुक्त घोषणा गर्नको लागि बिहीवार खोपदूत घोषणा गरिएको छ ।. जिल्ला खोप समन्वय समिति, पर्साको बैठकले पर्सालाई पूर्ण खोपयुक्त जिल्ला घोषणा गर्न सहयोग तथा सहजीकरणका लागि चारजनालाई खोपदूत बनाएको खोप अधिकृत जयमोद ठाकुरले जानकारी दिए ।. बैठकमा सन् २०२३ भित्र पर्सालाई पूर्ण खोपयुक्त जिल्ला घोषणा नगरिए दाताहरूले खोपको लागि दिंदै आएको अनुदान रोक्ने ठाकुरले बताए ।. बैठकले माधव राजपाल, जसपाल सिंह, हाजी ग्याँसुद्दीन ठकुराई, निली रामलाई खोपदूत बनाएको छ ।. नेपालका सात प्रदेशमध्ये गण्डकी प्रदेश मात्र पूर्ण खोपयुक्त घोषणा भएको छ भने अन्य प्रदेशलाई पूर्ण खोपयुक्त घोषणाका लागि प्रयास भइरहेको बैठकमा बताइएको थियो । मधेस प्रदेशका आठ जिल्लामध्ये पर्सा, बारा, रौतहट, सर्लाहीबाहेक सबै जिल्ला पूर्ण खोपयुक्त जिल्ला घोषणा भइसकेका छन् ।. पर्साका १४ वटा पालिकामध्ये पटेर्वासुगौली गापालाई यसै महीना पूर्ण खोपयुक्त घोषणा गर्ने निर्णय भएको थियो ।. खोप संयोजक जिससका प्रमुख अजय सर्राफको अध्यक्षतामा भएको बैठकमा स्वास्थ्य कार्यालयका प्रमुख नवलकिशोर साह, जिससका उपप्रमुख पुरनराउत कुर्मी, महानगर शिक्षा महाशाखा प्रमुख अरविन्दलाल कर्ण, शिक्षा समन्वय अधिकारी फत्तेबहादुर श्रेष्ठलगायतको सहभागिता थियो ।",https://eprateekdaily.com/2023/05/04/50650
"महानगरको राजस्व कुन शीर्षकमा बढ्यो, कुनमा घट्यो",स्थानीय,प्रतीक दैनिक,"बैशाख २१, २०८०",वीरगंज,"वीरगंज महानगरपालिकाले चालू आवको वैशाख १९ गतेसम्म ३५ करोड ६७ लाख ७ हजार राजस्व सङ्कलन गरेको राजस्व महाशाखा प्रमुख मनोज कर्णले बताए ।. महानगरको राजस्व पनि यो वर्ष प्रभावित भएको छ । गत वर्षको तुलनामा यो वर्ष दुई करोड ६५ लाख ४८ हजार ९१६ कम राजस्व सङ्कलन भएको छ । गत वर्ष वैशाखसम्म ३८ करोड ३२ लाख ५६ हजार ८५९ राजस्व सङ्कलन भएको थियो ।. महानगरले चालू आव २०७९/८० मा ५५ करोड राजस्व सङ्कलनको लक्ष्य लिएको र वैशाखमा ६४.८६ प्रतिशत राजस्व सङ्कलन भएको महाशाखा प्रमुख कर्णले बताए ।. उनले गत वर्ष ५६ करोड ४७ लाख ४७२ लक्ष्य रहेकोमा ५१ करोड २२ लाख २४ हजार ४८५ सङ्कलन भएको बताए । यस वर्ष सम्पत्ति कर, भूमिकर/मालपोत, पूर्वाधार सेवाको उपयोगमा लाग्ने कर, बहाल बिटौरी कर, अन्य मनोरञ्जन कर, अन्य स्रोतबाट बाँडफाँट नहुने रोयल्टी, निजी धाराबापतको शुल्क, नक्शापास दस्तुर, सिफारिश दस्तुरजस्ता शीर्षकमा गत वर्षको तुलना यस वर्ष राजस्व कम सङ्कलन भएको छ ।. गत वर्ष सम्पत्ति करबाट महानगरले वैशाख १९ गतेसम्म १४ करोड चार लाख ९० हजार १६१ सङ्कलन गरेको थियो भने यस वर्ष उक्त अवधिमा १३ करोड ५५ लाख ३२ हजार ५८० राजस्व सङ्कलन गरेको छ । भूमिकर/मालपोतमा गत वर्ष ८२ लाख ६८ हजार ७६३ सङ्कलन भएको थियो भने यस वर्ष ७४ लाख ९९ हजार १६७, बहाल बिटौरीकरमा १८ लाख ८२ हजार सङ्कलन भएको थियो भने यस वर्ष सात लाख ३८ हजार ९०४ मात्र सङ्कलन भएको छ ।. पूर्वाधार सेवाको उपयोगमा लाग्ने करमा गत वर्ष तीन करोड २८ लाख ७१ हजार सङ्कलन भएको थियो भने यस वर्ष २५ हजार ४१५ मात्र सङ्कलन भएको छ । अन्य मनोरञ्जन कर गत वर्ष दुई लाख तीन हजार सङ्कलन भएको थियो भने यस वर्ष शून्य छ ।. अन्य स्रोतबाट बाँडफाड नहुने रोयल्टी गत वर्ष ७१ लाख ६६३ सङ्कलन भएको थियो भने यस वर्ष ६६ लाख २५ हजार पाँच सय सङ्कलन भएको छ । नक्शापास दस्तुरबापत गत वर्ष चार करोड ४१ लाख ४३ हजार ५९९ सङ्कलन भएको थियो भने यस वर्ष दुई करोड ७९ लाख ७५ हजार ७०७ मात्र सङ्कलन भएको छ ।. सिफारिश दस्तुर एक करोड ५४ लाख ३२ हजार ६३९ सङ्कलन भएको थियो भने यस वर्ष एक करोड ३७ लाख चार हजार ४७३ सङ्कलन भएको छ । महानगरको आन्तरिक राजस्वमा यी शीर्षकमा राजस्व कम उठेको छ भने घरबहाल कर, सवारीसाधन कर, विज्ञापन कर, व्यवसाय रजिस्टे«शन कर, आखेटोपहार कर, सरकारी सम्पत्ति बहालकर, अन्य सेवा शुल्क, परीक्ष्Fा शुल्क, अन्य प्रशासनिक सेवा शुल्क, पार्किङ शुल्क, व्यक्तिगत घटना दस्तुर, नाता प्रमाणित, प्रशासनिक दण्ड जरिवाना र बेरुजू असुलीमा पनि वृद्धि भएको छ ।. महानगरले घरबहालबाट गत वर्षभन्दा यस वर्ष एक लाख २८ हजार ६०२ बढी सङ्कलन गरेको छ । यसैगरी, सवारीसाधन करबाट १३ लाख ८८ हजार, विज्ञापन करबाट छ लाख ३५ हजार ५५४, व्यावसायिक रजिस्टे«शन दस्तुरबाट ७४ लाख ८० हजार ८८०, आखेटोपहार करबाट एक करोड २३ लाख ८५ हजार ३४७, सरकारी सम्पत्ति बहालबाट ५७ लाख ४५ हजार १५२, अन्य सेवाशुल्कबाट दुई लाख ८३२, परीक्ष्Fा शुल्कबाट सात लाख ११ हजार ८६०, अन्य प्रशासनिक सेवा शुल्कबाट छ लाख ७६ हजार ११३, पार्किङ शुल्कबाट एक लाख ९४ हजार ६६०, व्यक्तिगत घटना दस्तुरबाट एक लाख ८६ हजार ७४८, नाता प्रमाणित दस्तुरबाट तीन लाख चार हजार, अन्य दस्तुरबाट दुई लाख ४९ हजार, प्रशासनिक दण्ड जरिवाना जफतबाट १२ लाख, बेरुजूबाट दुई लाख ५२ हजार ४८७ गत वर्षको तुलनामा महानगरले यी शीर्षकमा बढी राजस्व सङ्कलन गरेको राजस्व महाशाखा प्रमुख कर्णले बताए । उनले चालू आवको ७४ दिन बाँकी रहेको र यो अवधिमा करीब ५० करोडसम्म राजस्व सङ्कलन हुन सक्ने बताए । आर्थिक मन्दीको कारण महानगरको राजस्व प्रभावित भएको तथ्याङ्कबाट देखिन्छ ।",https://eprateekdaily.com/2023/05/04/50644
नापी कार्यालयद्वारा प्लटिङ जग्गाको नापजाँच कार्य पुनः शुरु,स्थानीय,प्रतीक दैनिक,"बैशाख २१, २०८०",वीरगंज,"वीरगंज महानगरपालिका–२५ श्रीसियामा नगर विकास समितिले प्लटिङ गरेको जग्गाको बिहीवारदेखि पुनः नापी कार्यालयले नापजाँच शुरू गरेको छ ।. नगर विकास समितिले व्यवस्थित शहर विकास गर्ने क्रममा आजभन्दा ३७ वर्ष पहिले २६ बिघा जग्गा प्लटिङ गरेको थियो ।. सो जग्गा लामो समयसम्म खाली थियो र नापजाँच नभएको कारण अहिलेसम्म उपयोग हुन सकेको थिएन । लामो समयपछि गत वर्षदेखि नापी कार्यालयले जग्गाको नापजाँच शुरू गरेको थियो र ७० प्रतिशत काम सकाएको थियो । अहिले ३० प्रतिशत काम बाँकी रहँदा नापी कार्यालयले नापजाँच गर्ने कार्य वर्षाको कारण देखाउँदै स्थगित गरेको थियो ।. पहिले कौडीको भाउमा बिक्री भएको प्लटिड्ढो जग्गा अहिले चर्को मूल्य भएपछि सरोकारवाला जग्गाधनीहरूको चासो बढेको हो । यही जग्गाको विषयमा नगरप्रमुख राजेशमान सिंहले नापीका प्रमुख नारायण श्रेष्ठलाई अनुरोध गर्दै आएका थिए । तर नगरप्रमुखको अनुरोध नापी प्रमुखले नसुनेको र प्रमाणित नक्शा नभएको भनी प्लटिङ गर्न आलटाल गर्दै आएका थिए । नापी प्रमुखले नक्शाको प्रमाणित प्रतिलिपि नरहेको भनी बताएको र हिजो सो प्रतिलिपि नापी कार्यालयबाट बरामद भएपछि नगरप्रमुख सिंहले नापी प्रमुख श्रेष्ठलाई कार्यालय कक्षबाटै उठाएर आफ्नो गाडीमा राखी जिल्ला प्रशासन कार्यालय, पर्सामा प्रजिअ हीरालाल रेग्मी समक्ष हाजिर गराएका थिए ।. सो क्रममा नगरप्रमुखका मानिसहरूले नापी प्रमुख श्रेष्ठलाई जिल्ला प्रशासनको गेटमा दुव्र्यवहार गरी हातपात गरेको नापी प्रमुखको आरोप छ । हिजोको यो घटनापछि प्रमुख जिल्ला अधिकारीसमक्ष नापी प्रमुखले एक साताभित्र नापजाँच गर्ने लिखित प्रतिबद्धता जाहेर गरेका थिए । घटनाको एकै दिनपछि आज नापीले नापजाँच शुरू गरेको छ ।",https://eprateekdaily.com/2023/05/04/50662
बारामा प्रधानमन्त्री प्रचण्डको पुतला दहन,स्थानीय,प्रतीक दैनिक,"बैशाख २२, २०८०",परवानीपुर,"बाराको महागढीमाई नगरपालिकाका स्थानीयले शुक्रवार प्रधानमन्त्री पुष्पकमल दाहाल प्रचण्डको पुतला दहन गरेका छन् ।. प्रमुख प्रशासकीय अधिकृत नभएका कारण चार महीनादेखि नगरपालिकाको कामकाज ठप्प हुँदासमेत सरकारले चासो नदेखाएको भन्दै स्थानीयले प्रधानमन्त्री प्रचण्डको पुतला दहन गरेका हुन् ।. सयौंको सङ्ख्यामा रहेका स्थानीयले प्रधानमन्त्री प्रचण्डको पुतलामा आगो लगाउँदै नाराबाजी गर्न थालेपछि नजीकै रहेका जनपद र सशस्त्र प्रहरीले आगो निभाएका थिए ।. प्रधानमन्त्रीको पुतला दहनसँगै स्थानीयले सङ्घीय मामिला तथा सामान्य प्रशासनमन्त्री अमनलाल मोदीको राजीनामासमेत माग गरेका थिए ।. प्रमुख प्रशासकीय अधिृकत पठाउन नसक्ने मन्त्रीले तत्काल राजीनामा दिनुपर्ने भन्दै स्थानीयले नाराबाजी गरेका थिए । यसअघि महागढीमाई नगरपालिकाका प्रमुख उपेन्द्र यादवले गठबन्धन दलका नेता र मन्त्रीलाई महागढीमाई नगर क्षेत्रभित्र प्रवेशमा रोक लगाएको भन्दै बुधवार सामाजिक सञ्जाल फेसबूकमा स्टाटस लेखेका थिए ।. प्रधानमन्त्रीसहित गठबन्धन दलका शीर्षस्थ नेतालाई भेटेर प्रमुख प्रशासकीय अधिकृत पठाइदिन आग्रह गर्दासमेत सुनुवाइ नभएपछि प्रवेश निषेध गरेको नगरप्रमुख यादवले बताए ।. प्रमुख प्रशासकीय अधिकृत नहुँदा नगरपालिकाका कर्मचारी, शिक्षक, स्वास्थ्यकर्मीसहित ६५८ जना कर्मचारीले चार महीनादेखि तलब पाएका छैनन् भने नगरपालिकाको योजनाका कामसमेत प्रभावित बनेका छन् ।. प्रमुख प्रशासकीय अधिकृत नभएका कारण चालू आर्थिक वर्षमा पाँच प्रतिशत मात्रै योजनाको सम्झौता भएको छ । नगरप्रमुख यादवले प्रमुख प्रशासकीय अधिकृत चार महीनादेखि नहुँदा झन्डै एक अर्बको बजेट फ्रिज हुन लागेको बताउँदै आएका छन् । प्रमुख यादव प्रमुख प्रशासकीय अधिकृत माग गर्न यतिबेला काठमाडौंमैं छन् ।",https://eprateekdaily.com/2023/05/05/50698
नेपाल–भारत वैवाहिक सम्बन्ध घट्दै,स्थानीय,प्रतीक दैनिक,"बैशाख २१, २०८०",सेढवा,"नेपाल–भारत सीमामा खटेका दुवै देशका सुरक्षाकर्मीहरूले उत्पन्न गरेका समस्याका कारण दुई देशबीचको रोटीबेटी सम्बन्धमा अवरोध हुन थालेको छ ।. विगतका तुलनामा अहिले नेपाल– भारतका नागरिकबीच वैवाहिक कार्यक्रम कम हुँदै गएको छ । भारत, बिहार राज्यका विभिन्न जिल्लामा नेपालबाट जन्ती जाँदा सीमामा विभिन्न किसिमका समस्या उत्पन्न हुने गरेको जीराभवानी गाउँपालिका–२ सेढवा निवासी शङ्कर चौधरीले बताए । सीमामा खटेका नेपाली सुरक्षाकर्मीहरूले खासै केही नगरे पनि भारतीय एसएसबीले गाडीको कागजपत्र माग्ने गरेको, बैन्डबाजा, रथलगायतका विषयलाई लिएर दुःख दिने गरेको चौधरीले बताए । यसका साथै एउटा नाकाबाट जन्ती लैजाँदा अर्को नाकाबाट लैजान भारतीय सुरक्ष्Fाकर्मीहरूले दुःख दिने गरेका कारण दुई देशबीच वैवाहिक कार्यक्रम कम हुँदै गएको चौधरीले बताए ।. भारतबाट नेपालमा जन्ती आउँदा नेपाली सुरक्षाकर्मीहरूले पनि दुःख दिने गरेको भारतीय पक्षको गुनासो छ । पश्चिमी चम्पारण गौनाहा प्रखण्डको जमुनिया पञ्चायतका रञ्जीत पञ्जियारले भारतबाट नेपालमा जन्ती लैजाँदा मनोरञ्जनका लागि ल्याइने आर्केस्ट्रा जसमा युवती रहने गर्छन्, त्यसलाई नेपाली सुरक्षाकर्मीले प्रतिबन्ध लगाएको बताए ।. यसका साथै प्रहरीले जन्तीको पटाका खोस्ने, वडाको सिफारिश अनुसार तोकिएको सङ्ख्यामा सवारीसाधन लैजाने नियम लगाएपछि दुई देशबीच वैवाहिक सम्बन्धमा कमी आएको हो ।. अहिले नेपालबाट भारतमा छोरीहरूको विवाह निकै कम हुने गरेको पञ्जियारले बताए ।",https://eprateekdaily.com/2023/05/04/50647
"धोबिनीमा तालाबन्दी, कर्मचारीलाई मस्ती/सेवाग्राहीलाई सास्ती",स्थानीय,प्रतीक दैनिक,"बैशाख २०, २०८०",वीरगंज,"नेपाली काङ्ग्रेसका निर्वाचित वडाध्यक्ष तथा उपाध्यक्षले धोबिनी गाउँपालिकाको काम काराबाईप्रति असन्तुष्टि जनाउँदै गरेको तालाबन्दी आज १२ दिन पुगेको छ ।. तालाबन्दीको कारण सेवाग्राहीलाई सास्ती भएको छ भने कर्मचारीहरू मस्तीमा छन् । कार्यालयमा तालाबन्दी भएको भन्दै उनीहरू पर्साको सदरमुकाममा बसेका छन् । गापाबाट पाउने सेवा सुविधाहरू अवरोध भएपछि स्थानीयवासीहरू मारमा परेका छन् ।. स्थानीयले कार्यालयमा नामको तालाबन्दी भएको तथा गापाबाट दिने सेवाबाहेक विकासका सबै काम धमाधम भइरहेको बताएका छन् ।. तालाबन्दी गर्ने पक्षधरहरू वीरगंजस्थित प्रमुख प्रशासकीय अधिकृतको कोठामा पुगेर भुक्तानी लिने, ठेक्का लगाउने, सामानहरू खरीद गर्ने कार्य भइरहेको स्रोतले जनाएको छ ।. कार्यालय खुलेको दिन आलोपालो कर्मचारीहरू आउँछन्, तालाबन्दीको बहाना बनाई कर्मचारीहरू घर बस्दा राष्ट्रिय परिचयपत्रको प्रमाणित, बिरामीहरूको सिफारिशलगायत कार्य प्रभावित भएको छ ।. तालाबन्दी खोलाउन मध्यस्थकर्ताको खोजी. धोबिनी गापामा भएको तालाबन्दी अहिले दुर्ई दलको प्रतिष्ठाको विषय बनेको छ । उपाध्यक्षले कार्यालयमा तालाबन्दी गरेको तर अध्यक्ष मदन चौहानले यो विषयमा कुनै चियोचासो राखेका छैनन् । गापा अध्यक्षको मौनताले तालाबन्दी गर्ने पक्षलाई अहिले घाँडो भएको छ ।. आफैंले लगाएको ताला खोल्ने पक्षमा गापा उपाध्यक्ष देखिए पनि यसको सहज अवतरणको लागि उनी प्रतीक्षारत छिन् ।. अहिले ताला खोल्ने विषयमा सहजकर्ताको खोजी भइरहेको छ । अध्यक्ष, उपाध्यक्षबीच संवाद हुने हो भने आजै ताला खोलिने स्रोतले जनाएको छ । यस विषयमा गाउँका अगुवाहरू पनि अहिले मौन धारण गरेर बसेका छन् । आफै योजना बनाउने र चित्त नबुझेपछि गापा कार्यालयमा तालाबन्दी गर्ने गरेको कारण अगुवाहरूले पनि चासो नलिएका हुन् ।",https://eprateekdaily.com/2023/05/03/50609
पर्सा/बारामा अन्तर्राष्ट्रिय श्रमिक दिवस मनाइयो,स्थानीय,प्रतीक दैनिक,"बैशाख १८, २०८०",वीरगंज,"अन्तर्राष्ट्रिय श्रमिक दिवस पर्सा र बारामा विभिन्न कार्यक्रमको आयोजना गरी मनाइएको छ ।. दिवसको अवसरमा सोमवार सानो पाइलाले आरोग्य वृहत् निश्शुल्क स्वास्थ्य शिविर सम्पन्न गर्यो ।. माईस्थान पार्कमा आयोजित स्वास्थ्य शिविरमा डा राकेशकुमार झा, डा अस्मिता उपाध्याय द्विवेदी, डा रञ्जनकुमार झा, डा सरोजरोशन दास, डा राजेश स्वर्णकार र डा भुनेशकुमार बादललगायतको टोलीले स्वास्थ्य चेकजाँच गरेको थियो ।. शिविरमा पेट, हाडजोर्नी, स्त्री, दाँतलगायतका समस्याहरू चिकित्सकहरूले चेकजाँचका थिए ।. शिविरमा १८१ जनाले चिकित्सकीय परामर्श लिएका थिए । शिविरमा नसर्ने रोगका बिरामीहरू सबैभन्दा बढी आएका र उनीहरूलाई चिकित्सकीय परामर्शमा औषधि पनि उपलब्ध गराइएको आयोजकले जनाएको छ । शिविर सञ्चालनमा नेशनल हेल्थकेयरले औषधि र नेशनल मेडिकल कलेजका विद्यार्थीहरूले प्राविधिक सहयोग पुर्याएका थिए ।. यसैगरी, नेपाल ट्रेड युनियन महासङ्घ जिफन्ट मधेस प्रदेशको आयोजनामा सिमरामा १३४औं मे दिवस मनाइएको छ । कार्यक्रमका प्रमुख अतिथि नेकपा एमालेका पोलिटब्युरो सदस्य पुरुषोत्तम पौडेलले मुलुक समृद्ध बनाउन उत्पादनमा वृद्धि गर्नुपर्ने सुझाए । उनले उत्पादन बढेर बजार विस्तार भएको खण्डमा रोजगारका अवसर सिर्जना हुने बताए ।. नेता पौडेलले सरकारले देशमा भ्रष्टाचार बढाएको र मजदूरविरोधी भएको आरोप लगाए ।. उनले देश विकासका लागि मजदूरहरूको आर्थिक उन्नति हुन जरुरी भएको बताए ।. जिफन्ट मधेस प्रदेश कमिटीका अध्यक्ष कमलेश झाको अध्यक्षतामा भएको कार्यक्रममा जिफन्टका उपाध्यक्ष मञ्जु थापा, एमाले प्रदेश कमिटी सदस्यहरू सुन्दर विक, देवनारायण चौधरी, मनोज पौडेल, सीता गुरुङ, आनन्द थामी, गीता भण्डारी, सुमित्रा सापकोटालगायतले मन्तव्य व्यक्त गरेका थिए । कार्यक्रममा अमर यादवले स्वागत र मुक्ति चौधरीले सहजीकरण गरेका थिए ।",https://eprateekdaily.com/2023/05/01/50517
"नगर प्रमुखले दुव्र्यवहार गरेका हुन्, उजूरी गर्दिनँ–नापी प्रमुख, दुव्र्यवहार गरेको छैन, त्यसका साक्षी छन्– नगर प्रमुख",स्थानीय,प्रतीक दैनिक,"बैशाख २०, २०८०",वीरगंज,"मेन्टेनेन्स नापी कार्यालय पर्साका प्रमुख नारायण श्रेष्ठले आफूलाई वीरगंज महानगरका प्रमुख राजेशमान सिंहले दुव्र्यवहार गरेको र उनका मानिसहरूले कुटपिट गरेको आरोप लगाएका छन् ।. दिउँसो ४ बजे नगरप्रमुखसहितको टोली कार्यकक्षमा आएको र कठालो समाएर गाडीमा हाली जिल्ला प्रशासन लगेको बताए । उनले नगर प्रमुखले अपशब्द प्रयोग गरेको र जिल्ला प्रशासनको गेट अगाडि उनका मानिसहरूले ‘घुस्याहा हाकिम, पैसा माग्छस् भनेर’ हातपात गरेको बताए ।. घटनापछि नगरप्रमुखले प्रमुख जिल्ला अधिकारी हीरालाल रेग्मीको कक्षमा लगेको र त्यहाँ सहमति कायम गरी आफूलाई छाडिएको बताए ।. उनले आजै बिहान नगरप्रमुखले बोलाएको र ९ बजेको उनको कार्यकक्षमा भेटेको बताए । नगर विकास समितिले प्लटिङ्ग गरेको ३५ वर्ष अघिको श्रीसिया टाउन प्लानिङ्गको जग्गा आफू आएपछि नापजाँच शुरू गरेर छुट्याउने काम भइरहेको र ७० प्रतिशत काम सकाएको नापी प्रमुख श्रेष्ठले बताए ।. यसै विषयमा नगरप्रमुखले काम छिटो सकाउन दबाब दिएको र वर्षाको कारण काम रोकिएको जानकारी गराएको उनले बताए ।. नगरप्रमुखले गरेको दुव्र्यवहारविरुद्ध आफू प्रहरी प्रशासनमा नजाने उनले बताए ।. नगरप्रमुख राजेशमान सिंहले भने ६ महीनादेखि काम अडकाएर राखेकोले नापी प्रमुख श्रेष्ठलाई प्रमुख जिल्ला अधिकारी समक्ष ससम्मान प्रस्तुत गरेको बताएका छन् । उनले दुव्र्यवहारको कुनै घटना नभएको र त्यसका साक्षी प्रमुख प्रशासकीय अधिकृत लक्ष्मीप्रसाद पौडेल र इन्जिनीयर सञ्जय खेतान रहेको बताए ।. आफूले दुव्र्यवहार गरेको भए प्रमुख जिल्ला अधिकारीले सहेर नबस्ने भन्दै उनले नापी अधिकृतले गल्ती गरेकै कारण लिखित सहमति गरेको र सात दिनभित्र नापीको काम गर्ने प्रतिबद्धता जाहेर गरेको बताए ।",https://eprateekdaily.com/2023/05/03/50592
बैंकिङ क्षेत्रमा सूचना प्रविधिको भूमिकासम्बन्धी अन्तक्र्रिया,स्थानीय,प्रतीक दैनिक,"बैशाख १९, २०८०",वीरगंज,"राष्ट्रिय सूचना तथा सञ्चार प्रविधि दिवस–२०२३ का अवसरमा कम्प्युटर एसोसिएशन नेपाल महासङ्घ, पर्साले ‘सुरक्षित सूचना प्रविधि, सुशासन र समृद्धि’ नारा सहित बैंकिङ क्षेत्रमा यसको भूमिकासम्बन्धी अन्तर्संवाद कार्यक्रम मङ्गलवार गरेको छ ।. ग्लोबल बिजनेश कलेजमा आयोजित कार्यक्रममा कर्पोरेट डेभलपमेन्ट बैंकका प्राविधिक अरविन्दकुमार चौरसियाले बैंकिङ्ग क्षेत्रमा सूचना, प्रविधिको महत्व र उपयोग दिन प्रतिदिन बढिरहेको बताए । उनले प्रविधिको पहुँचसँगै चुनौती र अप्ठ्यारा देखिएको र त्यसलाई समयसापेक्ष समाधान गर्नुपर्ने बताए । त्यसो नगरिएको खण्डमा नकारात्मक प्रभाव पर्ने उनले सुझाए ।. महासङ्घ, पर्साका अध्यक्ष प्रशान्त कुमारले आजको युगमा सूचना, आदान प्रदान गर्ने विषय मात्र नभएर एउटा शक्तिको रूपमा देखापरेको बताए । उनले सूचना प्रविधिका बहुआयामिक पक्षबारे सहभागीहरूलाई जानकारी गराएका थिए । कार्यक्रममा कलेजका प्रधानाध्यापक श्रीरामकुमार दास, प्रबन्ध निर्देशक ओमप्रकाश श्रेष्ठ, लेखा प्रमुख अशोक सर्राफ, क्यान पर्साका कार्यसमिति सदस्य राकेश साह, बैंक कर्मचारी, छात्रछात्रालगायतको उपस्थिति थियो ।",https://eprateekdaily.com/2023/05/02/50558
ट्राफिकद्वारा साइकलमा चम्किलो स्टिकर टाँस,स्थानीय,प्रतीक दैनिक,"बैशाख १९, २०८०",वीरगंज,"जिल्ला ट्राफिक प्रहरी कार्यालय, पर्साको आयोजनामा मङ्गलवार साइकलमा स्टिकर टाँसिएको छ । खासगरी राजमार्गमा सवारी साधनबाट साइकल दुर्घटना हुने र मानिसको मृत्यु हुने घटनाहरू नहोस् भन्ने अभिप्रFयले साइकलमा स्टिकर टाँसिएको व्यवस्थित वीरगंज अभियानका अध्यक्ष दिलीपराज कार्कीले बताए ।. ट्राफिकको सहयोगमा यस अघि पनि साइकलमा चम्किलो स्टिकर टाँस्ने काम भएको र अहिले पुनः सोही कार्यलाई निरन्तरता दिइएको उनले बताए । आज १५० वटा साइकलमा स्टिकर टाँसिएको थियो । कार्यक्रममा ट्राफिक हवल्दार रामेश्वर यादव, ट्राफिक सहायक हवल्दार सुबोध यादव, पत्रकार नीरज पिठाकोटे मगरलगायतको सहभागिता थियो ।",https://eprateekdaily.com/2023/05/02/50548
कानून व्यवसायीद्वारा अदालतमा धर्ना,स्थानीय,प्रतीक दैनिक,"बैशाख १९, २०८०",वीरगंज,"न्यायपालिकामा व्याप्त भ्रष्टाचार, विकृति, विसङ्गतिको अन्त्य तथा न्यायपालिकाप्रति जनआस्था अभिवृद्धिका लागि आइतवारदेखि आन्दोलित कानून व्यवसायीहरूले मङ्गलवार पर्सा जिल्ला अदालत र उच्च अदालतमा एक घण्टा धर्ना दिएका छन् ।. नेपाल बार एसोसिएशनले आइतवारदेखि आठ सूत्रीय माग राखी आन्दोलन घोषणा गरे अनुरूप पर्साका कानून व्यवसायीहरू पनि आन्दोलित भएका हुन् ।. आइतवार पर्सा जिल्ला अदालत र उच्च अदालत बार एसोसिएशनले दबाबमूलक कार्यक्रम अन्तर्गत धर्ना दिएको थियो । आज पनि दुवै अदालतमा पर्सा र उच्च अदालत बारमा आबद्ध कानून व्यवसायीले एक घण्टा धर्ना दिए ।. पर्सा बारका अध्यक्ष कमलमोहन पोखरेलको नेतृत्वमा भएको धर्ना कार्यक्रममा कानून व्यवसायीहरू अनिरुद्धप्रसाद सिंह, प्रेम साह, रामजी साह गोढ, अञ्जनकुमार नवीन, सन्तोष श्रीवास्तवलगायतको सहभागिता थियो ।. स्वतन्त्र न्यायपालिकाको रक्षा, न्यायालयभित्रको भ्रष्टाचार, विकृति, विसङ्गति, प्रधानन्यायाधीशको नियुक्ति, सर्वोच्च अदालतलगायत सबै तहका अदालतमा रिक्त न्यायाधीश यथाशीघ्र नियुक्ति, संवैधानिक दायित्व पूरा, संसदीय सुनुवाइ समिति गठन, संवैधानिक परिषद्को बैठकजस्ता आठ बुँदे माग राखिएको छ । धर्ना कार्यक्रम एक सातासम्म सञ्चालन हुने कानून व्यवसायी अधिवक्ता अनिरुद्धप्रसाद सिंहले बताए ।",https://eprateekdaily.com/2023/05/02/50555
वैशाख २६ पछि ड्राइपोर्ट पूरै ठप्प पार्ने गाउँलेको अल्टिमेटम,स्थानीय,प्रतीक दैनिक,"बैशाख १८, २०८०",वीरगंज,"वीरगंज–२५ श्रीसियावासीलाई सरकारले मुआवजा दिन आनाकानी गर्न थालेपछि गाउँलेहरू आक्रोशित भएका छन् । उनीहरूले आगामी वैशाख २५ गतेसम्म मुआवजाको बाँकी रकम नपाए वैशाख २६ गतेदेखि निर्णायक आन्दोलन गर्ने चेतावनी दिएका छन् ।. विभिन्न माग राख्दै उनीहरूले पर्साका सहायक प्रमुख जिल्ला अधिकारी मदन घिमिरेलाई ज्ञापनपत्र बुझाउँदै मुआवजा नपाए वैशाख २६ गतेदेखि श्रीसिया सुक्खा बन्दरगाहको सबै कारोबार ठप्प पारी निर्णायक आन्दोलनमा उत्रिन आफूहरू बाध्य हुने जनाएका छन् । सरकारले छ वर्षपहिले अधिग्रहण गरेको जग्गाको मुआवजा अहिलेसम्म पूर्णरूपमा दिएको छैन ।. मुुआवजाका लागि छ वर्षदेखि पटकपटक हारगुहार गर्दासमेत सुनुवाइ नभएको भन्दै मुआवजापीडितहरूले अब सुक्खा बन्दरगाहको कारोबार नै ठप्प पारेर निर्णायक आन्दोलनमा उत्रिने अल्टिमेटम दिएका हुन् ।. मुआवजा सङ्घर्ष समितिको अगुवाइमा पीडितहरूले पर्साका सप्रजिअ घिमिरे र सुक्खा बन्दरगाह भन्सार कार्यालयका प्रमुख जयबहादुर भण्डारीलाई छुट्टाछुट्टै भेटेर ज्ञापनपत्र बुझाएका थिए । यसअघि गत चैत २१ गते पनि उनीहरूले जग्गाको मुआवजाको माग गर्दै सुक्खा बन्दरगाहमा प्रदर्शन गर्दै धर्ना दिएका थिए । त्यस बेला सुक्खा बन्दरगाह भन्सार कार्यालयका सूचना अधिकारी सन्तोष न्यौपानेले मुआवजाको लागि पहल गर्ने आश्वासन दिएपछि जग्गाधनीहरूले धर्ना र प्रदर्शन स्थगित गरेका थिए ।. आश्वासन पाएको एक महीना पुग्न लाग्दासमेत मुआवजाको लागि कुनै पहल नभएपछि सम्बन्धित निकायमा ज्ञापनपत्र बुझाउँदै एक हप्ताको अल्टिमेटम दिएको सङ्घर्ष समितिका सदस्य परमेश्वरप्रसाद तुराहाले बताए । पीडितमध्येकी वैजयन्ती मालाले भनिन्, “कि त रोक्का भएको जग्गा फुकुवा हुनुपर्यो, नत्र हामीलाई तत्कालै मुआवजा रकम दिनुपर्यो । सरकारले अनिर्णयको बन्दी बनाएर हामीलाई कहिलेसम्म राख्ने ?” यस विषयमा श्रीसिया सुक्खा बन्दरगाह भन्सारका सूचना अधिकारी सन्तोष न्यौपानेले पीडितहरूको मागबारे माथिल्लो निकायलाई जानकारी गराइसकिएको र निकासा नआएकोले रकम वितरण नभएको बताए । उनका अनुसार अधिग्रहण गरिएको कुल ६२ बिघा जग्गाको ९२० कित्ता जग्गामध्ये हालसम्म ६८३ कित्ताको ४२ बिघा १५ कट्ठा १६ धुर जग्गाको मुआवजा सम्बन्धित जग्गाधनीहरूले बुझेर लगिसकेका छन् । हालसम्म २८० जना जग्गाधनीले मुआवजाबापत करीब चार अर्ब रुपैयाँ बुझिसकेको उनले बताए ।. उनका अनुसार अब करीब १९ बिघा जग्गाको दुई अर्ब ८० करोड रुपैयाँ मुआवजा वितरण गर्न बाँकी छ । यसबाहेक त्यस क्षेत्रमा पर्ने घर, रूख, कृषि, पोखरी, चापाकल आदिको पनि मुआवजा दिनुपर्नेमा त्यसको भने सर्भे नै हुन नसकेको न्यौपानेको भनाइ छ ।. सरकारले २०७३ सालदेखि श्रीसियास्थित सुक्खा बन्दरगाह भन्सार कार्यालय र अलौंस्थित वीरगंज भन्सार मातहतको आइसिपी भन्सारबीचको ६२ बिघा जग्गा अधिग्रहण गरेको थियो । भूमिसुधार तथा मालपोत कार्यालय, पर्सामा पत्र पठाएर उक्त जग्गा रोक्का गराइएको छ ।",https://eprateekdaily.com/2023/05/01/50511
ओलीको अभिव्यक्तिको विरोधमा पुतला दहन,स्थानीय,प्रतीक दैनिक,"बैशाख १८, २०८०",वीरगंज,नेपाल राष्ट्रवाद सङ्घले वीरगंजमा एमाले अध्यक्ष केपीशर्मा ओलीको पुतला दहन गरेको छ ।. पूर्वराजाविरुद्ध एमाले अध्यक्ष ओलीको अभिव्यक्तिको विरोधमा सङ्घले सोमवार घण्टाघरनजीक ओलीको पुतला दहन गरेको हो ।. सङ्घका अध्यक्ष जनकलाल साहको नेतृत्वमा राजावादीहरूले एमाले अध्यक्ष ओलीको पुतला दहन गरेका थिए । पुतला दहन गरिएपछि प्रहरीले आगो निभाएको थियो तर प्रदर्शनकारी कसैलाई पनि पक्राउ गरेन । प्रदर्शनकारीहरूले ओलीविरुद्ध चर्का नाराबाजी गरेका थिए ।,https://eprateekdaily.com/2023/05/01/50508
नेउवामको व्यापार समितिमा गुप्ता मनोनयन,स्थानीय,प्रतीक दैनिक,"बैशाख २०, २०८०",वीरगंज,"वीरगंज उद्योग वाणिज्य सङ्घका निवर्तमान अध्यक्ष सुबोधकुमार गुप्ता नेपाल उद्योग वाणिज्य महासङ्घ अन्तर्गत गठित व्यापार समितिको सभापतिमा मनोनयन भएका छन् ।. नेउवा महासङ्घको वैशाख ३ गते बसेको पहिलो कार्यकारिणी समितिको बैठकले अध्यक्षलाई अख्तियारी प्रदान गरे बमोजिम गुप्ता व्यापार समितिको सभापति मनोनयन भएका हुन् ।. वीउवा सङ्घका अध्यक्ष अनिलकुमार अग्रवालले नेपाल उद्योग वाणिज्य महासङ्घ अन्तर्गत गठित समितिहरूमध्ये एक महत्वपूर्ण समितिको रूपमा रहेको व्यापार समितिको अध्यक्षमा गुप्ताको मनोनयनले यस क्षेत्रमा रहेका व्यापारसम्बन्धी मुद्दाहरूलाई राष्ट्रिय मुद्दाका रूपमा रूपान्तरण गरी समाधानको लागि पहल गर्न सहज भएको बताए । अध्यक्ष गुप्ताले व्यावसायिक क्रियाकलापमा शिथिलता, सङ्कुचित हुँदै गइरहेको आन्तरिक बजार, बैंक तथा वित्तीय संस्थाहरूका नियन्त्रणात्मक भूमिका र बढ्दो ब्याज दरले थिलथिलो भएको वाणिज्य क्षेत्रलाई तत्काल गतिशील र जीवन्त बनाउने दिशामा सरकार तथा सरोकारवाला क्षेत्रसँग समन्वयकारी भूमिका निर्वाह गर्ने बताए ।",https://eprateekdaily.com/2023/05/03/50597
पौने छ लाख भारुसहित दुईजना पक्राउ,स्थानीय,प्रतीक दैनिक,"बैशाख २०, २०८०",वीरगंज,"जिल्ला प्रहरी कार्यालय, पर्साले प्रतिबन्धित पौने छ लाख भारुसहित दुईजनालाई पक्राउ गरेको जनाएको छ । वैशाख १७ गते वीरगंज–१६ रजतजयन्ती चोकबाट प्रहरीले भारतबाट वीरगंजतर्फ पैदल आउँदै गरेका भारत, उत्तरप्रदेश, गोरखपुर ग्राम महुई सुघरपुर बस्ने ४२ वर्षीय विनोदकुमार गुप्तालाई प्रतिबन्धित भारु दुई लाखसहित पक्राउ गरेको जिप्रका, पर्साले जनाएको छ ।. गुप्ताले बोकेको झोलामा भारु ५०० को दरको नोट ३६३ थान, २०० को नोट १३ थान, १०० दरको नोट १४५ थान र ५० दरको नोट २८ थान गरी जम्मा भारु दुर्र्ई लाख बरामद भएको प्रहरीले जनाएको छ ।. यसैगरी वैशाख १८ गते राति ९ बजे वीरगंज–१६ रजतजयन्ती चोकबाट प्रहरीले भारत, बिहार जिल्ला मोतीहारी ग्राम करमवा रघुनाथपुर बस्ने ३९ वर्षीय अमितकुमार सिंहलाई पौने चार लाख भारुसहित पक्राउ गरिएको जिप्रका, पर्साले जनाएको छ ।. उनको झोलाबाट भारु दुई हजार दरको नोट २१ थान, ५०० दरको नोट ६४४ थान, २०० दरको नोट ३३ थान, १०० दरको नोट ४५ थान र ५० दरको नोट १४ थान गरी तीन लाख पचहत्तर हजार आठ सय बरामद भएको जिप्रका, पर्साले जनाएको छ ।. पक्राउ परेका दुवैजना र बरामद रकम कारबाईको लागि मङ्गलवार राजस्व अनुसन्धान कार्यालय पथलैया, बारामा बुझाइएको प्रहरीले जानकारी दिएको छ ।",https://eprateekdaily.com/2023/05/03/50578
बन्द आइसियु सञ्चालन गर्ने तयारी,स्थानीय,प्रतीक दैनिक,"बैशाख २०, २०८०",वीरगंज,"नारायणी अस्पतालको बन्द अवस्थामा रहेको २३ शøयाको आइसियु वार्ड वीरगंज महानगरपालिकाको सहयोगमा सञ्चालनमा आउने भएको छ ।. नगरप्रमुख राजेशमान सिंहले बुधवार अस्पतालको अनुगमन गर्दै बन्द अवस्थामा रहेको आइसियु वार्ड वैशाख २४ गते आइतवारदेखि पूर्ण क्षमतामा सञ्चालनमा ल्याउन आवश्यक जनशक्ति सहयोग गर्ने बताए । आइसियु सञ्चालनमा ल्याउन २८ जना जनशक्ति आवश्यक पर्ने अस्पतालले जनाएको छ ।. यस्तै अस्पतालको प्रसुतिगृहमा बिरामीलाई सहज सेवा प्रदानका लागि आवश्यक संरचना निर्माण गर्न महानगरले आगामी आवमा लगानी गर्ने नगरप्रमुख सिंहले बताए । अस्पतालमा आउने बिरामीहरूलाई उपचारमा कुनै कमी नराख्न पनि उनले चिकित्सक, स्वास्थ्यकर्मीलाई आग्रह गरे ।. अस्पतालका मेडिकल सुपरिटेन्डेन्ट डा चित्तरञ्जन साहले नगरप्रमुख सिंहलाई अस्पतालको समसामयिक विषयबारे जानकारी गराएका थिए ।. अस्पताल निरीक्षणमा प्रमुख प्रशासकीय अधिकृत लक्ष्मीप्रसाद पौडेल, नगरप्रमुखको सल्लाहकारद्वय प्रकाश अमात्य, महेश दास, नर्सिङ प्रमुख हेमा थापालगायतको सहभागिता थियो ।",https://eprateekdaily.com/2023/05/03/50600
शिक्षक कुर्मी स्वास्थ्य लाभ गरेर घर फर्किए,स्थानीय,प्रतीक दैनिक,"बैशाख २०, २०८०",वीरगंज,"धोबिनी गाउँपालिका–१ निवासी शिक्षक रामाधारराउत कुर्मीले स्वास्थ्य उपचार गराई घर फर्केका छन् ।. उनी अस्वस्थ भएको प्रतीक दैनिकमा समाचार प्रकाशित भएपछि प्रधानमन्त्रीको सचिवालयले जिल्ला प्रशासन कार्यालय, पर्सामा फोन गरी कुर्मीको स्वास्थ्य र आर्थिक अवस्थाबारे जानकारी लिएको थियो ।. यसैगरी मधेस प्रदेश राज्यमन्त्री रहवर अन्सारी, समाजसेवी सल्लाउद्दिन अहमद तथा सरीफ गद्दीलगायत कुर्मीको घरमा पुगेर कुर्मीलाई गण्डक अस्पतालमा निश्शुल्क उपचार गराउन आग्रह गरेका थिए । शिक्षक कुर्मीको गण्डक अस्पतालले निश्शुल्क औषधि र उपचार गरेपछि मङ्गलवार उनी घर फर्केका छन् ।. धोबिनी गाउँपालिका अध्यक्ष मदन चौहानले शिक्षक कुर्मीलाई फलफूल खरीद गर्न नगद रू चार हजार सहयोग गरेका छन् ।. ५० वर्षदेखि ७० जना बालबालिकालाई साताको शनिवार आधा किलो चामल र एक रूपैयाँ शुल्क लिएर पढाउँदै आएका छन् । उनी बिरामी भएको समाचार प्रतीक दैनिकमा प्रकाशित भएको र अध्यापनमा समस्या देखिएको कुरा प्रकाशमा आएपछि सरोकारवालाले चासो राख्दै उनको स्वास्थ्य उपचार गराएर पुरानै अवस्थामा अध्यापन गराउने व्यवस्थापन गर्न शुरू गरेका छन् ।",https://eprateekdaily.com/2023/05/03/50603
विद्यालय उमेरका बालबालिकालाई मोबाइल नदिनू –प्रजिअ सापकोटा,स्थानीय,प्रतीक दैनिक,"बैशाख १८, २०८०",वीरगंज,"बाराका प्रमुख जिल्ला अधिकारी नवराज सापकोटाले विद्यालय उमेरका बालबालिकालाई मोबाइल फोनबाट टाढा राख्न सुझाव दिएका छन् ।. बाराको बारागढी गाउँपालिका–१ पिपरा बजारस्थित जनता आधारभूत विद्यालयको २०औं वार्षिकोत्सव समारोहमा उनले अभिभावकसँग यस्तो अपील गरेका हुन् । उनले भने, “अहिलेका विद्यालय उमेरका बालबालिकामा सामाजिक सञ्जालको प्यास अत्यधिक भेटिएको छ, उनीहरू गलत एवं विकृतिजन्य सामाजिक सञ्जालका विषयवस्तुभन्दा टाढा रहनुपर्छ, अनिमात्र देशको लागि चाहिने दक्ष जनशक्ति बन्न सक्छ ।”. मोबाइल तथा सामाजिक सञ्जालमा पहुँच हुने बालबालिकाको बानी बिग्रेपछि अध्ययनबाट टाढिंदै जाने, कुलतमा फस्ने घटनाक्रम बढ्दै गएपछि आफूले यस्तो अपील गर्नुपरेको कारण खुलाए । “अहिले १६ वर्षमुनिका बालबालिकामा मोबाइलबाट मायाप्रेममा फस्ने, केटाले केटी भगाउने, पछि प्रशासनले केटी खोजेर ल्याएपछि अभिभावकको जिम्मा लगाउने, केटामाथि अपहरण तथा जबरजस्ती करणीको मुद्दा चलाउने विभिन्न घटना बढ्दै गएका छन्, यसमा मोबाइल तथा अभिभावकको हेलचेक्र्याइँले यस्तो भइरहेको बुझेका छौं,” उनले भने, “बालबालिकालाई सूचना प्रविधिबाट पूर्णरूपमा टाढा राख्न भनेका छैनौं, तर कुन अवस्थामा मोबाइलको प्रयोग गर्न अभिभावकले दिने भनी निगरानी गरेर प्रयोगबारेट बताउनु आवश्यक छ ।”. स्थापना भएको २० वर्षपछि वार्षिकोत्सव मनाएको विद्यालयको प्रगतिको लागि वक्ताहरूले शुभेच्छा व्यक्त गरेका थिए ।. विद्यालय व्यस्थापन समितिका अध्यक्ष जियालाल साहको अध्यक्षतामा सम्पन्न कार्यक्रममा बारागढी गापाका अध्यक्ष अशोक जयसवाल, वडाध्यक्षहरू उमेश साह, सुरेश चौधरीलगायतको सहभागिता रहेको विद्यालयका प्रधानाध्यापक रामनाथ दासले जानकारी गराए । सो अवसरमा विद्यालयका शिक्षक धर्मेन्द्र साह, सुनीता बढई, विद्यालयको मर्मतसम्भारमा सहयोग गरेको वीरगंजको शालिमार सिमेन्टका सञ्चालक अशोक बैद, हिमाल कापी उद्योग, डा नीरज सिंहलगायतलाई सम्मानित गरिएको थियो ।. करीब तीन सय विद्यार्थी एवं नौजना शिक्षक कर्मचारी रहेको सो विद्यालयमा हाल आधारभूत तहसम्म अध्यापन हुने गर्छ । निकट भविष्यमा माध्यमिक तहसम्म लैजाने लक्ष्य रहेको प्रअ दासले बताए ।",https://eprateekdaily.com/2023/05/01/50514
नेपाली नाबालिकाको रक्सौलबाट उद्धार,स्थानीय,प्रतीक दैनिक,"बैशाख १८, २०८०",वीरगंज,मानव तस्करीविरुद्धको एकाइ रक्सौलले एकजना नेपाली नाबालिकाको उद्धार गरेर परिवारको जिम्मा लगाएको छ । २२ वर्षीय युवकले नेपाली नाबालिकालाई ललाइफकाइ भारतको रक्सौल लगेका थिए ।. मानव तस्करीविरुद्धको एकाइ रक्सौलले युवकलाई पक्राउ गरेको र नेपाली नाबालिकालाई भने परिवारजनको जिम्मा लगाएको छ ।. नाबालिका घरपरिवारलाई खबर नगरी युवकको बहकावमा भारत पुगेकी थिइन् । उनीबाट परिवारको सम्पर्क ठेगाना सोधेर परिवारको जिम्मा लगाइएको मानव तस्करीविरुद्ध एकाइ रक्सौलले जनाएको छ ।,https://eprateekdaily.com/2023/05/01/50505
सेनाको आयोजनामा रौतहटमा स्वास्थ्य शिविर,स्थानीय,प्रतीक दैनिक,"बैशाख १६, २०८०",रौतहट,"नेपाली सेना वीर दल गण, रौतहटले आयोजना गरेको स्वास्थ्य शिविरमा ७१४ जनाको निश्शुल्क उपचार भएको छ ।. चन्द्रपुर नपा–८ स्थित शिवशक्ति आधारभूत विद्यालय मोतीपुरमा आयोजित स्वास्थ्य शिविरमा बिरामीहरूको चेकजाँच गरेर निश्शुल्क औषधि पनि वितरण गरिएको थियो । शिविरमा ५६ जना बालबालिका, ५९ जना महिला, २९६ जना आँखारोगी र २०३ जना सामान्य बिरामी गरी ७१४ जनाको उपचार गरिएको र चिकित्सकको सल्लाह अनुसार औषधि वितरण गरिएको नेपाली सेना वीर दल गण, रौतहटका गणपति प्रमुख सेनानी गङ्गाबहादुर विष्टले बताए ।. शिविरमा नेपाली सेनाको २८ नं वाहिनीपति सानुकाजी थापा, चन्द्रपुर नगरपालिकाका प्रमुख सञ्जयकुमार काफ्ले, प्रमुख जिल्ला अधिकारी धर्मेन्द्रकुमार मिश्र, प्रहरी उपरीक्षक वीरबहादुर बुढामगर, सशस्त्र प्रहरी उपरीक्षक माधव घिमिरे, राष्ट्रिय अनुसन्धानका प्रहरी उपरीक्षक चन्दन झालगायतको सहभागिता रहेको गणपति विष्टले बताए । स्वास्थ्य शिविरमा चन्द्रपुर नपा, प्रादेशिक अस्पताल गौर, रेडक्रस सोसाइटी, औषधि व्यवसायी सङ्घ, प्रभु बैंक, ग्रामीण विकास केन्द्रले सहयोग पु¥याएका थिए ।",https://eprateekdaily.com/2023/04/29/50427
सेढवामा जनस्वास्थ्य प्रयोगशालाको उद्घाटन,स्थानीय,प्रतीक दैनिक,"बैशाख १५, २०८०",सेढवा,"प्रदेशसभा सदस्य शङ्करप्रसाद चौधरीले आम नागरिकलाई प्रभावकारी स्वास्थ्य सेवा र गुणस्तरीय शिक्षा प्रदान गर्न आफू सदैव अग्रसर रहेको बताएका छन् । शुक्रवार जीराभवानी गाउँपालिका–२ सेढवास्थित जनस्वास्थ्य प्रयोगशालाको उद्घाटन गर्दै उनले सर्वसाधारणको आधारभूत आवश्यकता अन्तर्गत स्वास्थ्य र गुणस्तरीय शिक्षाका लागि आफूले सक्दो काम गर्ने बताए ।. गापा अध्यक्ष अनोज चौधरीले प्रयोगशाला सञ्चालनमा आएपछि स्वास्थ्य उपचारको लागि यस क्षेत्रका बासिन्दा अन्यत्र जानु नपर्ने बताए । उनले गापावासीले आफ्नै गाउँमा सस्तो र सुलभ स्वास्थ्य उपचार पाउने बताए ।. कार्यक्रममा उपाध्यक्ष रेखा चौधरी, वडाध्यक्ष रामशरण खवास, महादेव महतो थारू, सुरज राय, राजेश्वर महतो, दारासिंहराउत थारू, नेपाली काङ्ग्रेस जीराभवानीका सभापति मनमोहन चौधरी, समाजसेवी ब्रह्मानन्द चौधरी, स्वास्थ्य शाखा प्रमुख अजय दासलगायतको सहभागिता थियो ।",https://eprateekdaily.com/2023/04/28/50400
३८ दिनपछि सहमतिमा रिले अनशन समाप्त,स्थानीय,प्रतीक दैनिक,"बैशाख १५, २०८०",रौतहट,"वृन्दावन नगरपालिकामा ३८ दिनदेखि जारी रिले अनशन सहमतिमा समाप्त भएको छ ।. वृन्दावन नगरपालिका कार्यालयसँग विभिन्न सूचनाको माग गर्दै ३८ दिनदेखि जारी रहेको रिले अनशन बिहीवार दिउँसोबाट अन्त्य भएको हो ।. चैत ७ गतेदेखि वृन्दावन नगरपालिका वडा नं २, ३, ४ र ५ का चारजना वडाध्यक्ष र नगरप्रमुख पदका तीनजना उम्मेदवार रिले अनशनमा बसेका थिए । उनीहरूले राखेका मागमध्ये बैंक स्टेटमेन्ट उपलब्ध गराएको र बाँकी माग क्रमशः पूरा गर्दै जाने सहमतिमा रिले अनशन तोडिएको अनशनरत वृन्दावन नगरपालिका वडा नं ४ का अध्यक्ष श्यामनन्दन यादवले बताए ।. वृन्दावन नगरपालिकाका प्रमुख प्रशासकीय अधिकृत ओमप्रसाद पाण्डे र अनशनकारीबीच पाँच बुँदे सहमति भएपछि रिले अनशन तोडिएको हो । रिले अनशन बस्ने पक्षबाट माग भएबमोजिमका सूचना कानूनसम्मतरूपमा कार्यालयले उपलब्ध गराउने, रिले अनशनमा नगरपालिकाका वडाध्यक्षहरूसमेत सहभागी भएकाले उनीहरूबाट कार्यालयसँग समन्वय गरी सूचना प्राप्त गर्ने, सुशासन कायम गर्न कार्यालयका तर्फबाट समयसमयमा सार्वजनिक सुनुवाइ आयोजना गर्ने, कार्यालयका तर्फबाट मागबमोजिम आर्थिक वर्ष २०७८/७९ को जेठ १ गतेदेखि हालसम्मको सञ्चित कोष, चालू र पूँजीगततर्फको बैंक स्टेटमेन्ट उपलब्ध गराउने, नगरवासी–राजनीतिक दल तथा जनप्रतिनिधिबीच सहकार्य तथा समन्वय कायम राख्ने सहमति भएपछि अनशन तोडिएको हो ।",https://eprateekdaily.com/2023/04/28/50406
प्रहरी चौकीबाट शव लिएर परिवारजन भागे,स्थानीय,प्रतीक दैनिक,"बैशाख १६, २०८०",पर्सागढी,खोलामा डुबेर मृत्यु भएकी एकजना नाबालिकाको लाशलाई घरपरिवार र गाउँलेले प्रहरी कार्यालयबाट लिएर भागेका छन् ।. वीरगंज महानगर–३१ भेडाहा खोलामा डुबेर मृत्यु भएकी पर्सागढी नपा–४ मुसहरी टोला निवासी १२ वर्षीया विनीता माझीको शवलाई प्रहरी कार्यालयबाट गाउँलेहरूले लिएर भागेका हुन् ।. प्रहरीले भेडाहा खोलामा निर्माणाधीन तटबन्धमा साँझ ६ बजे डुबेर मृतावस्थामा माझीको शव बरामद भएको थियो । सो शवलाई प्रहरी कार्यालयमा राखेर शल्यपरीक्षणको लागि वीरगंज. क्रममा मृतक माझीका परिवारजन र गाउँलेहरूले लिएर भागेका थिए । उनीहरूले शव घरमा राखेका थिए र शल्यपरीक्षण गर्न मानेका थिएनन् । पछि थप प्रहरी बल परिचालन भएर शव नियन्त्रणमा लिइएको थियो र शल्यपरीक्षणको लागि नारायणी अस्पताल पठाइएको थियो । प्रहरीले मृत्युको कारण पुष्टि नभइसकेको बताएको छ ।. भेडाहा खोलामा तटबन्ध बनाउँदा जेसिबीबाट माटो खन्दा ठाउँठाउँमा खाल्डो भएर त्यसमा पानी भरिएकोछ ।. कसैले नाबालिका सो स्थानमा नुहाउन गएको बेला डुबेर मृत्यु भएको बताउँछन् भने केहीले खुट्टा चिप्लेर खसेको र मृत्यु भएको बताइरहेका छन् ।,https://eprateekdaily.com/2023/04/29/50442
भाटभटेनीको कारोबार एक महीनामा १५ करोडभन्दा बढी,स्थानीय,प्रतीक दैनिक,"बैशाख १७, २०८०",परवानीपुर,"वीरगंजस्थित भाटभटेनीले पछिल्लो एक महीनामा १५ करोड रुपैयाँभन्दा बढीको कारोबार गरेको छ ।. नेपालकै सबैभन्दा ठूलो सपिङमल भाटभटेनी सुपरमार्केटको वीरगंज भाटभटेनीले गएको एक महीनामा १५ करोडभन्दा बढीको कारोबार गरेको भाटभटेनीका व्यवस्थापक विनोद भट्टराईले जानकारी दिए । भाटभटेनी सुपर स्टोर्स नेपालका क्षेत्रीय प्रबन्धकसमेत रहेका भट्टराईले गत चैत ९ गते भाटभटेनीको वीरगंज शाखा उद्घाटन भएकोमा कारोबार अपेक्षाभन्दा राम्रो भइरहेको बताए ।. “उद्घाटन भएदेखि एक सातासम्म खूबै भीड थियो, दैनिक ८० लाखदेखि एक करोडसम्म पनि कारोबार हुन्थ्यो,” उनले भने, “अहिले दैनिक ५० लाखमाथि कारोबार भइरहेको छ ।” औसतमा एक महीना सात दिनको कारोबार हेर्दा रु १५ करोडभन्दा बढीको कारोबार भएको उनले स्पष्ट पारे ।. वीरगंज भाटभटेनीको कारोबार राम्रो भइरहेको र उपभोक्ताको चाप दिनदिनै बढ्दै गएपछि छुटको अफरलाई पनि निरन्तरता दिंदै लैजाने भट्टराईले बताए ।. वीरगंजको भाटभटेनीमा चिनीको बिक्री अत्यधिक रहेको उनले बताए । पर्सा, बारा, रौतहट तथा बिहारका सीमावर्ती शहरबाट पनि उपभोक्ताहरू भाटभटेनीमा किनमेलका लागि आउने गरेको उनले बताए । भारतका सीमावर्ती शहरका उपभोक्ताहरूको चाप शुक्रवार, शनिवार र आइतवार अत्यधिक रहेको उनको भनाइ छ ।. सो स्टोरमा म्याद गुज्रिएका सामान बिक्री भइरहेको, माग गरिएका सामान पर्याप्त मात्रामा नपाएको एवं तोकिएको छुट अनुसार छुट दिने नगरिएको केही उपभोक्ताहरूले गुनासा गरेका छन् । यस सम्बन्धमा भट्टराईले भने, “केही जायज गुनासा पनि छन्, केही हचुवाको भरमा पनि आरोप लगाइएका छन्, तर हामी उपभोक्ताका विश्वासलाई जित्न कमीकमजोरीलाई सम्बोधन गर्दै प्रभावकारी एवं गुणस्तरीय सेवा दिन तत्पर छौं ।”",https://eprateekdaily.com/2023/04/30/50474
गौशालामा निर्माण भएका अवैध संरचना भत्काइयो,स्थानीय,प्रतीक दैनिक,"बैशाख १७, २०८०",पर्सागढी,"जीतपुरसिमरा उपमहानगरपालिका–७ अन्तर्गत गौशालाको जग्गामा रहेको संरचना आइतवार उपमहानगरपालिकाले भत्काएको छ ।. वर्षौंदेखि सार्वजनिक जग्गामा केही व्यक्तिले सटर निर्माण गरी लाखौं रुपियाँँ बर्सेनि भाडा उठाइरहेका थिए । अदालतले सार्वजनिक जग्गा उपमहानगरपालिकाको मातहतमा रहने निर्णय गरे पनि ती व्यक्तिहरू अटेर गरी बसेका थिए ।. उपमहानगरपालिकाले पनि पटकपटक जग्गा खाली गर्न पसलेहरूलाई पत्राचार गर्दै आएको थियो । तर पत्रको बेवास्ता गरी पसल खाली नगरिएपछि आज नगरप्रमुख राजन पौडेल आफैं उपस्थित भएर दुईवटा जेसिबी लगाएर अवैध निर्माण भत्काएका हुन् ।. आज केही भौतिक संरचना भत्काइएपछि पसलेहरूले समय माग गरेका थिए । जेसिबीबाट भत्काउँदा सटरभित्रका सामानमा क्ष्Fति पुगेको भन्दै उनीहरूले आफैं भत्काउन समय मागेका हुन् । पसलेहरूले आइतवार साँझ आफैंले पसल खाली गरिदिने बताउँदै जेसिबी रोक्न आग्रह गरेका थिए ।. संरचना भत्काउने क्रममा नगरप्रमुख पौडेलसँग पसलेहरूले हुलहुज्जत गर्न खोजेका थिए ।. नगरप्रमुख पौडेलले उपमहानगरमा रहेका सार्वजनिक जग्गाहरू क्रमशः खाली गराउँदै जाने बताए । उनले कसैलाई पनि काखापाखा नगर्ने र उपमहानगरले सार्वजनिक जग्गा नियन्त्रणमा लिने बताए । उनले सार्वजनिक जग्गा अतिक्रमण गरेर बसेका सबैलाई आफैंले खाली गर्न आग्रह गर्दै उपमहानगरले खाली गराउनुपरेमा लाग्ने क्षतिसमेत सम्बन्धित व्यक्तिसँग असुलउपर गर्ने चेतावनी दिएका थिए । नगरप्रमुखसँगै प्रमुख प्रशासकीय अधिकृत हरिलाल पुरी, वडाध्यक्षहरू सुनीलकुमार गुप्ता, ईश्वर केसी, धनबहादुर श्रेष्ठलगायतको सहभागिता थियो ।",https://eprateekdaily.com/2023/04/30/50477
"मिश्र, राजभण्डारी, कुर्मी र लामालाई, अम्बिका सिंह–ममता राजकर्णिकार स्मृति पुरस्कार प्रदान",स्थानीय,प्रतीक दैनिक,"बैशाख १६, २०८०",वीरगंज,"अम्बिका–ममता स्मृति प्रतिष्ठानको आयोजनामा शनिवार शिक्षा क्षेत्रका चारजनालाई अम्बिका सिंह–ममता राजकर्णिकार स्मृति पुरस्कार प्रदान गरिएको छ ।. एमालेका वरिष्ठ उपाध्यक्ष एवं पूर्वउपप्रधानमन्त्री ईश्वर पोखरेलले शैक्षिक क्षेत्रमा योगदान पु¥याएका पूर्व जिल्ला शिक्षा अधिकारी जीवक्ष मिश्र, शिक्षिका मुनाबदन राजभण्डारी, नृसिंह मावि विद्यालय व्यवस्थापन समितिका पूर्वअध्यक्ष रामनारायण कुर्मी र गौतम माविकी सञ्चालिका उर्मिला लामालाई नगद, सम्मानपत्र र दोसल्ला ओढाएर सम्मानित गरेका थिए । उर्मिला लामा विदेशमा रहेकीले उनको पुरस्कार छोरा सोनम लामाले बुझेका थिए ।. सो अवसरमा नेता पोखरेलले सामाजिक सद्भावले राष्ट्रिय एकता बलियो हुने बताए । उनले सामाजिक सद्भाव बिगार्ने कार्य कसैले गर्न नहुने तर्क गरे । अमेरिका, युरोपलगायतका समृद्ध देशहरू सामाजिक सद्भाव बनाएरै अगाडि बढेको उदाहरण उनले दिए ।. उनले तीनतर्फ विश्वकै धेरै जनसङ्ख्या भएको देश भारत र एकातर्फ दोस्रो ठूलो जनसङ्ख्या भएको देश चीनको बीचमा रहेको नेपालमा बहुभाषिक, बहुधार्मिक र बहुसांस्कृतिक समुदायहरूको बसोबास रहेकाले एकअर्काप्रतिको सामाजिक सद्भावले मात्रै राष्ट्रिय एकता बलियो हुने बताए ।. वीरगंजमा शिक्षामा योगदान पुर्याउने व्यक्तित्वहरूलाई सम्मान गर्न पाउँदा आफूलाई निकै गौरव महसूस भएको उनले बताए । नेता पोखरेलले नेपालको संविधानमा शिक्षा र स्वास्थ्यलाई मौलिक हकको रूपमा लेखिए पनि अहिले शिक्षा र स्वास्थ्य नागरिकको पहुँचमा पुर्याउने विषय चुनौतीपूर्ण रहेको चर्चा गरे ।. कार्यक्रममा राष्ट्रिय योजना आयोगकी पूर्व सदस्य सलोनी सिंह प्रधानले मधेसमा उतिबेला पढेलेखेकी महिलामा स्व अम्बिका सिंह रहेकी र शैक्षिक क्षेत्रमा उनको योगदान अविस्मरणीय रहेको बताइन् ।. यसैगरी, स्व ममता राजकर्णिकारले पनि विद्यालय सञ्चालन गरेर शिक्षाको क्षेत्रमा योगदान पु¥याएको र दुवैको सम्झनामा प्रतिष्ठान सञ्चालन गरेर शैक्षिक क्षेत्रमा आबद्ध व्यक्तिहरूलाई पुरस्कृत गरिएकामा प्रतिष्ठानको प्रशंसा गरिन् ।. पुरस्कृत व्यक्ति रामनारायण कुर्मीले आफू २०५५ सालमा नृसिंह माविको विद्यालय व्यवस्थापन समितिको अध्यक्ष बन्दा दुई सय विद्यार्थी रहेका र विद्यालयको अवस्था जर्जर रहेकोमा अहिले ३३ सय विद्यार्थी अध्ययनरत रहेको तथा विद्यालयमा नेपाली र अङ्ग्रेजी दुवै माध्यमबाट अध्यापन भइरहेको बताए ।. मल्लिका चित्रकारको अध्यक्षतामा भएको कार्यक्रममा सांसद प्रभु हजरा, वीरगंज महानगरका पूर्वप्रमुख विजयकुमार सरावगी, नेकपा एमाले पर्साका संयोजक डा विश्वम्भर शर्मा, बालगोपाल थापा, शङ्कर कर्णलगायतको सहभागिता थियो । कार्यक्रममा प्रतिष्ठानका अध्यक्ष अरविन्द सिंहले स्वागत र केसी लामिछानेले सहजीकरण गरेका थिए ।",https://eprateekdaily.com/2023/04/29/50430
सामग्री खरीदमा अनियमितता,स्थानीय,प्रतीक दैनिक,"बैशाख १७, २०८०",रौतहट,मौलापुर नगरपालिकामा व्यायामशाला तथा योग केन्द्रका सामग्री खरीदमा अनियमितता भएको छ ।. मौलापुर नगरपालिकाका निमित प्रशासकीय अधिकृत रामबाबू साह र लेखापाल जयप्रकाश साहको मिलेमतोमा व्यायामशाला तथा योग केन्द्रमा अनियमितता भएको बताइन्छ । २०७९ फागुन २ गते व्यायामशाला र योग केन्द्रको उद्घाटन भएको थियो ।. व्यायामशाला र योग केन्द्रमा रु २० लाखको सामग्री राख्ने गरी सप्लायर्सको नाममा भुक्तानी पनि भइसकेको छ ।. तत्कालीन अवस्थामा निमित्त प्रशासकीय अधिकृत साह र लेखापाल साहले उद्घाटनपछि सामग्री राखिने जानकारी गराएका थिए । तर अढाई महीना बितिसक्दा पनि सामान राखिएको छैन ।. निमित्त प्रमुख प्रशासकीय अधिकृत साहले सामान खीरदको प्रक्रियामा रहेकोले ढिला भएको बताएका छन् । उनले रकम हिनामिनाको आरोप मिथ्या भएको बताए ।,https://eprateekdaily.com/2023/04/30/50480
लङ्गडी स्वास्थ्य चौकीमा पनि तालाबन्दी,स्थानीय,प्रतीक दैनिक,"बैशाख १६, २०८०",वीरगंज,पर्साको धोबिनी गाउँपालिमामा कार्यरत स्वास्थ्यकर्मीलाई राजनीतिक दलका अगुवाहरूले दुव्र्यवहार गरेपछि हिजोदेखि स्वास्थ्य सेवा ठप्प भएको छ ।. स्वास्थ्य सेवा ठप्प भएपछि सेवाग्राहीहरू मारमा परेका छन् ।. राजनीतिक दलका अगुवाहरूले कर्मचारीहरूलाई गालीगलौज गरेपछि त्यसको चौतर्फी आलोचना भइरहेको छ ।. प्रदेश सरकारले आधुनिक प्रयोगशाला सञ्चालनको लागि दिएको करोडौं मूल्यबराबरका उपकरणहरू जडान भएको महीना दिन बितिसकेको छ । औपचारिकरूपमा मात्र प्रयोगशाला सञ्चालनको प्रतीक्षामा रहेको बेला गएको शुक्रवार उद्घाटन तय भएको थियो । गापाध्यक्ष मदन चौहानले प्रयोगशालाको उद्घाटनसमेत गरेका थिए । कार्यक्रम सम्पन्न हुने बित्तिकै नेपाली काङ्ग्रेसतर्फबाट मनोनीत कार्यपालिका सदस्य दिनेश कलवारले लङ्गडी स्वास्थ्य चौकीमा पुगी काम गरिरहेका स्वास्थ्यकर्मीहरूलाई अभद्र व्यवहार गरेपछि विवाद शुरू भएको थियो ।. गापा कार्यालयमा तालाबन्दी भएको बेला प्रयोगशाला किन उद्घाटन गरेको भन्दै कर्मचारीहरूलाई कलवारले गालीगलौज गरेको स्वास्थ्य चौकी इन्चार्ज मन्नु पटेलले बताए । पटेलले प्रदेश सरकारले दिनका दिन ताकेता गरेपछि आफूले सरोकारवालासहित सबै राजनीतिक दलका नेताहरूलाई कार्यक्रममा सहभागिताको लागि पत्राचार गरेको बताए । आमन्त्रित सबै आए पनि काङ्ग्रेसका नेताहरू सहभागी नभएको उनले बताए ।. स्वास्थ्य सेवा जस्तो संवेदनशील क्षेत्रलाई राजनीतीकरण गर्न खोजिएपछि गाउँमा चर्को आलोचना शुरू भएको छ । सार्वजनिकरूपमा गाली गर्ने नेताहरूले माफी नमागेसम्म स्वास्थ्य सेवा बन्द राखी कर्मचारीहरू अहिले आन्दोलनमा उत्रेका छन् ।,https://eprateekdaily.com/2023/04/29/50433
नक्कली नेरूसहित तीनजना नाबालक पक्राउ,स्थानीय,प्रतीक दैनिक,"बैशाख १७, २०८०",वीरगंज,"नक्कली नोटसहित प्रहरीले जगरनाथपुर गाउँपालिका–४ बाट तीनजना नाबालकलाई पक्राउ गरेको छ ।. वैशाख १५ गते शुक्रवार तीनजना नाबालक जगरनाथपुर गापा–४ जगरनाथपुरस्थित किरानापसलमा सामान खरीद गर्न गएका र उनीहरूले दिएको तीनवटा रु पाँच सयको नोट शङ्का लागेर किरानापसलेले प्रहरीलाई खबर गरेका थिए ।. स्थानीय प्रहरीले नक्कली तीनवटा नोटसहित नाबालकहरूलाई पक्राउ गरेको थियो । उनीहरूबाट नक्कली नोटको बारेमा थप कुरा खुल्न नसकेपछि जिल्ला प्रहरी कार्यालय, पर्सा पठाइएको थियो । स्थानीय प्रहरीले घटनाको भोलिपल्ट तीनजना नाबालकको घरमा छापामारी गरेको तर थप कुनै प्रमाण फेला नपरेको बताइएको छ ।. जिप्रका, पर्साका प्रवक्ता एवं प्रहरी नायब उपरीक्षक निर्मल बुढाथोकीले १०, १२ र १६ वर्षीय तीनजना नाबालक नक्कली नोटसहित पक्राउ परेको पुष्टि गरे । उनले १६ वर्षीय नाबालकलाई हिरासतमा राखेर सोधपूछ भइरहेको र १० र १२ वर्षीय दुई नाबालकलाई अभिभावकको निगरानीमा सोधपूछ भइरहेको बताएका छन् । उनले नाबालकहरूले अरूबाट सो रकम पाएको तर दिने व्यक्तिको नाम बताउन नसकेको बताए ।. पर्साको ग्रामीण क्षेत्रबाट नक्कली नोट बरामद भएको घटनालाई प्रहरीले गम्भीरतापूर्वक लिएको छ । नक्कली नोट कारोबारीहरूले ग्रामीण क्षेत्रलाई लक्षित गरेर कारोबार शुरू गरेका र यसमा नाबालकहरूको प्रयोग भएको भन्दै अनुसन्धान गरिरहेको जिप्रका, पर्साले जनाएको छ ।",https://eprateekdaily.com/2023/04/30/50483
पर्सागढीमा डोम समुदायको लागि एकीकृत बस्तीको शिलान्यास,स्थानीय,प्रतीक दैनिक,"बैशाख १५, २०८०",बिरुवागुठी,"पर्सागढी नगरपालिकाका प्रमुख गोकर्ण पाठकले वडा नं ६ शिवटोलमा डोम समुदायका लागि एकीकृत बस्तीको शिलान्यास गरेका छन् ।. उनले अति पिछडिएको शिवटोलका डोम समुदायको आर्थिक अवस्था दयनीय रहेको र घरको छानोसमेत त्रिपाल तथा प्लास्टिकको भएका हुनाले बस्ती निर्माण गर्न लागिएको बताए ।. शिवटोलमा करीब एक सय डोम समुदायका बासिन्दा रहेको र उनीहरूको लागि पर्सागढी नपाले रु ७० लाखको लागतमा एकीकृत बस्ती निर्माण गर्न लागेको नगरप्रमुख पाठकले बताए । उनले ३२ वटा जस्ताको छाना भएको भवन, शौचालय, कम्पाउन्डसमेत हुने गरी दुर्ई महीनाभित्र बस्ती निर्माण गरी हस्तान्तरण गरिने बताए । बस्ती निर्माण हुने भएपछि शिवटोलका डोम समुदाय निकै खुशी भएको सुकनराउत डोमले बताए । कार्यक्रममा उपप्रमुख पूजा चौधरी, वडा नं ५ का अध्यक्ष नितेश मिश्र, कार्यपालिका सदस्य सीता लामालगायतको सहभागिता थियो ।",https://eprateekdaily.com/2023/04/28/50403
अनुदानको बीउबिजन गुणस्तरहीन भएर उत्पादन घटेको किसानहरूको आरोप,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50299
सूचनाका लागि एक महीनादेखि रिले अनशन,स्थानीय,प्रतीक दैनिक,"बैशाख १४, २०८०",रौतहट,"संवाद, सहअस्तित्व र सौहादर्ताको अभावमा सूचनाका लागि रौतहटको वृन्दावन नगरपालिकाअगाडि शुरू भएको २४ घण्टे रिले अनशन एक महीना नौ दिन पुगेको छ ।. अनशनकारीले माग गरेबमोजिमको १४ बुँदे सूचना उपलब्ध गराउन कार्यालयतर्फबाट पहल नभएको भन्दै अनशनकारीले दुःख व्यक्त गरेका छन् । जनप्रतिनिधि तथा जनताले मागेका सूचना दिन आलटाल गर्नुको साथै कार्यपालिका बैठकमा पनि नगरप्रमुख विनोदराउत कुर्मीले सन्तोषजनक जवाफ नदिएपछि रिले अनशन बसेको वडा नं ४ का अध्यक्ष श्यामप्रसाद यादवले बताए । अनशन बसिरहेका जनप्रतिनिधिसँग भेटेर काम गर्ने वातावरण बनाइदिन अनुरोध गरेको प्रमुख प्रशासकीय अधिकृत ओमप्रसाद पाण्डेयले बताए ।. नगरप्रमुख पटेल तथा अनशनकारीबीच सहमतिको अवस्था नदेखेपछि प्रमुख प्रशासकीय अधिकृत पाण्डेयले दुवै पक्षलाई जनताको काममा सहजता प्रदान गर्न आग्रह गरे । यसअघिका प्रमुख प्रशासकीय अधिकृत खिमबहादुर भुजेलउपर करोडौं रकम भ्रष्टाचार गरेको तथा अनशनकारी लगायतका सरोकारवालासँग समन्वय नगरेको आरोप लागेपछि मन्त्रालयले अन्यत्र सरुवा गरेको थियो । प्रमुख प्रशासकीय अधिकृत पाण्डेय वृन्दावन आउने पक्कापक्की भएपछि अनशनकारी सूचना पाउनेमा ढुक्क थिए । पाण्डेय हाजिर भएकै दिन अनशनकारीलाई भेटी सबै सूचना दिन्छु भनी प्रतिबद्धतासमेत व्यक्त गरे । तर हिजोदेखि प्रमुख प्रशासकीय अधिकृत पाण्डेयले समेत कुरा फेरेकोमा दुःख लागेको नेकपा एमालेका नेता तथा नगरप्रमुख पदका उम्मेदवार प्रेमशङ्कर यादवले आरोप लगाए । दुःखका साथ भन्नुपरिरहेको छ रौतहटका प्रमुख जिल्ला अधिकारी धर्मेन्द्रकुमार मिश्रअगाडि प्रमुख प्रशासकीय अधिकृत पाण्डेयले भनेको कुरा पनि फेरेको उनले बताए । नगरपालिकाका पूर्वप्रमुख रामस्नेही यादवले नगरप्रमुख कुर्मीमा नैतिकता नरहेको, आफूले जे बोल्दैछु त्यही सही हो, आफूलाई राजा ठान्नेले थोरै समयमा करीब १० करोड भ्रष्टाचार गरेको आरोप लगाए । नगरप्रमुख कुर्मीले भ्रष्टाचार गरेका व्यक्तिहरू आफूलाई चोखो बताउन रिले अनशनमा बसेको आरोप लगाए ।. पाँच वर्ष नगरप्रमुख बस्दा १०औं पटक आफूले सूचना माग्दा उनीहरूले नदिएको बताए । विकास गतिविधि प्रायः ठप्प भएको कुनै पनि योजना कार्यको आदेश तथा सम्झौता गर्न नपाएको बताए । सूचना अधिकारीमार्फत सूचना लिएर पनि रिले अनशन जारी राखेकोमा दुःख व्यक्त गर्दै नगरप्रमुख कुर्मीले विकास निर्माण तथा नदीजन्य वस्तुको राजस्व सङ्कलन हुने समयमा रिले अनशन गरेर विपक्षीको दुःख दिने मनसाय मात्र रहेको बताए । चैत ७ गतेदेखि शुरू रिले अनशनको एक महीना नौ दिन पुगेको छ । वृन्दावन नगरपालिका वडा नं २, ३, ४ र ५ का गरी चारजना वडाध्यक्ष र नगरप्रमुख पदका तीनजना उम्मेदवार रिले अनशनमा छन् ।",https://eprateekdaily.com/2023/04/27/50341
प्रतिनिधि/प्रदेशसभाका उम्मेदवारले सामाजिक सञ्जालमार्फत खर्च सार्वजनिक गर्दै,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50307
दलित भर्ना बढाउन फाउन्डेशनको माग,स्थानीय,प्रतीक दैनिक,"बैशाख १५, २०८०",वीरगंज,"पिसफोर दलित्स फाउन्डेशनले नयाँ शैक्षिकसत्र २०८० का लागि ‘समयमैं भर्ना, समयमैं ज्ञान ः गुणस्तरीय शिक्षा सबैको अभियान’ नारासहित विद्यालय भर्ना अभियान शुरू गरेको छ ।. पर्सा जिल्लासहित मधेस प्रदेशका आठ जिल्ला तथा नेपालका विभिन्न जिल्लामा विद्यालयबाहिर रहेका दलित बालबालिकाहरूको सङ्ख्या उच्च रहेको विभिन्न तथ्याङ्कले देखाउँदै आएको र यस्तो अवस्थामा विद्यालयबाहिर रहेका विद्यालय उमेर समूहका दलित बालबालिका पहिचान तथा भर्ना गर्न प्रोत्साहन गर्ने प्रभावकारी कार्यक्रम सञ्चालन गर्न प्रदेश सरकार, स्थानीय तह, शिक्षा विकास तथा समन्वय एकाइ तथा विद्यालयहरूलाई फाउन्डेशनले आग्रह गरेको छ ।. विद्यालयबाहिर रहेका दलित बालबालिकाहरूको लगत सङ्कलन, विद्यालयबाहिर रहनुका कारण एवं समस्या पहिचान, विद्यालय भर्नाका लागि घरदैलो, सचेतनामूलक कार्यक्रम सञ्चालन गर्दा विद्यालय भर्ना अभियान प्रभावकारी हुने भएकोले विद्यालयबाहिर रहेका दलित बालबालिकाहरूको सङ्ख्या उच्च रहेका गाउँ, टोल र क्षेत्र पहिचान गरी शिविर सञ्चालन गर्ने, जन्मदर्ता नहुँदा विद्यालय भर्ना हुनबाट वञ्चित भएका बालबालिकालाई शिविरमैं जन्मदर्ता गरेर तत्काल भर्ना गरी स्वागत तथा शिविरबाटै पाठ्यपुस्तक उपलब्ध गराउने कार्य गर्नका लागि समेत फाउन्डेशनले आग्रह गरेको छ ।",https://eprateekdaily.com/2023/04/28/50394
वन क्षेत्रको अतिक्रमण हटाइ वृक्षारोपण गरिने,स्थानीय,प्रतीक दैनिक,"बैशाख १४, २०८०",निजगढ,"बाराको वन क्षेत्रमा अतिक्रमण हटाइ वृक्षारोपणलाई निरन्तरता दिने भइएको छ । जिल्ला वन सुरक्षा समन्वय समितिको बिहीवार सम्पन्न बैठकले उक्त निर्णय गरेको हो ।. डिभिजन वन कार्यालय, बारामा बसेको बैठकले कोल्हवी नगरपालिका, निजगढ नगरपालिका, जीतपुरसिमरा उपमहानगरपालिका लगायत बाराको राष्ट्रिय, सामुदायिक, साझेदारी वन क्षेत्रका विभिन्न स्थानमा वर्षौंदेखि हुँदै आएको अतिक्रमण हटाइ तदारूकताका साथ वृक्षारोपण गरिने निर्णय भएको डिभिजन वन कार्यालय, बाराका प्रवक्ता एवं सहायक वन अधिकृत जवाहरलालप्रसाद कुर्मीले जानकारी दिए ।. कार्यक्रममा डिभिजनल वन अधिकृत विनोद सिंहले बाराका वन क्षेत्र अन्तर्गत विभिन्न स्थानमा भइरहेको वन क्षेत्र अतिक्रमणबारे विस्तृत जानकारी दिंदै हालसम्म १० हजार हेक्टर वन क्षेत्र वर्षौंदेखि अतिक्रमण हुँदै आएकोले वन क्षेत्र अतिक्रमणको अवस्था वर्षौंदेखि भयावह रहेकोसमेत बताए । करीब २५० हेक्टर वन क्षेत्र पुनः वनमा फर्काइ वृक्षारोपण गरिएकोसमेत उनले जानकारी दिए ।. वनका कर्मचारीहरू वन संरक्षणमा जति जिम्मेवारी रहन्छन्, त्यसभन्दा बढी जनप्रतिनिधिहरूको पनि जिम्मेवारी रहने वक्ताहरूले बताए । वन कर्मचारी, सुरक्षाकर्मी, प्रशासन निकायका कर्मचारीहरू एक/दुई वर्ष जिल्लामा कार्यरत रहने र अन्य जिल्लाहरूमा सरुवा हुने भएकाले वन क्षेत्रको संरक्षणमा स्थानीय तहका जनप्रतिनिधि, आम नागरिक चनाखो भई कानूनविपरीत कार्यलाई निरुत्साहित गर्न निरन्तर अग्रसर हुनुपर्ने जिल्ला वन सुरक्षा समन्वय समितिका अध्यक्ष एवं बाराका प्रमुख जिल्ला अधिकारी नवराज सापकोटाले बताए ।. वनको संरक्षणले स्वच्छ वातावरण, पर्यावरण, प्रकृति संरक्षणमा महत्वपूर्ण भूमिका खेल्ने भएकोले वन क्षेत्रको संरक्षणमा सबैले आआफ्नो हिसाबले जुट्नुपर्ने प्रजिअ सापकोटाले बताए ।. प्रजिअ सापकोटाको अध्यक्षतामा बसेको बैठकमा डिभिजन वन प्रमुख विनोद सिंह, कोल्हवी नगरपालिकाका प्रमुख रामप्रसाद चौधरी, वडाध्यक्ष नन्दकिशोर चौधरी, जिल्ला प्रहरी कार्यालय, बाराका प्रमुख होविन्द्र बोगटी, सशस्त्र प्रहरी गण् बाराका प्रमुख टोपबहादुर डाँगी, राष्ट्रिय अनुसन्धान कार्यालय, बाराका प्रमुख अभिनय सिंहलगायतको सहभागिता थियो । कार्यक्रमको सहजीकरण जवाहरलाल प्रसाद कुर्मीले गरेका थिए ।",https://eprateekdaily.com/2023/04/27/50347
यातायातको नाममा कारण देखाउ आदेश,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50291
बजारमा पाठ्यपुस्तकको अभाव र गुणस्तरीयताको नाममा विकृति,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50293
"एक रुपैयाँमा ट्युशन पढाउँदै आएका कुर्मी अस्वस्थ, ७० जना बालबालिका ट्युशनबाट वञ्चित",स्थानीय,प्रतीक दैनिक,"बैशाख १५, २०८०",वीरगंज,"धोबिनी गाउँपालिका–१ घोडदौल निवासी रामअयोध्या राउत कुर्मी बिरामी भएपछि सो ठाउँका ७० जना बालविकासदेखि प्राथमिक विद्यालयसम्मका विद्यार्थीहरू ट्युशन पढनबाट वञ्चित भएका छन् ।. कुर्मीले पाँच दशकदेखि सो टोलाका बालबालिकाहरूलाई ट्युशन दिंदै आएका छन् । ७० वर्षीय कुर्मीलाई श्वासप्रश्वाससम्बन्धी समस्या छ । उनी अहिले अस्वस्थ भएपछि स्थानीय बालबालिकाहरू ट्युशन पढ्नबाट वञ्चित हुनुपरेको हो । कुर्मीले बिहान डेढ घण्टा र साँझ डेढ घण्टा गरी दैनिक तीन घण्टा ट्युशन पढाउने गरेका थिए । उनले आफूले कक्षा ५ सम्म अध्ययन गरेकोले बालविकासदेखि कक्षा ५ सम्मका बालबालिकाहरू ट्युशन पढाउँदै आएको बताए ।. ट्युशन दिएर उनले बालबालिकासँग गुजाराका लागि सातामा शनिवार एक रुपैयाँ र आधा किलो चामल लिने गर्थे । यो उनले सुरुआतदेखि लिंदै आएको गुरुदक्षिणा हो । पाँच दशकदेखि पढाउँदै आएका उनी केही समय धोबिनी गापा–१ भिखमपुर पिपरामा रहेको माविमा पियन पदमा जागीरे थिए । तर राजनीतिक आस्थाका कारण उनको सो जागीर टिकाउ भने भएन । पियन पदमा रहँदा पनि उनको ट्युशन कक्षा भने चालू थियो ।. उनले अरूलाई ट्युशन दिएर शिक्षित पारे पनि आफ्ना दुई छोरालाई भने आर्थिक अभावले पढाउन सकेनन् । यसै कारण दुवै छोरा पिताले पढाउने ट्युशनबाट नै कक्षा पाँचसम्मको शिक्षा पाउन सके । अहिले आर्थिक समस्यासँग जुध्नका लागि उनका दुवै छोरा काठमाडौंमा सिलाइकटाइको काम गर्दैछन् ।. अहिले घरमा कुर्मी र उनकी पत्नी छन् । अहिलेसम्म उनीहरूको गुजारा विद्यार्थीहरूले पाँच दशकदेखि दिंदै आएका शनिचरा एक रुपैयाँ र आधा किलो चामलबाट हुँदैछ । यही कारण उनले दम र श्वासप्रश्वासको उपचार गराउन सकेका छैनन् । कसैले उपचार गराएको खण्डमा अहिले पनि बालबालिकाहरूलाई नियमित ट्युशन पढाउने उनको इच्छा छ । आफूले ट्युशन पढाएका धेरैजना विद्यार्थी राम्रा ठाउँमा पुगेका छन्, उनले भने । तर स्वाभिमानी कुर्मीले अहिलेसम्म आफ्ना कुनै शिष्यसँग सहयोग मागेका छैनन् ।",https://eprateekdaily.com/2023/04/28/50397
पर्साको विकासलाई गिज्याउँदै भलुवाही खोलाको अधूरो पुल,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50298
"भिस्वा नाकामा सर्वसाधारणलाई सास्ती, तस्करको रजाइँ, दुवैतर्फबाट लागूऔषधको कारोबार पनि बढ्दै",स्थानीय,प्रतीक दैनिक,"बैशाख १४, २०८०",भिस्वा,"पर्सा जिल्ला छिपहरमाई गाउँपालिकाको भिस्वा र भारतको सिक्टा बजारबाट अहिले निर्बाधरूपमा तस्करी शुरू छ ।. राति १० बजेदेखि तस्करहरूलाई लाइन दिइएको छ र यताको सामान उता र उताको सामान यता आउने क्रम शुरू भएको छ । नेपालबाट कस्मेटिक, गिट्टी, बालुवालगायतका सामानहरू तस्करहरूले भारत पुर्याउने गरेका छन् भने भारतको सिक्टा बजारबाट कपडा, खाद्यान्न, हार्डवेयरलगायतका सामान ल्याउने गरेका छन् । रातभरि तस्करी हुन्छ तर दिउँसो भने दुवैतर्फका सुरक्ष्Fाकर्मीहरूले नाकामा कडाइ गरेको नाटक रच्छन् । घरायसी सामानहरू आवतजावतमा पनि उनीहरूले कडाइ गरेका छन् ।. अहिले विवाहको समयमा नेपालीहरूले भारतमा र भारतीयहरूले नेपालमा वैवाहिक कार्यक्रम गरेर पाउने दाइजोका सामानहरूमा सुरक्षाकर्मीहरूले कडाइ गरेका छन् । दुवैतर्फबाट फर्निचरलगायतका सामानहरू ल्याउन–लैजान सुरक्षाकर्मीहरूले अवरोध गर्दै आएका छन् । वैवाहिक कार्यक्रममा पाइने फर्निचरहरू सवारीसाधनबाट ओसारपोसार गर्न रोक लगाइएको छ । पलङ, दराज, सोफासेटलगायतका सामानहरू आफैंले बोकेर लैजानुपर्ने बाध्यकारी अवस्था बनाइएको छ । दुवैतर्फका मानिसहरूले लामो सीमा पार गर्दा आफैले फर्निचर बोकेर जाँदा अहिले समस्या भइरहेको छ ।. लागूऔषधको कारोबार पनि बढ्दो. तस्करीको लागि वीरगंजपछि पर्सा जिल्लामा चर्चित भिस्वा नाकामा अहिले लागूऔषधको कारोबार फस्टाएको छ । नेपालबाट चरेस, गाँजा जाने गरेको छ भने अहिले सिकटाबाट लागूऔषध फेनारगन, डाइजेल्याब, नुर्फिन, नाइट्रोभ्याट नेपाल भित्रिने गरेको छ । लागूऔषधको कारोबार फस्टाएको कारण यो नाकामा अहिले चहलपहल बढेको छ ।. भिस्वाबाट काठमाडौंसम्मको यात्राका लागि बससेवा बढ्दै गएकाले पनि यहाँबाट लागूऔषधको कारोबार फस्टाएको स्थानीयहरूको बुझाइ छ । सीधैं काठमाडौं पुग्न सक्ने वातावरण सिर्जना भएकोले यो नाकाबाट लागूऔषध भारतबाट ल्याउने र काठमाडौंसम्म पुर्याउने काम भइरहेको जानकारहरू बताउँछन् । वीरगंज नाकाबाट लागूऔषध भिœयाउँदा चेकजाँच बढी भएकोले पछिल्लो समय तस्करहरू सीमावर्ती क्षेत्रका ठोरी, भिस्वा, पोखरियालगायतका क्षेत्रबाट लागूऔषधको कारोबार शुरू गरेका छन् ।",https://eprateekdaily.com/2023/04/27/50353
वीरगंजका चारजना उद्यमीलाई सम्मान,स्थानीय,प्रतीक दैनिक,"बैशाख १५, २०८०",वीरगंज,"वीरगंज उद्योग वाणिज्य सङ्घले चारजना उद्यमीलाई सम्मान गरेको छ । सङ्घले आयोजना गरेको सम्मान कार्यक्रममा उद्योगपति एवं समाजसेवी मुरलीधर रूँगटा, नेपाल उद्योग वाणिज्य महासङ्घ मधेस प्रदेशका अध्यक्ष अशोककुमार टेमानी, नेपाल उद्योग वाणिज्य महासङ्घका केन्द्रीय सदस्य सुबोधकुमार गुप्ता, नेपाल–भारत सहयोग मञ्चका केन्द्रीय अध्यक्ष अशोककुमार बैदलाई सम्मानपत्रद्वारा सम्मानित गरिएको हो ।. वीउवासङ्घका अध्यक्ष अनिलकुमार अग्रवालले यस क्ष्Fेत्रका उद्योगी रूँगटा, गुप्ता र बैदलाई नेपाल सरकारले सुप्रबल जनसेवाश्री पदकबाट सम्मानित गरेको तथा टेमानी नेपाल उद्योग वाणिज्य महासङ्घ मधेस प्रदेशको अध्यक्ष पदमा निर्वाचित भएकाले निजी क्ष्Fेत्र गौरवान्वित भएकोले उनीहरूलाई वीउवासङ्घले सम्मान गरेको बताए ।. नेपाल उद्योग वाणिज्य महासङ्घ मधेस प्रदेशका अध्यक्ष टेमानीले मधेस सरकारसँग सहकार्य गर्ने र निजी क्षेत्रका साझा समस्या सम्बोधनका लागि पहल गर्ने बताए । उनले वीरगंजले बोकेको सम्भावना र अवसरलाई मधेस आन्दोलनपश्चात् ओझेलमा पार्न खोजिएकोले यसलाई समयसापेक्ष गतिशील र जीवन्त बताउनुपर्ने बताए ।. नेपाल–भारत सहयोग मञ्चका केन्द्रीय अध्यक्ष बैदले वीउवासङ्घको महत्व र यसको कार्यक्षेत्र दिन प्रतिदिन विस्तार भइरहेकोले नेतृत्व वर्गले गम्भीरतापूर्वक वर्तमानको आवश्यकता र भविष्यका लागि खेल्नुपर्ने भूमिकाको पहिचान गर्नु आवश्यक रहेको बताए ।. नेपाल उद्योग वाणिज्य महासङ्घका केन्द्रीय सदस्य गुप्ताले सङ्घसँग आबद्ध रहेर नै आफ्नो क्षमताको विकास हुनुका साथै राष्ट्रिय तथा अन्तर्राष्ट्रिय स्तरमा पहिचान बनाउन सफल भएको बताए ।. उद्योगपति एवं समाजसेवी मुरलीधर रूँगटाले उद्योग–व्यापारका साथै सामाजिक क्षेत्रको विकासमा पनि सँगसँगै अघि बढ्नुपर्नेमा जोड दिए ।. सङ्घका वरिष्ठ उपाध्यक्ष हरि गौतमले धन्यवाद र सहजीकरण सङ्घका महासचिव आशिषकुमार लाठले गरेको कार्यक्रममा नेउवा महासङ्घ मधेस प्रदेशका निवर्तमान अध्यक्ष गणेशप्रसाद लाठ, सङ्घका उपाध्यक्ष माधव राजपाल, सचिव प्रेमचन्द्र गोयल, सहकोषाध्यक्ष अनोज रूँगटालगायतको सहभागिता थियो ।",https://eprateekdaily.com/2023/04/28/50387
कर्मचारीले राजनीति र नेताले गापालाई कमाइखाने भाँडो बनाएपछि विवाद शुरू,स्थानीय,प्रतीक दैनिक,"बैशाख १४, २०८०",वीरगंज,"पर्सामा रहेका अधिकांश पालिकामा विवाद शुरू भएपछि सेवाग्राही मारमा परेका छन् । जनप्रतिनिधिहरू राजनीति गर्न छाडेर पैसा कमाउन थालेका छन् भने कर्मचारीहरू राजनीति गर्न थालेपछि आधा दर्जन पालिकामा विवाद देखिएको छ ।. छिपहरमाई, विन्ध्यवासिनी, धोबिनी, पकाहामैनपुर, कालिकामाई गाउँपालिका र पोखरिया नगरपालिकामा विवाद शुरू भएको छ । धोबिनी गापा कार्यालयमा उपाध्यक्ष पक्षधरका वडाध्यक्षहरूले एक सातादेखि तालाबन्दी गरेका छन्, जसले गर्दा सबै काम ठप्प भएको छ । गापाअध्यक्ष र कर्मचारी समयमा कार्यालय नआउने गरेको भन्दै वडाध्यक्षहरूले गरेको तालाबन्दी खुलाउन कसैले पहल गरेका छैनन् ।. गापाअध्यक्ष मदन चौहानले उपाध्यक्षलगायत सबै वडाध्यक्षसँग मौखिक सहमतिमा केही कर्मचारीलाई हटाएको बताए । गापामा आर्थिक भार बढ्दै गएकोले कर्मचारीहरू हटाइएको अध्यक्ष चौहानको भनाइ छ । तर अहिले विपक्षीहरूले त्यसैको मुद्दा बनाएर तालाबन्दी गरेको उनले बताए ।. विन्ध्यवासिनी गापामा पनि विवाद देखिएको छ । दोस्रो गाउँभेलामा सहमतिबेगर रकमान्तर गरिएको, केही वडाको बजेट कटौती गरिएको र गाउँसभामा एकलौटी निर्णय गरिएको कारण विवाद देखिएको छ, जसले गर्दा प्रमुख कार्यकारी अधिकृतलगायत गापा अध्यक्ष प्रमोद तिवारी कार्यालयमा गएका छैनन् । उनले घरमैं बसी कार्यालय सञ्चालन गरिरहेको कर्मचारीहरू बताउँछन् । नयाँ योजना सञ्चालन तथा भुक्तानी वीरगंजबाटै हुने गरेको बताइन्छ ।. पकाहामैनपुर गापामा यसभन्दा अघिका कार्यालय प्रमुखले राजनीति गरेको भन्दै केही महीनाअघि राज कुशवाहालाई प्रमुख कार्यकारी अधिकृत बनाइ सरुवा गर्दा ठूलै विवाद भएको थियो । जसले गर्दा केही जनप्रतिनिधिहरू अहिले पनि विपक्षीको भूमिकामा छन् ।. छिपहरमाई गापा निमित्त कार्यालय प्रमुखको भरमा चल्दै आएकोमा राकेश ओझा प्रमुख प्रशासकीय अधिकृतमा आएपछि उनी विवादमा तानिएका थिए । जसले गर्दा अहिले पनि अधिकांश जनप्रतिनिधि उनकोविरुद्धमा रहेको देखिन्छ । बहुमत विपक्षीसँग रहेको र विपक्षीको धाकले कामकाजमा अवरोध गर्ने गरेको हुँदा विवाद भइरहेको छ ।. कालिकामाई गापामा विवाद शुरू भएको दुर्ई आर्थिक वर्ष हुन थालेको छ । विवादका बीच गापाको कामकाज सञ्चालन भइरहेको छ । बजेट जथाभावी खर्च भइरहेको कर्मचारी बताउँछन् । पुरानै जनप्रतिनिधिले ल्याएको बजेट अहिले सञ्चालन भइरहेको छ तर दोस्रो गाउँसभा अहिलेसम्म हुन सकेको छैन ।. गत वर्ष सरुवा भई आउने बित्तिकै प्रमुख कार्यकारी अधिकृत अमित गिरीलाई एक पक्षले सरुवा गराउन पहल शुरू गरेपछि विवाद शुरू भएको थियो, जुन अहिलेसम्म चल्दैछ । सरुवा गराउने पक्ष पछिल्लो चुनावमा पराजित भएपछि बहुमत उनीहरूको हातमा रहेकोले सबै काममा विरोध हुँदै आएको छ । अहिलेसम्म कार्यालय प्रमुख गिरी गापाको कार्यालयमा गएका छैनन् । गापाध्यक्ष वशिष्ठ गुप्तासँग पनि उनको राम्रो सम्बन्ध छैन । विवादका कारण जथाभावी बजेट खर्च भइरहेको कर्मचारीहरूले बताएका छन् ।. पोखरिया नगरपालिकामा चालू आवमा तीनजना प्रमुख प्रशासकीय अधिकृत फेरिएका छन्, जसले गर्दा निमित्तको भरमा कार्यालय सञ्चालन भइरहेको छ । केही समयअघि मन्त्रालयबाट सरुवा भइआएका अधिकृत नपामा रहेको भद्रगोलका कारण हिंडेका थिए । विनातोकआदेश लाखौंको भुक्तानी दिनुपरेको भन्दै लेखा अधिकृतले सरुवा लिई वीरगंज महानगरपालिकामा आएका छन् ।",https://eprateekdaily.com/2023/04/27/50350
"उपप्रमुखको छड्के, १५ जना अनुपस्थित",स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50282
अपहरणकाण्डमा दुईजना पक्राउ,स्थानीय,प्रतीक दैनिक,"बैशाख १२, २०८०",रौतहट,"जिल्ला प्रहरी कार्यालय, रौतहटले अपहरणकाण्डमा संलग्न दुईजनालाई पक्राउ गरेको छ ।. वैशाख १० गते बिहान ५ गते सर्लाहीको बलरा नगरपालिका–३, सीमाबाट रौतहट जिल्ला माधवनारायण नगरपालिका–६ माधवपुर बस्ने २३ वर्षीय मन्त्रीबाबू राय र राजदेवी नगरपालिका मोहनपुर बस्ने २१ वर्षीय राजाबाबू पटेललाई पक्राउ गरिएको जिप्रका, रौतहटले जनाएको छ ।. दुईजनासहित ८/९ जनाको टोलीले वैशाख ९ गते सर्लाहीको बलराबाट रौतहटको परोहा नपा–३ तेजापाकर निवासी ३० वर्षीय हीरामन महतोको अपहरण गरेको थियो ।. माधवनारायण नपाका मन्त्रीबाबूको योजनामा महतोलाई बलरा बोलाइएको र त्यहाँबाट अपहरण गरिएको प्रहरीले दाबी गरेको छ । सूचनाको आधारमा प्रहरीले घटनाको भोलिपल्ट सर्लाहीको बलराबाट दुईजनालाई पक्राउ गरेको र बाँकी भाग्न सफल भएको जिप्रका, रौतहटका प्रहरी निरीक्षक दिनेशबहादुर कुँवरले बताए ।. पक्राउ परेकाविरुद्ध अपहरण, शरीर बन्धक तथा ज्यान मार्ने अभियोगमा मुद्दा चलाइएको उनले जानकारी गराएका छन् ।",https://eprateekdaily.com/2023/04/25/50229
ठोरीको सर्पदंश उपचार केन्द्र प्रभावकारी बन्दै,स्थानीय,प्रतीक दैनिक,"बैशाख १३, २०८०",सेढवा,"गर्मी बढेसँगै पर्साको ग्रामीण भेगमा सर्पदंशका घटनामा वृद्धि भएपछि ठोरीमा स्थापना भएको सर्पदंश उपचार केन्द्रको सेवा प्रभावकारी साबित भएको छ।. गत चैतमा पाँचजना र वैशाखमा एकजना गरी छजना सर्पको टोकाइबाट घाइते भई उपचारका लागि सो केन्द्रमा आएका र उनीहरूको सकुशल उपचार भएको केन्द्रले जनाएको छ।. सर्पदंशबाट अधिकांश जीराभवानी गाउँपालिकाका मानिस रहेको केन्द्रले जनाएको छ। यसबाहेक जगरनाथपुर, ठोरी तथा पटेर्वासुगौली गापाबाट पनि सर्पदंशका बिरामीहरू आउने गरेका केन्द्रको तथ्याङ्कमा उल्लेख छ। यसका साथै चितवनको माडी नगरपालिका, बाराको कलैया, वीरगंजको नारायणी अस्पतालबाट रिफर गरिएका बिरामीहरू उपचारका लागि यस केन्द्रमा आउने गरेका केन्द्रका प्राविधिक प्रमुख पियुषकुमार रानाभाटले बताए।. यो उपचार केन्द्र ठोरी गापा–४ स्थित नेपाली सेनाको सिद्धिबक्स गण निर्मलबस्ती पानीटङ्कीमा २०७६ फागुन १८ गते प्रशासनबाट अनुमति लिई २४ गतेबाट सेवा सुचारु गरिएको उनले बताए। अहिलेसम्म यहाँ ४३४ जना सर्पदंशका बिरामीले उपचार पाएको र दुर्ईजनाको उपचारको क्रममा मृत्यु भएको रानाभाटले बताए। केन्द्रमा विषालु सर्पको टोकाइबाट विष लागेका, अरिङ्गाल तथा बिच्छीले टोकेर विष लागेका बिरामीहरूको निश्शुल्क उपचार हुने गरेको उनले बताए।. केन्द्रका संस्थापक अध्यक्ष मानबहादुर श्रेष्ठले पर्सा राष्ट्रिय निकुञ्जको मध्यवर्ती वन व्यवस्थापन समितिको अध्यक्ष रहेका बेला नेपाली सेनाको समन्वयमा आफ्नो नेतृत्वमा सामूहिक प्रयासले केन्द्रको स्थापना भएको बताए। केन्द्रको व्यवस्थापनका लागि ठोरी गापा कार्यालय, सयपत्री बचत तथा ऋण सहकारी संस्था, विजयबस्ती तथा अन्य सङ्घसंस्थाले सहयोग गरेको उनले बताए। बिरामीको उपचारका लागि आवश्यक एन्टिस्नेक भेनम स्वास्थ्य व्यवस्थापन कार्यालय, हेटौंडाबाट निश्शुल्क ल्याउने गरिएको अध्यक्ष श्रेष्ठले बताए।. सर्पदंश उपचार केन्द्रको सेवा प्रभावकारी तथा व्यवस्थापनमा ठोरी गापाको कार्यालयले पनि सहयोग गरिरहेको समितिका अध्यक्ष श्रेष्ठले बताए। हालै सोलार प्यानलबाट विद्युत् आपूर्तिमा समस्या आएपछि गापाले जेनेरेटर जडान गरेको श्रेष्ठले बताए।. ठोरी गापा अध्यक्ष लालबहादुर श्रेष्ठले सर्पदंश उपचार केन्द्र जङ्गलभित्र रहेकोले सेवाग्राहीहरू पुग्न अलमलमा परिरहेकाले आगामी आवदेखि जङ्गलसँग जोडेर पक्की भवन निर्माण गर्ने बताए। यसका साथै केन्द्रमा कुनै बेला चिकित्सक नहुँदा बिरामी आएको खण्डमा भेन्टिलेटरको व्यवस्थासमेत मिलाउने बताए। यसका अलावा केन्द्रलाई आवश्यक पर्ने सामग्री आपूर्ति गर्ने अध्यक्ष्F श्रेष्ठले बताए। पर्सामा सर्पदंश उपचार केन्द्र, ठोरीमा मात्र छ।",https://eprateekdaily.com/2023/04/26/50272
ग्यावियन स्परको काम समयमा सम्पन्न गर्न निर्देशन,स्थानीय,प्रतीक दैनिक,"बैशाख १२, २०८०",रौतहट,"भौतिक पूर्वाधार सिंचाइ विकास मन्त्रालयको आर्थिक सहयोगमा जलस्रोत तथा सिंचाइ विकास डिभिजन, गौरको सहयोगमा निर्माण भइरहेको ग्यावियन स्पर निर्माण कार्य एक साताभित्र सम्पन्न गर्न जलस्रोत तथा सिंचाइ विकास डिभिजन, गौरका प्रमुख सुमनकुमार झाले निर्देशन दिएका छन् ।. गौर नगरपालिका–६ सबगढाका लालबकैया नदीको ग्यावियन स्पर निर्माण कार्यको मङ्गलवार स्थलगत निरीक्षण गर्दै जलस्रोत तथा सिंचाइ विकास डिभिजन, गौरका प्रमुख झाले उपभोक्ता समितिलाई सो निर्देशन दिएका हुन् । उनले कमीकमजोरी सुधार गर्न र एक साताभित्र कार्य सम्पन्न गर्न निर्देशन दिएका थिए ।. गत वर्षको बाढीले लालबकैयाको तटबन्ध सबगढानजीक भत्केकोले निर्माण कार्य सम्पन्न नहुँदा थप क्षति हुने सम्भावना रहेकोले सो क्षति रोकथामका लागि ग्यावियन स्पर निर्माण भइरहेकोमा स्थानीयले खुशी व्यक्त गरेका छन् । वर्षाअगाडि निर्माण कार्य शुरू गरेर वर्षा अगाडि नै कार्य सम्पन्न गर्ने लक्ष्य रहेकोले यस वर्ष बाढीले बढी क्षति पार्न नसक्ने स्थानीयको विश्वास छ ।. भौतिक पूर्वाधार सिंचाइ विकास मन्त्रालयबाट रु ४८ लाख १५ हजार ७८६ र जनश्रमदान रु दुई लाख ४४ हजार ४५३ गरी कुल रु ५० लाख ६० हजार २३९ लागतमा ग्यावियन स्परको निर्माण कार्य २०७९ माघ २२ गते शुरू भएको र २०८० वैशाख १५ गतेभित्रमा निर्माण कार्य सम्पन्न गर्ने सम्झौता रहेको छ ।",https://eprateekdaily.com/2023/04/25/50232
घरदैलो अभियानमा ३५ जना विद्यालय भर्ना,स्थानीय,प्रतीक दैनिक,"बैशाख ११, २०८०",पंचगावाँ,"पटेर्वासुगौली गाउँपालिकामा सोमवार विद्यार्थी भर्ना अभियान अन्तर्गत घरदैलो कार्यक्रम गर्दा ३५ जना बालबालिकालाई विद्यालय भर्ना गरिएको छ ।. गादीमाई आधारभूत विद्यालय पटेर्वासुगौली गापा–३ का शिक्षक, अभिभावक र विद्यालय व्यवस्थापन समितिका पदाधिकारीले घरदैलो कार्यक्रम गर्दा ३५ जना बालबालिका विद्यालय भर्ना गरिएको विव्यसकी अध्यक्ष नीलमदेवी चौधरीले बताइन् । शिक्षाबाट वञ्चित दलित, आदिवासी, मुस्लिम र अन्य गरी ३५ जनालाई विद्यालय भर्ना गरिएको उनले बताइन् ।. पढ्ने उमेरमा बालबालिकाहरू गाईवस्तु चराउने, घाँस काट्न जाने, खेतमा काम गर्ने, आमा/बुबालाई सघाउन खाना लिएर खेतमा जाने बालबालिकालाई विद्यालय भर्ना गरिएको सहायक प्रधानाध्यापक चन्द्रकली देवीले बताइन् । पालिकाले गरीब, जेहेन्दार, विपन्न वर्गका बालबालिकालाई सुविधा प्रदान गरिंदै आएको सहायक प्रअ चन्द्रकलीले बताइन् ।. आर्थिक अभावका कारण कापी, कलम, पोशाक, ब्याग किन्न नसक्ने भएका कारण बालबालिकालाई विद्यालय पठाउन नसकिएको एकजना अभिभावकले बताए ।. गापाका प्रमुख प्रशासकीय अधिकृत सन्देशकुमार यादवले बालबालिकालाई शिक्षा अनिवार्य गरिएकोले अभिभावक पनि जिम्मेवार हुनुपर्ने बताए । प्राथमिक तहका बालबालिकाहरू अबोध हुने गरेकाले उनीहरूलाई शिक्षाप्रति आकर्षण बढाउन अभिभावकको पनि जिम्मेवारी भएको बताए । वडा नं ३ का अध्यक्ष माधवप्रसादराउत थारूको अध्यक्षतामा भएको कार्यक्रममा अभिभावक रामआशिष ओझैया, हरेन्द्र राम, वडासदस्य रोवनी देवी, हैदर अलि अन्सारी, शिक्षक उमाकान्त दास, कञ्चन चौधरीलगायतको सहभागिता थियो ।",https://eprateekdaily.com/2023/04/24/50193
शिव महापुराणको लागि भूमिपूजन,स्थानीय,प्रतीक दैनिक,"बैशाख ११, २०८०",वीरगंज,"वीरगंजको आदर्शनगर रङ्गशालामा जेठ ३ देखि ९ गतेसम्म शिव महापुराण हुने भएकोले सोमवार भूमिपूजन गरिएको छ ।. स्वामी निरञ्जनजी महाराज र मुख्य यजमान तथा आयोजक सुनील खेतानले सोमवार भूमिपूजन र धर्मपताकाको स्थापना गरेका थिए । श्री नवनिधि शिव महापुराण कथाको आयोजनको तयारी भइरहेको आयोजक समितिका प्रकाश खेतानले जानकारी दिए । महापुराणमा नेपाल र भारतबाट करीब तीन लाख भक्तजनको सहभागिता हुने आयोजक समितिका महेश दासले बताए ।. विश्वविख्यात कथा व्यास वाचक पण्डित प्रदीप मिश्र सहभागी हुने महापुराणको मुख्य आयोजक पुरुषार्थ आश्रम सेवा ट्रस्ट, हरिद्वार रहेको बताइएको छ ।",https://eprateekdaily.com/2023/04/24/50190
पर्सागढीमा सामुदायिक आँखा केन्द्रको उद्घाटन,स्थानीय,प्रतीक दैनिक,"बैशाख ११, २०८०",बिरुवागुठी,"पर्सागढी नगरपालिकाका प्रमुख गोकर्ण पाठकले सोमवार आधारभूत सामुदायिक आँखा केन्द्रको उद्घाटन गरेका छन् ।. नगरप्रमुख पाठकले पर्सागढीवासी अबदेखि आँखाको उपचारको लागि बाहिर जानु नपरोस् भन्ने उद्देश्यले आँखा केन्द्रको स्थापना गरिएको बताए । उनले केही दिनअघि नगरमा ल्याब टेस्ट, गर्भवती महिलाहरूको लागि निश्शुल्क अल्ट्रासाउन्ड र आजदेखि सामुदायिक आँखा केन्द्रबाट आँखा उपचार सेवा शुरू गरिएको बताए ।. पर्सागढी नपाको आयोजना र वीरगंज सामुदायिक आँखा केन्द्र, पर्साको प्राविधिक सहयोगमा हरेक हप्ताको सोमवार पर्सागढी नपा–८ को स्वास्थ्य चौकीमा आँखा परीक्षण गर्नुका साथै मोतीबिन्दु फेला परेकाहरूको निश्शुल्क शल्यक्रिया गरिने कार्यक्रममा जानकारी गराइएको थियो ।. वीरगंज सामुदायिक आँखा केन्द्रका मेडिकल संयोजक महेशसिंह धामी र आँखारोग विशेषज्ञ नयन यादवले आज २०९ जनाको आँखा चेकजाँच गर्दा ३१ जनामा मोतीबिन्दु भेटिएको थियो । नपाको सहयोगमा उनीहरूको एक हप्ताभित्र निश्शुल्क शल्यक्रिया गरिने वीरगंज सामुदायिक आँखा केन्द्रका मेडिकल संयोजक धामीले बताए ।. पर्सागढी नपा–८ की कार्यवाहक वडाध्यक्ष उम्रावती देवीको अध्यक्षतामा भएको कार्यक्रममा प्रमुख प्रशासकीय अधिकृत छविरमण भट्टराई, स्वास्थ्य शाखा प्रमुख नारायण पौडेललगायतले मन्तव्य व्यक्त गरेका थिए ।. कार्यक्रममा स्वागत स्वास्थ्य चौकी प्रमुख अजय महासेठ र सहजीकरण स्वास्थ्यकर्मी सपना बाँस्तोलाले गरेकी थिइन् ।",https://eprateekdaily.com/2023/04/24/50197
सार्वजनिक जग्गामा बनाइएको संरचना हटाउन निर्देशन,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50280
पोषिलो आहार बनाउनेबारे जानकारी,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50265
कर्मचारीद्वारा ठाराब क्याम्पसमा तालाबन्दी,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50284
भलुवाही खोलामा निर्माणाधीन पक्की बाँधको विरोध,स्थानीय,प्रतीक दैनिक,"बैशाख ११, २०८०",परवानीपुर,"मधेस प्रदेश सरकारको रु ३४ करोडको लागतमा निर्माणाधीन पक्की बाँधको स्थानीयले विरोध शुरू गरेका छन् । पर्साको पटेर्वासुगौली गाउँपालिका–५ स्थित भलुवाही खोलामा चालू आवदेखि निर्माण शुरू भएको बाँधको स्थानीयले विरोध गरेका हुन् ।. उक्त बाँधको पटेर्वासुगौली, जीराभवानी, सखुवाप्रसौनीलगायत पालिकाका स्थानीयहरूले विरोध गरेको जसपाका स्थानीय नेता मोहनलाल चौधरीले बताए । उनले कमिशनको लागि सो आयोजना यस क्षेत्रमा पारिएको र त्यसको दिगो लाभ किसानले नपाउने आरोप लगाएका छन् । आयोजना रोक्का गर्नको लागि जलस्रोत तथा सिंचाइ विभाग, मधेस प्रदेश सरकारलाई विपक्षी बनाइ स्थानीयले उच्च अदालत जनकपुरको अस्थायी इजलास वीरगंजमा परमादेशको लागि रिट हालेका थिए । तर अदालतले विकास निर्माणको काममा रिट लिन नमानेको बताइन्छ । उच्चले रिट लिन नमानेकोले किसानहरू सर्वोच्च जाने तयारीमा रहेका बताइन्छ ।. पक्की बाँध निर्माण भइरहेको ठाउँभन्दा पाँच सय मिटर उत्तरमा आधा अधूरो भलुवाही खोलाको पुल छ । उक्त पुल निर्माण सम्पन्न गर्न मधेस प्रदेश सरकारले बजेट विनियोजन गर्नुको सट्टा कमिशन कुम्ल्याउन मात्र उक्त आयोजनामा बजेट विनियोजन गरिएकोमा किसानहरूले विरोध गरिरहेका छन् । पर्सा क्षेत्र नं ३ र ४ दिग्गज नेताहरू सुरेन्द्रप्रसाद चौधरी, उद्योगमन्त्री रमेश रिजाल, सांसद राजकुमार गुप्ता, एमाले नेता जयप्रकाश थारू, एकीकृत समाजवादीका नेता नागेन्द्र चौधरी, नेपाली काङ्ग्रेसका प्रदेश सांसद शङ्कर चौधरीलगायतको क्षेत्र भए तापनि पुलमा बजेट थप्ने र बाटो सुचारु गर्न कसैको ध्यान नगएको छैन । तर पक्की बाँध निर्माण गरी मालामाल हुने योजना बनाइएकोमा स्थानीयहरूले आपत्ति प्रकट गरेका हुन् ।. उक्त पक्की बाँध निर्माण भएपछि निचुटा आसपासका किसानलाई सिंचाइमा सहज हुने भनिएको छ तर उक्त खोलाको बहाव क्षेत्र र बाढीको समयमा पानीको सतह अत्यधिक हुने भएकोले पक्की बाँधले पनि थेग्न नसक्ने र पछि बाँध पनि कटान गरेर डुबाउन सक्ने भएकोले उक्त योजना बालुवामा पानी खन्याएसरह भएको स्थानीयको भनाइ छ । बाँधले पानी नै जम्मा गर्यो भने सो क्षेत्रको तीन सय बिघा जग्गा डुबानमा पर्ने किसानहरूलाई अर्को चिन्ता छ । बाँध निर्माण भइरहेको ठाउँ निजी जग्गा भएकोले बाँध अन्त्य सार्नुपर्ने किसानको माग छ । बाँध निर्माण स्थलमा करीब ५० बिघा जग्गा स्थानीय किसानको निजी जग्गा रहेको छ । निजी जग्गा भएर नै अहिले नदी बग्ने गरेको किसानहरूले बताएका छन् ।. पक्की बाँध निर्माण आयोजना पार्न पूर्वमुख्यमन्त्री लालबाबूराउत गद्दी र निजका स्वकीय सचिव दीपक यादवले चलखेल गरेको गाउँलेको भनाइ छ । उक्त ठेक्का जनकपुरको रमण कन्स्ट्रक्शनलाई परेको र पेटी कन्ट्याक्टमा पप्पु कन्स्ट्रक्शनले केही दिनदेखि निर्माण कार्य शुरू गरेको छ ।",https://eprateekdaily.com/2023/04/24/50200
साबुन बनाउने तालीम सम्पन्न,स्थानीय,प्रतीक दैनिक,"बैशाख १३, २०८०",,,https://eprateekdaily.com/2023/04/26/50274
शिक्षा र स्वास्थ्यमा ३० प्रतिशत बजेट विनियोजन गर्न वडाध्यक्षहरूलाई नगरप्रमुखको निर्देशन,स्थानीय,प्रतीक दैनिक,"बैशाख १०, २०८०",पोखरिया,"पोखरिया नगरपालिकाका प्रमुख प्रद्युम्न चौहानले आगामी आवदेखि वडास्तरबाटै शिक्षा र स्वास्थ्यको लागि ३० प्रतिशत बजेट विनियोजन गर्न वडाध्यक्षहरूलाई निर्देशन दिएका छन् ।. ‘समयमैं भर्ना, समयमैं ज्ञान : गुणस्तरीय शिक्षा पोखरिया नगरपालिकाको अभियान’ नाराका साथ आइतवार पोखरियामा आयोजित विद्यालय भर्नासम्बन्धी गोष्ठीमा नगरप्रमुख चौहानले विद्यालय र स्वास्थ्य सेवा प्रभावकारी बनाउन वडास्तरीय बजेटको ३० प्रतिशत विनियोजन गर्न निर्देशन दिए । उनले शिक्षा नै समाज उन्नतिको प्रमुख माध्यम भएको भन्दै यसको विकासमा पोखरिया नपाले कञ्जुस्याइँ नगर्ने बताए । उनले विद्यालय भर्ना अभियानलाई सशक्त र प्रभावकारी पार्ने प्रमुख कारक विद्यालयका प्रधानाध्यापक, शिक्षकहरू भएकाले उनीहरूले यो कार्यलाई महत्वका साथ अगाडि बढाउनुपर्ने बताए ।. विद्यालयबाहिर रहेका उमेर समूहका सबैलाई विद्यालयमा भर्ना गराउन र गुणस्तरीय शिक्षा प्रदान गर्ने कार्यमा पहिलो दायित्व प्रअ र शिक्षकहरूको भएपनि त्यसमा सबैको सहकार्य हुने र नपाले पनि हातेमालो गर्ने बताए । उनले शैक्षिक क्षेत्रको समस्या समाधानका लागि नपाले कार्य गर्दै आएको र अस्थायी शिक्षक भएका ठाउँमा यो शैक्षिक सत्रदेखि स्थायी शिक्षक पठाउने बताए ।. नगरप्रमुख चौहानले विद्यालय सञ्चालन भएका बखत विभिन्न बहानामा शिक्षकहरू नपा कार्यालयमा धाउने गरेकामा आपत्ति जनाए । उनले पहिलो प्राथमिकता कक्षा सञ्चालन गर्ने र त्यसपछिको समयमा यस्ता कामहरूलाई प्राथमिकता दिनुपर्नेमा ज्ञापनपत्र, डेलिगेशन, ध्यानाकर्षणजस्ता कुराहरूलाई लिएर अधिकांश शिक्षक नपा कार्यालयमा केन्द्रित हुने गरेकामा अब यस्तो कार्य नगर्न उनले चेतावनी दिए । उनले शिक्षकहरू राजनीतिक गतिविधिमा लागेका कारण पनि विद्यालयको शैक्षिक स्तरोन्नति नभएको आरोप लगाए ।. गोष्ठीमा शिक्षक विनोद गिरी, पारस ठाकुर, शुभलाल साह, अनिल गिरी, लालबहादुर चौहान, आसमान नेपालका धर्मेन्द्र चौरसियालगायतले पोखरिया नपामा रहेका सामुदायिक विद्यालयहरूको अवस्था दयनीय रहेका र पूर्वाधार विकासमा नपाले ध्यान दिनुपर्ने सुझाव दिए । उनीहरूले विद्यालयको भौतिक संरचना निर्माण, शौचालयको सरसफाइ, फर्निचर र प्रविधिमैत्री शिक्षामा नपाको सहयोग हुनुपर्ने सुझाव दिएका थिए ।. कार्यक्रममा पोखरिया नपाका अधिकृत अजय श्रीवास्तव, शिक्षा शाखा प्रमुख विजय झा, वडाध्यक्षहरू नौशाद आलम, प्रमोद गिरी, लक्ष्मण साह कानूलगायतले मन्तव्य दिएका थिए । कार्यक्रमको सहजीकरण लक्ष्मण खवासले गरेका थिए ।",https://eprateekdaily.com/2023/04/23/50123
साहित्यकारहरू पुरस्कृत,स्थानीय,प्रतीक दैनिक,"बैशाख ९, २०८०",वीरगंज,"साहित्य सङ्गम मकवानपुरले प्रतीक दैनिकका स्तम्भकार एवं साहित्यकार पत्रकार सञ्जय साह मित्रलाई शनिवार भैरव अर्याल स्मृति सम्मान २०७९ पुरस्कार प्रदान गरेको छ ।. साहित्य सङ्गमकी अध्यक्ष अनीता न्यौपानेको अध्यक्षतामा भएको कार्यक्रममा प्रमुख अतिथि नेपाल प्रज्ञा प्रतिष्ठानका कुलपति भुपाल राईले पत्रकार साहलाई नगद २१ हजार १११ रुपैयाँसहित सम्मानित गरेका थिए ।. कार्यक्रममा साहित्यकार छवि अनित्यलाई रामहरि देवु युवा साहित्य सम्मान प्रदान गरिएको थियो । अधिवक्ता ऋषि केवी र उनकी पत्नी पुण्यशीला श्रेष्ठले स्थापना गरेको नगद १० हजार १ राशिको सो पुरस्कार अनित्यलाई प्रदान गरिएको थियो ।. हेटौंडामा शनिवारदेखि शुरू भएको दुई दिने साहित्य महोत्सवमा साह र श्रेष्ठसहित साहित्यकार मनु मञ्जिललाई डम्बर पूर्णमाया स्मृति कविता सम्मान, साहित्यकार महेश पौडेललाई साहित्य सङ्गम मकवानपुर कृति सम्मान, साहित्यकार पूर्णकला घिमिरेलाई शुभद्रादेवी मदन मुडभरी स्मृति सम्मान, साहित्यकार एसके निधनलाई मुक्तितारा सम्मान प्रदान गरिएको थियो ।",https://eprateekdaily.com/2023/04/22/50086
वडा नं १६ मा ज्येष्ठ नागरिक शाखा सक्रिय,स्थानीय,प्रतीक दैनिक,"बैशाख १०, २०८०",वीरगंज,"ज्येष्ठ नागरिक सङ्घ, पर्साको शाखाको रूपमा स्थापित ज्येष्ठ नागरिक सङ्घ वीरगंज महानगरपालिका–१६ वडा समितिको प्रथम साधारणसभा शनिवार नगवास्थित राष्ट्रिय माध्यमिक विद्यालयको प्राङ्गणमा सम्पन्न भएको छ ।. नगरप्रमुख राजेशमान सिंहको प्रमुख आतिथ्यमा भएको कार्यक्रममा सङ्घ, पर्साका निवर्तमान अध्यक्ष एवं मधेस प्रदेश संयोजक जगदीशप्रसाद शर्मा, पर्सा अध्यक्ष श्यामकुमार पोखरेल, उपाध्यक्ष वैद्यनाथप्रसाद कोइरी, सचिव विनयराज गौतम, सदस्यहरू रमेशकुमार दत्त, उदयराज शर्मा, पूर्वसहसचिव नरेन्द्र तिवारीलगायत सहभागी थिए ।. सभाको बन्दसत्रबाट विश्वनाथप्रसाद चौरसियाको अध्यक्षतामा उपाध्यक्ष जगरनाथप्रसाद चौरसिया, सचिव सुरेन्द्र साह कानू र कोषाध्यक्ष काशीप्रसाद चौरसियासहित ११ सदस्यीय नयाँ कार्यसमिति गठन गरिएको छ ।",https://eprateekdaily.com/2023/04/23/50126
धोबिनी गाउँपालिकामा तालाबन्दी,स्थानीय,प्रतीक दैनिक,"बैशाख ९, २०८०",वीरगंज,"पर्साको धोबिनी गाउँपालिकामा तालाबन्दी गरिएको छ ।. गापा अध्यक्ष मदन चौहानले मनोमानी गरेको भन्दै गापा उपाध्यक्षसहित कार्यपालिका सदस्यहरूले तालाबन्दी गरेका हुन् । एक महीनादेखि कार्यालय नआएका अध्यक्ष चौहानले प्रमुख प्रशासकीय अधिकृत महमद नवाज हुसेनसँगको मिलेमतोमा व्यापक अनियमितता गरेको कार्यपालिका सदस्यहरूको आरोप छ ।. गाउँपालिकाकी उपाध्यक्ष मञ्जु देवीको नेतृत्वमा कार्यपालिका सदस्यहरूले गाउँपालिका कार्यालयमा ताला लगाएका हुन् ।. उपाध्यक्ष मञ्जु देवीका अनुसार अध्यक्ष चौहान चैत १२ गतेदेखि कार्यालय आएका छैनन् । आफैंले पत्र काटेर चैत २४ गते कार्यपालिकाको बैठक डाके पनि उपस्थितिमा हस्ताक्षर नगरी अध्यक्ष चौहान फर्किएका उपाध्यक्ष मञ्जु देवीको भनाइ छ ।. गाउँपालिकाका प्रमुख प्रशासकीय अधिकृत हुसेन पनि चैत ३० गतेदेखि सुत्केरी स्याहार बिदामा छन् । अध्यक्ष र प्रमुख प्रशासकीय अधिकृत नआउँदा कार्यालयको कामकाज प्रभावित भएकोले दबाबस्वरूप कार्यालयमा तालाबन्दी गरिएको धोबिनी गापा वडा नं ४ का अध्यक्ष अब्बास मियाँ चुडिहारले बताए । अध्यक्ष चौहानले राजनीतिक प्रतिशोध साँध्ने मनसायका साथ करारका १५ जना कर्मचारीलाई एकल निर्णयले हटाएको वडाध्यक्ष चुडिहारको आरोप छ । “बोर्डबाट निर्णय नै नगरी अध्यक्षज्यूले एकलौटीरूपमा आफ्ना नजीकका मान्छेलाई राखेर १५ जना करारका कर्मचारीलाई हटाउनुभयो,” उनलेले भने, “यति मात्रै हैन, उहाँ कार्यालयमा नआएको पनि एक महीना भइसक्यो, सबै कामकाज प्रभावित हुँदा जनतालाई समस्या भएको छ ।”. गाउँपालिका अध्यक्ष, प्रमुख प्रशासकीय अधिकृत र लेखापाल धनञ्जय दास समयमैं कार्यालय नआए आन्दोलन अझै चर्काउने कार्यपालिका सदस्य दिनेश कलवारको चेतावनी छ । उपाध्यक्ष मञ्जु देवीको नेतृत्वमा १० जना कार्यपालिका सदस्यले तालाबन्दी गरेका हुन् । आफू अल्पमतमा परेको दुःखेसो पोख्दै गाउँपालिका अध्यक्ष चौहानले जे गरे पनि विरोध गरिरहेको प्रतिक्रिया दिए । उनले आफू एक महीनादेखि कार्यालय नगएको आरोप निराधार भएको बताए । “गाउँपालिका अध्यक्षको काम बिहान १० देखि साँझ ५ बजेसम्म कार्यालयमैं बस्ने होइन, म समय मिलाएर गइरहन्छु, म गएको बेला उहाँले देख्नुभएको छैन होला । एक महीनासम्म नगएको भन्ने आरोप निराधार हो,” उनले भने ।. प्रमुख प्रशासकीय अधिकृतसँगको मिलेमतोमा भ्रष्टाचार गरेको भन्ने आरोपलाई प्रमाणसहित प्रमाणित गर्न अध्यक्ष चौहानले चुनौती दिए ।",https://eprateekdaily.com/2023/04/22/50080
बारामा उपनिर्वाचनलाई लक्षित गर्दै वन गस्तीमा कडाइ,स्थानीय,प्रतीक दैनिक,"बैशाख ९, २०८०",निजगढ,"बारा क्षेत्र नं २ मा उपनिर्वाचनलाई लक्षित गरी केही सातायतादेखि बारामा वन सुरक्षा गस्तीलाई तीव्रता दिइएको डिभिजन वन कार्यालय, बाराले जनाएको छ ।. निर्वाचन नजीकिंदै गर्दा बारामा वन क्षेत्र हानिनोक्सानी गर्दै काठ चोरी तस्करी र वन क्षेत्र अतिक्रमण गरी बस्ती बस्न सक्ने सम्भावनालाई नियाल्दै डिभिजन वन कार्यालय, बाराले गस्ती परिचालन गर्दै आइरहेको छ । निर्वाचनमा प्रहरी, प्रशासनसहित सुरक्षाकर्मीहरूको ध्यान निर्वाचन शान्त र भयरहित सम्पन्न गराउन ध्यान केन्द्रित हुने हुँदा पेशेवर काठ चोर तस्कर समूह र वन क्षेत्र अतिक्रमण गरी बस्ती बस्न सक्ने स्थानलाई डिभिजन वन कार्यालय, बाराले पहिचान गरी निगरानी बढाउँदै आएको हो ।. यसअघिका स्थानीय, प्रदेश र सङ्घीय संरचनाका निर्वाचन र त्यसभन्दा पनि अघि निर्वाचनको संघारमा बारामा वन क्षेत्र हानिनोक्सानी गरी अतिक्रमण गरी बस्ती बसाउने प्रयास भएजस्तै अहिले उपनिर्वाचनको संघारमा कानूनविपरीतका कार्य हुन सक्ने घटनाप्रति सजग रहँदै वन क्षेत्रको स्थानको संवेदनशीलतालाई ध्यानमा राख्दै डिभिजन वन कार्यालय, बाराले गस्ती र निगरानी बढाएको जनाएको छ ।. जिल्लाको पूर्व दक्षिणी भेग धन्सार, भलुवाहीखोर, कोल्हवी, रामवन, रामनगर, सपही, ककरी, रामवन, जैतापुरलगायत उत्तरतर्फ सिगौल, रतनपुर, डमरपुर, चकरीलगायतका वन क्षेत्रलाई वन कर्मचारीहरूले निगरानीमा राख्दै गस्तीलाई कडा पारिएको डिभिजनल वन अधिकृत विनोद सिंहले बताए ।. यसअघि विभिन्न समयमा बाराको अतिक्रमित वन क्षेत्रमध्ये २४९.२९ हेक्टर जमीन अतिक्रमणमुक्त गराइ तारबार र रेखदेखका लागि वन हेरालुसमेत राखी गुमेको जमीनलाई हराभरा बनाउन डिभिजन वन कार्यालय, बाराले मातहतका निकायलाई सक्रिय बनाउँदै आइरहेको थियो । तर पनि गत फागुन २३ गते राति होली पर्वको मौका छोप्दै कोल्हवी नगरपालिका–५ रामवनमा साढे पाँच हेक्टर क्षेत्रफलमा तारबारको घेरा लगाइ वृक्षारोपण गरिएको लगभग नौ हजार टिक, मसलालगायत अन्य प्रजातिका बिरुवा हानिनोक्सानी गरेपछि जिल्लाको दक्षिण्Fी वन क्षेत्रलाई अति संवेदनशील वन क्षेत्रको रूपमा लिई सशस्त्र वन सुरक्षा गस्ती टोली परिचालन गर्दै आइरहेको डिभिजन वन कार्यालय, बाराले जनाएको छ ।. पेशेवर काठ चोर तस्कर समूहले खुल्ला सडक र राजमार्गको दुरुपयोग गर्दै वन पैदावर हानिनोक्सानी गरी चोरी तस्करी गर्न सक्ने भएकाले निकै चनाखो भई वन क्षेत्रको नाका–नाकामा कडा निगरानीसँगै गस्ती परिचालन गरिरहेको डिवका प्रमुख सिंहले बताए ।. जिल्लाकै टाँगियाबस्तीमा निजगढ दोस्रो अन्तर्राष्ट्रिय विमानस्थल निर्माण गर्ने सरकारले जनाउँदै आएसँगै यस आसपासका वन क्षेत्र अतिक्रमणमा पर्ने सम्भावना बढ्दो र काठ चोरी तस्करी हुन सक्ने प्रबल सम्भावना भएकोले पनि विशेष निगरानी बढाइरहेको वन कार्यालयले जनाएको छ ।",https://eprateekdaily.com/2023/04/22/50077
प्रदेशसभा सदस्य जयसवालविरूद्ध पक्राउ पुर्जी जारी,स्थानीय,प्रतीक दैनिक,"बैशाख ८, २०८०",वीरगंज,"पर्सा क्ष्Fेत्र नं ३ (१) का प्रदेशसभा सदस्य प्रमोद जयसवालसमेत १४ जनाको नाममा पर्सा जिल्ला अदालतले पक्राउ पुर्जी जारी गरेको छ ।. ढिलो गरी प्राप्त समाचार अनुसार २०७९ असोज ९ गते सखुवाप्रसौनी गाउँपालिका कार्यालयमा भएको कुटपिट, आगजनीको घटनामा गापा अध्यक्ष यशवन्त यादवको जाहेरीको आधारमा वादी नेपाल सरकारले प्रतिवादी उपेन्द्र यादवसमेत १४ जनाविरुद्ध ज्यान मार्ने उद्योग, डाँका–चोरी र आपराधिक उपद्रव मुद्दा दायर गरेको थियो । सो मुद्दामा पर्सा जिल्ला अदालतले २०७९/११/१९ मा ३५ दिने पक्राउ पुर्जी जारी गरेको थियो ।. यो मुद्दामा उपेन्द्र यादवसहित सखुवाप्रसौनी गापा–५ का प्रदेशसभा सदस्य जयसवाल, नरेश यादव, धु्रपलाल यादव, राज गिरी, रामबाबूप्रसाद यादव, कारीराय यादव, सन्देशकुमार यादव, प्रेमप्रसाद यादव, दीपेन्द्रराय यादव, नैनकुमारी साह, बुलेटकुमार यादव, उपेश गिरी र अनिलराउत कुर्मीविरुद्ध अदालतले पक्राउ पुर्जी जारी गरेको थियो । ३५ दिने पक्राउ पुर्जी जारी गर्दा प्रदेशसभा सदस्यलगायत १४ जना पक्राउ नपरेका कारण अदालतले हिजो बिहीवार पुनः उनीहरूको नाममा ३५ दिने पक्राउ पुर्जी जारी गरेको छ ।. यो अवधिमा आरोपितहरू आफैं वा पक्राउ पुर्जीबमोजिम पक्राउ परेर अदालतमा हाजिर हुन गएको खण्डमा उनीहरूको बेहोरा बुझी कानूनबमोजिम कारबाई हुने अन्यथा सो अवधिमा अदालतमा हाजिर नभएको खण्डमा कानूनबमोजिम हुने र त्यसको उजूर गर्न नपाउने अदालतले जारी गरेको पक्राउ पुर्जीमा उल्लेख छ ।. प्रदेशसभा सदस्य जयसवालविरुद्ध यसअघि पर्सा राष्ट्रिय निकुञ्जले जरायो प्रकरणमा आरोपित ठहर गरेको थियो ।. २०७९ पुस ४ गते जरायो मारेको कसूरमा पक्राउ परेका पाँचजनाको बयानको आधारमा आरक्षले दुईजना प्रदेशसभा सदस्यसहित ४९ जनाविरुद्ध पैmसला गरेको थियो । सो कसूरमा जयसवाल पनि थिए ।",https://eprateekdaily.com/2023/04/21/50050
बैंक कर्मचारीको घरमा डकैती,स्थानीय,प्रतीक दैनिक,"बैशाख ९, २०८०",सिम्रौनगढ,"बाराको सिम्रौनगढनजीक सीमावर्ती भारतको घोडासहन थाना क्षेत्रको श्रीपुर जानकी कोठीस्थित कोअपरेटिभ बैंकका उपाध्यक्ष अरुण सिंहको घरमा गएराति डकैती भएको छ ।. राति ११ः३० बजे २२ जना डाँकाले घरको ढोका फोडी भित्र पसेका थिए । घरमा पसेर लुटेराहरूले परिवारका सदस्यहरूलाई कुटपिट गरी घरमा रहेका गहना, आवश्यक कागजातसहित नगद २५ लाख लुटेर लगेका पीडित सिंहले बताए ।. डाँका सम्बन्धमा सिंहका छोरा अभिजित सिंहले ११ः३० बजे २०/२२ जना डाँका मेनगेटको ताला तोडी भित्र पसेको, घरमा १० जनाको सङ्ख्यामा डाँका प्रवेश गरी सबै लकर तोडेको, आफूसँग डेढ घण्टासम्म बहस गरी कुटपिट गरेको बताए । उनले डाँकाहरूसँगको बहसमा उनीहरू कहींबाट प्रेरित भई लुट्न आएका आफूलाई लागेको बताए ।. लुटेराहरूले बम पड्काउनुका साथै गोली फायर गरी भागेका थिए । प्रहरीलाई सूचना गरे पनि प्रहरी मूकदर्शक बनेको अभिजित सिंह र स्थानीयवासीले बताए ।. घटनाबारे सिकर हरनाहाका डिएसपी र स्थानीय प्रहरी जाँचमा जुटेका तथा बेतियाबाट डग स्क्वायड टीम आई जाँच गरिरहेको बताइएको छ । छिटै नै लुटेराहरू पत्ता लगाइने घोडासहन थानाध्यक्ष सतेन्द्र सिंहले जानकारी गराए ।",https://eprateekdaily.com/2023/04/22/50074
वृन्दावन नपामा सममुदायिक भवनको शिलान्यास,स्थानीय,प्रतीक दैनिक,"बैशाख ११, २०८०",रौतहट,"वृन्दावन नगरपालिका–९ आकडपाथरटोलमा नगरप्रमुख विनोदप्रसाद कुर्मीले सोमवार सामुदायिक भवनको शिलान्यास गरेका छन् ।. सो अवसरमा उनले नपामा पूर्वाधार विकाससँगै सामाजिक विकासका कार्यहरू गरिनुपर्छ भन्ने चेतना विकास गर्न जरुरी भएको बताए । उनले समाजमा रहेका गरीबवर्गले बिहे, व्रतबन्धलगायतका भोजभतेरका कार्यक्रमहरू सामुदायिक भवनबाट कम शुल्क वा निश्शुल्क गर्न सक्ने बताए । उनले हुनेखानेभन्दा पनि अभावमा रहेका वर्गहरूको लागि सामुदायिक भवन लाभदायी साबित हुने बताए ।. नगरप्रमुख कुर्मीले वडास्तरीय योजनाबाट रु बीस लाखको लागतमा दुई कोठे भवन निर्माण हुन लागेको जानकारी गराए ।. कार्यक्रम वडाध्यक्ष शेख परवेज आलमको अध्यक्षतामा भएको र वडाध्यक्ष रवीन्द्र साह, उपभोक्ता समितिका अध्यक्षलगायतको सहभागिता थियो ।",https://eprateekdaily.com/2023/04/24/50187
ड्राइपोर्टको नालाभित्र पुरुषको शव,स्थानीय,प्रतीक दैनिक,"बैशाख ११, २०८०",परवानीपुर,"वीरगंज महानगर–२५ ड्राइपोर्ट चोकनजीक रहेको नालाबाट एकजना अधबैंसे पुरुषको शव बरामद भएको छ । लक्ष्मी आयल कन्सर्ननजीक नालाबाट अन्दाजी ४५ वर्षीय पुरुषको लाश फेला परेको पर्सा प्रहरीले जनाएको छ ।. सडेको अवस्थामा दुर्गन्ध फैलिएपछि स्थानीयले वीरगंज–२५ का अध्यक्ष आशुतोष चतुर्वेदीलाई खबर गरेका थिए । उनले प्रहरीलाई खबर गरेपछि प्रहरी घटनास्थलमा पुगेर अनुसन्धान गरेको थियो । प्रहरीले नालाभित्र सुरक्षाकर्मी लगाएर शव निकालेको र शव आधा सडेको अवस्थामा भेटिएको जिल्ला प्रहरी कार्यालय, पर्साका प्रवक्ता प्रहरी नायब उपरीक्षक दीपक गिरीले बताए ।. नालाभित्र सुतेको अवस्थामा लाश फेला परेकोले घटना शङ्कास्पद देखिएको उनले बताए । उनले मृतकले कुर्ता र धोती लगाएको बताए । यस विषयमा शल्यपरीक्षण र थप अनुसन्धानपछि अन्य विवरण खुल्ने उनले जानकारी गराए । वडाध्यक्ष चतुर्वेदीले मृतक आफ्नो वडाको नभएको र कसैले नचिनेको पनि बताए ।",https://eprateekdaily.com/2023/04/24/50182
ग्रासरूट अभियानविरुद्ध एमाले पर्सा,स्थानीय,प्रतीक दैनिक,"बैशाख ११, २०८०",वीरगंज,"एमालेको दुई महीने ग्रासरूट अभियानविपरीत पर्सा जिल्लामा एमालेले सदस्यतालगायतका कार्यहरू शुरू गरेको छ ।. २०७९ माघ २६ गतेको बैठकले फागुन–चैत दुई महीना मिशन ग्रासरूट (पार्टी सुदृढीकरण तथा विस्तार अभियान) सञ्चालन गरेको थियो । पर्सा जिल्लामा पनि १४ वटा पालिकामा केन्द्रीय पर्यवेक्षकहरू परिचालित गरेर पालिकास्तरीय अभियान सम्पन्न गरेको थियो । पार्टी सदस्यता नवीकरण र विस्तारमार्फत आधारभूत तहमा पार्टी सदस्यहरूको वास्तविक तथ्याङ्क, उनीहरूको अवस्था, पालिका, वडा र टोल कमिटीको क्रियाशीलता र समग्रमा आधारभूत तहमा पार्टीको अवस्थाबारे यथार्थ र वस्तुनिष्ठ जानकारी प्राप्त गर्ने उद्देश्यले यो अभियान सञ्चालन गरिएको हो ।. अभियान सम्पन्न भएपछि अहिले पर्सा जिल्लामा आगामी जेठ १७ गते हुने अधिवेशनलाई लक्षित गरेर सदस्यताको विषयमा व्यापक विवाद भएको छ । ग्रासरूट अभियानको दफा ५ (ग)मा पार्टी सदस्यको भौतिक उपस्थितिमा सदस्यता नवीकरण गर्ने, भौतिकरूपमा उपस्थित हुन नसक्ने विदेशमा रहेका पार्टी सदस्यहरूसँग भर्चुअल माध्यमबाट सम्पर्क गरेर तथा काबुबाहिरको परिस्थितिका कारण सम्बन्धित स्थलमा आउन नसक्ने पार्टी सदस्यको हकमा टेलिफोन सम्पर्क गरेर तथा निजको फाराम बुझेर नवीकरण गर्ने, दुवै अवस्थाका सदस्यको बारेमा स्पष्ट कैफियत खुलाउने उल्लेख छ । तर पर्सा जिल्लामा अहिले पुरानै पारामा ठेकेदारी अनुसार सदस्यता नवीकरण गरिएको एकजना एमाले कार्यकर्ताले बताए ।. ती कार्यकर्ताले तीन/चार जनाको समूहले अभियानले तोकेको मितिमा एकमुस्ट चार हजारजनाको सदस्यता नवीकरण गरिएको बताए । उनले एमाले पर्साको खातामा सोबापत एकमुस्ट सात लाख एकै दिन बैंक दाखिला भएको दाबी पनि गरे ।. ग्रासरूट अभियान सार्थक बनाउन लागि परेकाहरू भने अहिलेसम्म सदस्यता नवीकरणको अभियानमा सक्रिय रहेका बेला तोकिएको समयमा एकमुस्ट चार हजारजनाको सदस्यता नवीकरण गर्ने समूहले भने बाधा व्यवधान खडा गरेको बताइन्छ ।. केही पालिकाहरूले ग्रासरूट अभियानको दफा ५ (ग)मा उल्लेख भए अनुसारको कार्य गरेको तर अधिकांशले त्यस्तो नगरेर थोकमा सदस्यता नवीकरण गराएका र अहिले उनीहरूले नै अभियानको मर्ममा आघात पुगेको भन्दै दुहाइ दिएको बताइन्छ ।. जिल्ला कमिटीको आज बसेको बैठकमा एकमुस्ट चार हजार सदस्य दर्ता गराएकाहरूले अब सदस्यता दर्ता अभियान रोक्न दबाब दिएका थिए । एमाले पर्साका संयोजक डा विश्वम्भर शर्माले एकमुस्ट चार हजारजनाको सदस्यता नवीकरण गरिएको स्वीकारेका छन् । उनले ग्रासरूट अभियानमा लागेकाहरूले अभियानको मर्म अनुसार कार्य गर्दा ढिला भएको र उनीहरूको फाइल आउन अलि ढिला भएको तर एकमुस्ट सदस्यता दर्ता गराउनेहरूले भने अहिले व्यवधान खडा गर्न खोजेको बताए । उनले अहिलेसम्म ५३ सयको हाराहारीमा सदस्यता दर्ता भएको र २८ सय सदस्यको फाइल दर्ताको प्रक्रियामा रहेको तथा केही मात्र गापाबाट फाइल आउन बाँकी रहेको बताए ।. पर्सा जिल्लामा नेकपा रहँदा १७ हजार सक्रिय सदस्य थिए । त्यसअघि १२ हजार सक्रिय सदस्य रहेकामा नेकपा र प्रभु साह पक्षीय मानिसहरूलाई सदस्यता वितरण गर्दा एकमुस्ट सात हजार सङ्ख्या बढेको थियो । अहिले उनीहरूको नामबाहेक पार्टीमा कुनै उपस्थिति छैन । अहिले जिल्ला कमिटी कब्जा गर्ने उद्देश्यले समूहले पहिलेजस्तै ठेकेदारी प्रथामा चारहजार सदस्य दर्ता गराएको एमाले पर्सामा निकै चर्चा छ ।. एकजना एमाले कार्यकर्ताले पुरानो पारामा सदस्यता नवीकरण गर्ने हो भने ग्रासरूट अभियानको औचित्य के रह्यो भनेर प्रश्न गरेका छन् ।",https://eprateekdaily.com/2023/04/24/50176
२४ जना महिलासहित १६६ जनाद्वारा रक्तदान,स्थानीय,प्रतीक दैनिक,"बैशाख ९, २०८०",वीरगंज,"पर्सा जिल्लाका तीन स्थानमा शनिवार भएको रक्तदान कार्यक्रममा २४ जना महिलासहित १६६ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. अखिल नेपाल ट्रेड युनियन महासङ्घ बाराले वीरगंजको घण्टाघरमा आयोजना गरेको रक्तदान कार्यक्रममा तीनजना महिलासहित ५३ जनाले रक्तदान गरेका थिए ।. यसैगरी, सन्त निराकारी मण्डल नेपालले प्रसौनीभाठामा आयोजना गरेको रक्तदान कार्यक्रममा तीन महिलासहित २० जना र नेवा देव दुबु महानगर समितिले माईस्थान पार्कमा आयोजना गरेको रक्तदान कार्यक्रममा १८ जना महिलासहित ९३ जनाले रक्तदान गरेको केन्द्रका प्राविधिक प्रमुख पाण्डले बताए ।. अखिल नेपाल ट्रेड युनियनले आयोजना गरेको कार्यक्रममा तेतरीदेवी साह, आशाकुमारी कानू, नेहा मण्डल, सन्तोष पटेल, वीरेन्द्र कुर्मी, अरुण ओझा, अमित पनेरु, सुबोध साह कानूलगायतले रक्तदान गरेका थिए ।. यसैगरी, सन्त निराकारी मण्डल नेपालले आयोजना गरेको रक्तदान कार्यक्रममा कोशिला देवी, प्रविताकुमारी राम, बतासी देवी, चन्दनकुमार बनिया, विनोद गिरी, योगेन्द्र प्रसादलगायतले रक्तदान गरेका थिए भने नेवा देव दुबुले आयोजना गरेको रक्तदान कार्यक्रममा सबाना श्रेष्ठ, पूनम श्रेष्ठ, प्रतिज्ञा वैद्य, कविता श्रेष्ठ, रक्षा क्षेत्री, रोशन वैद्य, अनुपबहादुर राणामगर, अभिषेक शाह, शशाङ्क खड्गी, नितेश पाण्डेलगायतले रक्तदान गरेका थिए ।",https://eprateekdaily.com/2023/04/22/50083
प्रतीक दैनिक पुनः राष्ट्रिय ‘क’वर्गमा,स्थानीय,प्रतीक दैनिक,"बैशाख १०, २०८०",वीरगंज,प्रेस काउन्सिल नेपालले आव २०७७/७८ को पत्रपपित्रका वर्गीकरण मूल्याङ्कनमा प्रतीक दैनिक पुनः राष्ट्रिय ‘क’ वर्गमा वर्गीकृत भएको छ । काउन्सिलको २०७९ चैत ३० गतेको निर्णय अनुसार वीरगंजबाट प्रकाशित प्रतीक दैनिक आव २०७७/७८ को मूल्याङ्कनमा पनि राष्ट्रिय ‘क’ वर्गमा परेको हो ।. विगत डेढ दशकभन्दा बढी समयदेखि प्रतीक दैनिक प्रेस काउन्सिलको वर्गीकरणमा राष्ट्रिय ‘क’ वर्गमा वर्गीकृत हुँदै आएको छ ।,https://eprateekdaily.com/2023/04/23/50129
रामराजा क्याम्पसमा तोडफोड,स्थानीय,प्रतीक दैनिक,"बैशाख ७, २०८०",वीरगंज,"रामराजा बहुमुखी क्याम्पस, कलैयामा बिहीवार परीक्षार्थीहरूले तोडफोड गरेका छन् ।. ठाकुर राम र हरि खेतान बहुमुखी क्याम्पस, वीरगंजका विद्यार्थीहरूले परीक्षा दिइरहेका सो क्याम्पसमा विवाद भएपछि तोडफोड गरेका हुन् ।. क्याम्पस प्रशासनले विद्यार्थीहरूले चिट चोर्न नपाएको विषयमा विवाद गरेका र सोही विषयलाई लिएर तोडफोड गरेको जनाइएको जिल्ला प्रहरी कार्यालय, बाराका प्रहरी उपरीक्षक होबिन्द्र बोगटीले बताए । उनले घटनामा संलग्न तीनजना विद्यार्थी पक्राउ परेका जानकारी गराए ।. स्नातक तह प्रथम वर्षको परीक्षा सञ्चालनका क्रममा आज विवाद भएको र विद्यार्थीहरूले प्राध्यापकमाथि हातपात गर्नुका साथै मोटरसाइकल, साइकल पनि तोडफोड गरेका आरोप छ ।",https://eprateekdaily.com/2023/04/20/49990
"बौद्धिमाई नेराप्राविको भवन उद्घाटन, गुणस्तरीय शिक्षा प्रदान गरौं –क्षत्री",स्थानीय,प्रतीक दैनिक,"बैशाख ७, २०८०",पोखरिया,"पोखरिया नगरपालिका–१० स्थित बौद्धिमाई नेराप्रावि, शिवबर्वा भवनको बुधवार उद्घाटन भएको छ ।. नेपाली काङ्ग्रेस, पर्साका सभापति एवं प्रदेशसभा सदस्य जनार्दनसिंह क्षत्री र पोखरिया नगरपालिकाका प्रमुख प्रद्युम्न चौहानले संयुक्तरूपमा विद्यालय भवनको उद्घाटन गरेका थिए ।. कार्यक्रममा प्रमुख अतिथि प्रदेशसभा सदस्य क्षत्रीले विद्यालय खोलेर खुशी हुनुभन्दा विद्यालयमा गुणस्तरीय शिक्षा प्रदान गर्नु आवश्यक रहेको बताए । उनले अहिलेको परिप्रेक्ष्यमा बालबालिकालाई शिक्षा दिनु नै ठूलो विकासको कार्य हुने बताए । उनले नाला, सडक, पुल जति बनाए पनि शिक्षा छैन भने त्यो विकासको कुनै औचित्य नहुने जिकिर गरे । उनले विद्यालय सञ्चालनका लागि अभिभावक, शिक्षक, जनप्रतिनिधिहरू एकजुट भएर लाग्न आग्रह गरे ।. प्रदेशसभा सदस्य क्षत्रीले वडामा अतिक्रमित १२ बिघा जग्गामा सात लाख रकम विनियोजन गरेर खेल मैदान बनाउने बताए । उनले पोखरिया नगरपालिकासँग हातेमालो गरेर अगाडि बढ्ने विश्वास व्यक्त गरे । “म विकासको कुरामा राजनीति गर्दिनँ र पालिकामा जुन दलले जिते पनि सहकार्य गरेर विकासको काम अगाडि बढाउँछु,” उनले भने ।. वडाध्यक्ष सोनालालप्रसाद गोढको अध्यक्षतामा भएको कार्यक्रममा उपप्रमुख रूबी ठाकुर, पूर्वनगरप्रमुख दीपनारायण रौनियार, नेकाका क्षेत्रीय सभापति श्रीकृष्ण चौहान, सचिव सुरेन्द्र सिंह, नगर सभापति रामबाबू चौहान, वडाध्यक्षहरू लछुमनसाह कानू, किशोरीसाह तेली, प्रमानन्दप्रसाद कुर्मी, नौशाद आलमलगायतको सहभागिता थियो ।",https://eprateekdaily.com/2023/04/20/49948
विष्णु महायज्ञमा पनि दलित सहभागिता नहुने,स्थानीय,प्रतीक दैनिक,"बैशाख ८, २०८०",वीरगंज,"वीरगंज महानगर–१८ सुखचैनामा यही वैशाख १२ गतेदेखि हुन गइरहेको विष्णु महायज्ञमा दलित सहभागिता नहुने भएको छ ।. महायज्ञ आयोजक समिति, स्थानीय दलितहरू र जिल्ला प्रशासन कार्यालय, पर्साको रोहबरमा शुक्रवार भएको बैठकमा वेदी पूजामा दलित सहभागिता नगराउने गरी सहमति भएको बताइएको छ । वेदी पूजाबाहेकमा दलित सहभागिता गराउने सहमति भएको विष्णु महायज्ञ आयोजक समितिका अध्यक्ष खोभारी महतोले बताए । महायज्ञका लागि यही वैशाख १२ गते कलश शोभायात्रा निकालिने र महायज्ञमा करीब २५ लाख खर्च अनुमान गरिएको उनले बताए । महायज्ञ वैशाख १२ गते कलशयात्राबाट शुभारम्भ भएर वैशाख २१ गतेसम्म नौ दिन सञ्चालन हुने कोषाध्यक्ष छोटेलाल कुर्मीले बताए । महायज्ञमा सुखचैना, चैनपुर, लिपनी, रामपुर मुसहरी (ताजपुर), परवानीपुर, पटेलनगर, लालपर्सा, बगही, इनर्वा, जगरनाथपुर, मनिहारी र बहुअरीका स्थानीयहरूको सहभागिता रहने बताइएको छ ।. यसैबीच महायज्ञको अवसरमा सातोमाई मन्दिर निर्माणका लागि प्राणप्रतिष्ठा गरिने उनले बताए । प्राणप्रतिष्ठामा पनि करीब २५ लाख खर्च अनुमान गरिएको छ । यसअघि गत चैतमा वीरगंज–१७ अलौंमा सम्पन्न महायज्ञमा पनि दलित सहभागिता गराइएको थिएन ।. स्थानीयको दबाबपछि यस वर्ष दलित सहभागिता नगराउने, वेदी पूजाबाहेकमा सहभागिता गराउने सहमति भएको थियो ।",https://eprateekdaily.com/2023/04/21/50044
अङ्ग्रेजी माध्यमबाट अध्यापन गराउने महानगरको निर्णयविरुद्ध विद्यार्थीद्वारा प्रदर्शन,स्थानीय,प्रतीक दैनिक,"बैशाख ७, २०८०",वीरगंज,"वीरगंज महानगरपालिका कार्यालय शिक्षा महाशाखाले चारवटा विद्यालयमा अङ्ग्रेजी माध्यमबाट शिक्षण शुरू गरेपछि नेपाली माध्यममा अध्ययनरत विद्यार्थीहरूले महानगरपालिकामा प्रदर्शन गरेका छन् ।. वीरगंज महानगरपालिका शिक्षा महाशाखाको गत चैत २७ गतेको निर्णय अनुसार वैशाखदेखि शुरू हुने नयाँ शैक्षिकसत्रदेखि महानगर अन्तर्गतका त्रिजुद्ध, माईस्थान विद्यापीठ, नृसिंह र सिद्धार्थ माविमा अङ्ग्रेजी माध्यमबाट शिक्षण व्यवस्था लागू गरेको छ ।. ती विद्यालयहरूले निश्शुल्करूपमा अङ्ग्रेजी माध्यमबाट अध्यापन गराउनुपर्ने महानगरको निर्णय छ ।. यससँगै महानगरपालिकाले ती विद्यालयहरूमा निजी स्रोतबाट अध्यापन गराइरहेका शिक्षक, कर्मचारीहरूलाई अवकाश दिएको छ ।. निजी स्रोतका शिक्ष्Fकहरूलाई अवकाश दिएर सामुदायिक विद्यालयमा दरबन्दी रहेका शिक्षकहरूबाट अध्यापन गराइने महानगरले जनाएको छ । महानगरको यो निर्णयको विरुद्धमा अङ्ग्रेजी माध्यम बनाइएका चार विद्यालयका विद्यार्थीहरूले बुधवार महानगरमा प्रदर्शन गरेका हुन् । उनीहरूले महानगरको निर्णय अव्यावहारिक भएको भन्दै खारेजीको माग गरे ।. अङ्ग्रेजी माध्यमबाट अध्यापन गराइने विद्यालयमा यो शैक्षिकसत्रदेखि नेपाली माध्यमबाट अध्यापन नहुने र नेपाली माध्यमबाट चार विद्यालयमा आठ हजारभन्दा बढी विद्यार्थी अध्ययन गरिरहेकाले उनीहरूको अध्ययन प्रभावित हुने विरोध प्रदर्शनमा सहभागी विद्यार्थीहरूको गुनासो थियो ।. अहिले ती विद्यालयहरूमा नेपाली माध्यमका विद्यार्थीहरूलाई स्थानान्तरणपत्र दिएर अन्यत्र अध्ययन गर्न भनिएको भन्दै विद्यार्थीहरूले सबै विद्यार्थीहरूको लागि यो निर्णय उपयुक्त नहुने बताए ।. विद्यार्थीहरूले महानगरका जिम्मेवार व्यक्तिले वार्ता पनि नगरेको र समस्या बुझ्ने प्रयास पनि नगरेको भन्दै नाराबाजी गरेका थिए ।",https://eprateekdaily.com/2023/04/20/49942
गठबन्धनको सरकार केही दिनमा आफैं ढल्छ –अध्यक्ष ओली,स्थानीय,प्रतीक दैनिक,"बैशाख ७, २०८०",वीरगंज,"नेकपा एमाले अध्यक्ष केपीशर्मा ओलीले पचरौता नगरपालिकामा आयोजित चुनावीसभामा सत्तारूढ गठबन्धनको चर्को आलोचना गरेका छन् ।. उपचुनावको प्रचारप्रसारमा बिहीवार पचरौतामा आयोजित चुनावीसभामा उनले दश भाइ (सत्तारूढ गठबन्धनका) नेताहरू बेकारमा बारा क्षेत्र नं २ मा आएको बताए । उनले वर्तमान गठबन्धनले अहिलेसम्म बाराको विकासमा कुनै उल्लेखनीय कार्य नगरेको र आश्वासन मात्रै बाँडेको आरोप लगाए । अध्यक्ष ओलीले एमाले नेतृत्वको सरकारले बाराको दिगो विकास गरेको दाबी गरे ।. उनले विपद्मा भौतिक निर्माणका साथै कुलो, सिंचाइलगायतका कार्य एमालेको पालामा गरिएको दाबी गरे । एमालेले दिगो र पत्यारिला काम गरेको उनको भनाइ थियो । अहिलेको सत्तारूढ गठबन्धनले आश्वासन मात्रै बाँडेर जनतालाई झुक्याउने काम गरिरहेको उनको आरोप थियो । उनले सत्तारूढ गठबन्धनको सरकार आफैं ढल्ने बताए । यो सरकार केही दिनमा आफैं ढल्छ, सरकार ढाल्नका लागि एमालेले केही गर्नै पर्दैन, उनले भने ।. जनता समाजवादी पार्टीका उम्मेदवार उपेन्द्र यादवलाई मोरङ र सप्तरीका जनताले लखेटेपछि बाराका जनता सोझासाझा छन् भनेर आएको बताए । उनले यादव पक्षमा जातीय नारा लगाएर उनको चुनाव जित्ने रणनीतिलाई असफल बनाउन आग्रह गरे । राजनीति गर्नेले जातपात, धर्म, लिङ्ग, वर्ण आदिको कुरा गर्नु गलत हुने उनको तर्क थियो । चुनाव जित्न जनताको मन जित्नुपर्छ र विकासको काम गर्नुपर्छ, एमाले अध्यक्ष ओलीले भने । अध्यक्ष ओलीले उम्मेदवार पुरुषोत्तम पौडेलको जीतले यस क्षेत्रको विकास हुने र त्यसको प्रत्याभूति आफूले दिने बताए ।. एमाले बाराका इन्चार्ज एवं केन्द्रीय सदस्य बलवीर चौधरीको अध्यक्षतामा भएको सभामा एमाले उपाध्यक्षद्वय ईश्वर पोखरेल, सुरेन्द्र पाण्डे, मधेस प्रदेशका इन्चार्ज रघुवीर महासेठ, सांसद ज्वालाकुमारी साह, उम्मेदवार पुरुषोत्तम पौडेललगायतले मन्तव्य व्यक्त गरेका थिए । कार्यक्रममा पचरौता नपाका प्रमुख जालन्धर सिंहले स्वागत र सहजीकरण सांसद अच्युत मैनालीले गरेका थिए ।",https://eprateekdaily.com/2023/04/20/49993
रक्तसञ्चार भवन निर्माणमा बाधा नगर्न महानगरलाई आदेश,स्थानीय,प्रतीक दैनिक,"बैशाख ७, २०८०",वीरगंज,"उच्च अदालत जनकपुर अस्थायी इजलास वीरगंजले वीरगंज महानगरपालिकालाई रक्तसञ्चार केन्द्रको भवन निर्माणमा बाधा नपुर्याउन आदेश जारी गरेको छ ।. नेपाल रेडक्रस सोसाइटी, पर्साका जङ्गबहादुर राउत कुर्मीले महानगरपालिकाविरुद्ध दिएको रिटमा अदालतले बुधवार सो आदेश जारी गरेको हो । सडक डिभिजन कार्यालयले पृथ्वी राजमार्गको बीच भागदेखि २५/२५ मिटर दायाँ–बायाँ अतिक्रमण खाली गराउन सूचना जारी गरेपछि नारायणी अस्पताल परिसरमा रहेको रक्तसञ्चार केन्द्रको भवन सार्नुपर्ने भएपछि यसअघिका नगरप्रमुख विजय सरावगीले महानगरपालिकाको स्वामित्वमा रहेको मालपोत कार्यालय प्रवेशस्थलनजीकको हाल पार्किङ क्षेत्र बनाइएको कित्ता नं २१ र ५६ को जग्गा नगरसभाबाट पारित गराएर रक्तसञ्चार केन्द्रको भवन निर्माणको लागि उपलब्ध गराएका थिए ।. २०७८ असार ३ मा रेडक्रससँगको सम्झौता अनुसार भुइँतलामा पार्किङ र माथिल्लो तल्लामा रक्तसञ्चार केन्द्रको भवन बनाउने सम्झौता भए अनुसार महानगरले रेडक्रसलाई रु २५ लाख भवन निर्माणमा सहयोग पनि गरेको थियो ।. सो भवन निर्माणको लागि नगरपालिकाले नक्शापाससमेत गरेको र रेडक्रसले टेन्डर आह्वान गरेकोमा हाल आएर महानगरले पार्किड्ढो लागि ठेक्का लगाएको र रेडक्रस भवन निर्माणमा अवरोध सिर्जना गरेपछि रेडक्रसले महानगरविरुद्ध उच्च अदालतमा रिट दायर गरेको थियो ।",https://eprateekdaily.com/2023/04/20/49987
खर्च विवरण नबुझाउनेविरुद्ध सात दिने स्पष्टीकरण,स्थानीय,प्रतीक दैनिक,"बैशाख ७, २०८०",वीरगंज,"निर्वाचन आयोगले २०७९ मङ्सिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनका उम्मेदवारहरूमध्ये समयमा खर्च विवरण नबुझाएकाहरूलाई सात दिने स्पष्टीकरण सोधेको छ ।. निर्वाचन आयोगले यही वैशाख ६ गते सूचना जारी गर्दै प्रदेशसभा र प्रतिनिधिसभा निर्वाचन सकिएको ३५ दिनभित्र खर्च विवरण पेश गर्नुपर्नेमा सो अवधिमा खर्च विवरण पेश नगरेका र त्यसपछि खर्च विवरण प्रस्तुत गरेका तथा हालसम्म खर्च विवरण पेश नगरेका दल तथा स्वतन्त्र उम्मेदवारहरूसँग सात दिने स्पष्टीकरण सोधेको हो ।. निर्वाचन आयोग ऐन २०७३ को दफा २६ को उपदफा ४ बमोजिम आफ्नो सफाइसहितको स्पष्टीकरण, आफू उम्मेदवार भएको जिल्ला र प्रदेश निर्वाचन कार्यालय वा निर्वाचन आयोगमा पेश गर्न भनिएको छ । मधेस प्रदेशमा प्रतिनिधिसभा सदस्यका उम्मेदवारहरूमध्ये धनुषाका दुई, पर्साका पाँच, रौतहटका एक र सप्तरीका तीनजनाले हालसम्म खर्च विवरण पेश गरेका छैनन् ।. धनुषा क्षेत्र नं २ का जनता प्रगतिशील पार्टीका रूपनारायण मण्डल केवट, क्षेत्र नं ३ का स्वतन्त्र उम्मेदवार अजयकुमार यादव, पर्सा क्षेत्र नं १ बाट स्वतन्त्र उम्मेदवार मोसाहेब मियाँ मन्सुरी, वरुण चौरसिया, बालेश्वर खाँ चौधरी र नौशाद अन्सारी तथा क्षेत्र नं ३ बाट राष्ट्रिय स्वतन्त्र पार्टीका अशोक कँडेलले खर्च विवरण पेश गरेका छैनन् ।. यसैगरी, रौतहट क्षेत्र नं ४ बाट नेपाल जनता पार्टीका सिकन्दरराय यादव, सप्तरी क्षेत्र नं १ बाट स्वतन्त्र उम्मेदवार प्रकाशकुमार नहाटा, क्षेत्र नं ३ बाट नेपाली जनता दलका रामबाबू रजक र क्षेत्र नं ४ का नेपाल सद्भावना पार्टीका संयोग चौधरीले पनि खर्च विवरण पेश गरेका छैनन् ।. प्रदेशसभामा मधेस प्रदेशका २८ जनाले खर्च विवरण पेश गरेका छैनन् । धनुषाका पाँच, महोत्तरीका तीन, सप्तरीका दुई, सर्लाहीका एक, बाराका दुई र पर्साका आठजनाले खर्च विवरण प्रस्तुत नगरेका निर्वाचन आयोगले जनाएको छ । पर्साबाट प्रदेशसभा सदस्यका उम्मेदवारमा खर्च विवरण नबुझाउने निर्वाचन क्षेत्र नं १ (१)का स्वतन्त्र उम्मेदवार रवि गुप्ता, २ (१)का नेपाल लोकतान्त्रिक पार्टीका मनोजकुमार यादव, ३ (१)का स्वतन्त्र उम्मेदवार किसुनराउत अहिर, शेखरबहादुर सिंह, ४ (२)का स्वतन्त्र लखु साह तेली, ४ (१)का जरिलाल थिङ लामा, जनमत पार्टीका शेषनाथ नुनिया, ४ (२)का नेपाल जनता दलबाट सेमराज राउत अहिर, नेकपा माओवादी केन्द्रका चाँदतारा कुमारी रहेका छन् ।",https://eprateekdaily.com/2023/04/20/49980
महानगरको निर्देशनविपरीत संस्थागत विद्यालयहरूको मनोमानी,स्थानीय,प्रतीक दैनिक,"बैशाख ७, २०८०",वीरगंज,वीरगंज महानगरपालिका कार्यालय शिक्षा महाशाखाले गत चैत २२ गते पाठ्यपुस्तक र पोशाक सम्बन्धमा जारी गरेको सूचनाविपरीत केही संस्थागत विद्यालयहरूले मनोमानी गर्दै आएका छन् ।. महानगरको शिक्षा महाशाखाले सूचना जारी गरेर विद्यालयहरूले आफ्नो हाताभित्र वा विद्यालयले तोकेकै स्थानबाट सामग्री खरीद गर्न बाध्य नगर्ने नियमनकारी व्यवस्था गरेकोले यस्ता गतिविधि नगर्न नगराउन अनुरोध गरेको थियो । तर केही संस्थागत विद्यालयहरूले महानगरको यो सूचनालाई धोती लगाउँदै पुस्तकको सूची अभिभावकलाई उपलब्ध नगराइ सोझै सम्बन्धित पसलमा गएर सम्पर्क गर्न अ¥हाएका छन् भने केहीले मौखिक र पुस्तकपसलेको कार्डसमेत वितरण गरेका अभिभावकहरूले गुनासा गरेका छन् ।. विद्यालयहरूले पनि पाठ्यक्रम विकास केन्द्रबाट सूचीकृत भएका पुस्तक मात्र प्रयोग गर्नुपर्ने र सोको एक प्रति वीरगंज महानगरपालिकामा बुझाउन अनुरोध गरेको थियो । तर यसको पालना पनि संस्थागत विद्यालयहरूले गरेका छैनन् । अहिलेसम्म संस्थागत विद्यालयहरूले महानगरपालिकाको शिक्षा महाशाखामा पाठ्यक्रम विकास केन्द्रबाट सूचीकृत भएका पुस्तकको विवरण नबुझाएका स्रोतले जनाएको छ ।. यसै विषयमा प्याब्सन केन्द्रीय कार्यालयले गत चैत २३ गते आचारसंहिता पालना सम्बन्धमा जारी गरेको पत्रमा पाठ्यक्रम विकास केन्द्रले स्वीकृत गरेका पाठ्यपुस्तक र सन्दर्भ सामग्री प्रयोग गर्न र अन्य विषयमा थप गर्नुपर्ने भए सम्बन्धित निकायको पूर्वस्वीकृति लिएर थप गर्न भनेको छ तर विद्यालयहरूले प्याब्सनको निर्देशन पनि पालना गरेका छैनन् ।. संस्थागत विद्यालयहरूले पसलेको नाम तोक्नुको पछाडि अभिभावकहरूलाई पुस्तकको लागि पसल–पसल चहार्नु नपरोस् भन्ने उद्देश्य रहेको भनी सफाइ दिएका छन् । तर यसो गर्नुको प्रमुख र एकमात्र कारण कमिशन मात्र रहेको जानकारहरू बताउँछन् । पुस्तक पसले र विद्यालयबीचको कमिशनका कारण पसलको नाम नै तोकेर दिने गरिएको एकजना अभिभावकले आरोप लगाए ।. अभिभावकहरूले पुस्तकको सूची प्रकाशन गर्दा पायक पर्ने ठाउँबाट खरीद गर्दा केही छुटसमेत पाउने गरेको तर यसरी विद्यालयले नै तोकेर पठाउँदा पसलहरूबाट छुट नपाउने र सोबापतको कमिशन विद्यालयमा जाने गरेको बताएका छन् ।. महानगरको शिक्षा महाशाखाले सूचना मात्र जारी गरेर आफ्नो दायित्व पूरा गरेको तर अनुगमन गरेर कारबाही गर्ने उत्तरदायित्व भने पूरा नगरेको अभिभावकहरूको गुनासो छ ।,https://eprateekdaily.com/2023/04/20/49997
सिम्रौनगढको अपेक्षाकृत विकास भएन  –मन्त्री रिजाल,स्थानीय,प्रतीक दैनिक,"बैशाख ७, २०८०",सिम्रौनगढ,"उद्योग, वाणिज्य तथा आपूर्तिमन्त्री रमेश रिजालले ऐतिहासिक, धार्मिक, पर्यटकीय क्षेत्र सिम्रौनगढको अपेक्षाकृत विकास हुन नसकेको बताएका छन् ।. उद्योग वाणिज्य सङ्घ सिम्रौनगढद्वारा आयोजित स्वागत तथा सम्मान कार्यक्रममा मन्त्री रिजालले सिम्रौनगढको चौतर्फी विकास आशाप्रद हुन नसकेकामा चिन्ता व्यक्त गर्दै यो क्षेत्रको विकासका लागि सक्दो पहल गर्ने आश्वासन दिए । भन्सारको स्तरोन्नति, जग्गाको मुआवजा समस्या र विकास निर्माण कार्यमा आफ्नो साथ र सहयोग रहने उनले बताए । उनले सिम्रौनगढ प्रजातान्त्रिक योद्धाहरूको कर्मथलो भएको र सो कुराबाट आफू राम्ररी परिचित रहेको बताए । उनले आफू किसानको छोरा भएकोले किसानीका लागि पनि प्रसिद्धि कमाएको सिम्रौनगढका किसानहरूको समस्याप्रति चिन्तित रहेको बताए । उनले बारा जिल्ला नै किसानीका लागि देशमा चर्चित रहेको र यहाँका हराभरा खेत हेरेर आफू सा¥है प्रभावित भएको बताए । उनले कृषिमा आधुनिकीकरण ल्याउन बाराको पनि योगदान रहेको चर्चा गर्दै झापापछि किसानीमा बाराको नाम आउने बताए ।. उद्योग वाणिज्य सङ्घ सिम्रौनगढका अध्यक्ष लालबाबू कुशवाहाको अध्यक्षतामा भएको कार्यक्रममा नेका मधेस प्रदेश उपाध्यक्ष चन्द्रशेखरकुमार यादव, महासमिति सदस्य उपेन्द्रप्रसाद जयसवाल, नेता रामनरेशकान्त कुशवाहा, महेन्द्रप्रसाद कुशवाहा, गौरीशङ्करप्रसाद कुशवाहालगायतले मन्तव्य व्यक्त गरेका थिए । कार्यक्रमको सहजीकरण ओमप्रकाश ठाकुरले गरेका थिए ।",https://eprateekdaily.com/2023/04/20/49945
पानी र आहारको खोजीमा जनावर बस्तीमा पस्दै,स्थानीय,प्रतीक दैनिक,"बैशाख ८, २०८०",सेढवा,"लामो समयदेखि पानी नपर्दा पर्साका ग्रामीण भेगमा जमीनमुनिको पानीको सतह घट्दै गएको छ । जसले गर्दा यस क्षेत्रमा पानीको स्रोत कम हुनुका साथै मुहान पनि सुकेको छ ।. केही वर्षपहिले यस भेगमा आर्टिजेन जडान गर्दा स्वतः पानी आउँथ्यो तर अहिले आएर पानीको सतह घट्दा ती पनि सुकेका छन् । त्यस्तै, पर्सा राष्ट्रिय निकुञ्ज तथा डिभिजन वन कार्यालय, पर्साको जङ्गलमा पनि पानीका मुहानहरू सुकेका छन् ।. कात्तिक, मङ्सिरदेखि गहुँ छरेको समयदेखि हालसम्म वर्षा नहुँदा समस्या भएको किसानहरूले गुनासो गरेका छन् । अहिले किसानहरूले लगाएका चैते धानबाली, मकैबाली, सुर्तीबाली तथा विभिन्न किसिमका तरकारीबालीमा सिंचाइ गर्दागर्दै किसानहरू हैरान भएको जीराभवानी गाउँपालिका–२ सेढवाका आकाश यादवले बताए । आफूले लगाएको चैते धानबालीमा हरेक तीन दिनमा बोरिङबाट सिंचाइ गर्नुपरेको उनले गुनासो गरे ।. यसैगरी, जङ्गलमा रहेका पानीको मुहान सुकेको र डढेलोका कारण जङ्गली जनावरहरू मानवबस्तीमा प्रवेश गर्ने क्रम बढेको छ । जीराभवानी गापा–१ शान्तिनगर निवासी रामशरण लामिछानेले दैनिकजसो जङ्गली जनावरहरू मानवबस्ती प्रवेश गरिरहेको बताए । खेतमा बाली नभएका कारण क्षति नभएको उनले बताए । बाघ, चित्तल, नीलगाई, घोडगधा, भालुलगायतका जङ्गली जनावरहरू दिउँसै मानवबस्तीमा आउने गरेको लामिछानेले बताए ।. सुनाखरी वन उपभोक्ता समितिका अध्यक्ष भीमबहादुर पाख्रिनले निकुञ्जमा जङ्गली जनावर बढेको र डढेलोका कारण जनावरहरू सुरक्षित स्थानको खोजीमा मानवबस्ती प्रवेश गरेको बताए । साथै जङ्गलमा पानी नभएको तथा डढेलोका कारण हरियो घाँसपात पनि जलेका कारण आहारा र पानीको खोजीमा जनावरहरू बस्तीमा प्रवेश गर्न थालेको उनले बताए । वर्षा भएपछि जनावरहरू पुनः जङ्गल फर्किने उनको भनाइ छ ।",https://eprateekdaily.com/2023/04/21/50041
हत्याको आरोपमा पति–पत्नी पक्राउ,स्थानीय,प्रतीक दैनिक,"बैशाख ८, २०८०",वीरगंज,"बारा प्रहरीले कर्तव्य ज्यान मुद्दामा फरार दम्पतीलाई चार महीनापछि पक्राउ गरेको छ ।. बारा जिल्ला जीतपुरसिमरा उपमहानगरपालिका–८ राजानगर बस्ने २२ वर्षीय सुरज भन्ने महेश साहको हत्यामा संलग्न वीरगंज महानगर–१५ भिस्वा बस्ने रामु भन्ने कैलाश महतो र रोशनी भन्ने हीरा देवीलाई पक्राउ गरिएको जिल्ला प्रहरी कार्यालय, बाराले जनाएको छ ।. जिप्रका, बाराले जनाए अनुसार मृतक सुरज र रोशनीबीच शारीरिक सम्बन्ध कायम हुँदै आएको तर रोशनीको पहिले नै विवाह भएको कारण सुरजका घरपरिवारले विवाह गर्न स्वीकार गरेको थियो । रोशनीको पहिलो विवाहबाट एउटा छोरी रहेको र सोही कारणले सुरजको परिवारले निजसँग विवाह गर्न अस्वीकार गरेको हो । यसै क्रममा गत मङ्सिर २७ गते रोशनी र सुरजलाई रोशनीका पति कैलाश महतोले साथमा देखेका र दुईजनाबीच विवाद भएपछि रोशनी र महेश मिलेर तारले घाँटी कसेर सुरजको हत्या गरेको प्रहरीले दाबी गरेको छ ।. हत्यापश्चात् सुरजको शवलाई परालले छोपिएको अवस्थामा प्रहरीले बरामद गरेको र अनुसन्धानमा रोशनी र निजका पति कैलाश कसूरवार देखिएको जिप्रका, बाराले जनाएको छ । घटनापश्चात् दुवै पति–पत्नी फरार रहेका र उनीहरूको खोजतलाश गर्दा भारतको केरलामा रहेको पत्ता लागेपछि केरला प्रहरीसँग समन्वय गरिएको बारा प्रहरीले जनाएको छ ।. यसै क्रममा दुवैजनालाई नेपाल–भारत सीमानजीकबाट पक्राउ गरेको बारा प्रहरीले दाबी गरेको छ । कर्तव्य ज्यान मुद्दामा दुवैजनालाई बारा जिल्ला अदालतमा हाजिर गराइएको र सात दिनको म्याद लिएर थप अनुसन्धान भइरहेको जिप्रका, बाराले जनाएको छ ।",https://eprateekdaily.com/2023/04/21/50047
श्रीसिया नदी प्रदूषणमुक्त अभियानमा सहयोग गर्छु –मन्त्री रिजाल,स्थानीय,प्रतीक दैनिक,"बैशाख ७, २०८०",वीरगंज,"उद्योग, वाणिज्य तथा आपूर्तिमन्त्री रमेश रिजालले श्रीसिया नदी प्रदूषणमुक्त अभियानमा महानगरको प्रयासको सराहना गरेका छन् ।. नगरप्रमुख राजेशमान सिंहद्वारा मन्त्री रिजाललाई बिहीवार महानगरमा गरेको सम्मान कार्यक्रममा मन्त्री रिजालले श्रीसिया नदी प्रदूषण नियन्त्रणका लागि उद्योग मन्त्रालयले आवश्यक सहयोग गर्ने प्रतिबद्धता जाहेर गरे ।. उनले श्रीसिया नदीमा धेरै वर्ष पहिले आमाले छठपूजा गर्ने गरेको तर अहिले सो नदी प्रदूषणको शिकार भएर स्वरूप परिवर्तन भएर कालो भएको र अचाक्ली गन्हाउने गरेको भन्दै सोलाई स्वच्छ बनाउन महानगरले चालेको कदममा सहयोगी भूमिका निर्वाह हुने बताए ।. मन्त्री रिजालले उद्योगग्राम निर्माणको लागि आफूले पहल गरिरहेको र यसमा सबैको सहयोग आवश्यक हुने बताए । नगरप्रमुख सिंहले श्रीसिया नदी प्रदूषण नियन्त्रण कार्यलाई महानगरले प्राथमिकतामा राखेर काम गरिरहेको जानकारी गराए । उनले रोजगार वृद्धिका लागि उद्योगग्राम बनाउन गृहकार्य भइरहेको र त्यसमा आवश्यक बजेटको व्यवस्था गर्न मन्त्री रिजालसँग आग्रह गरे ।. बजेट अभावमा नागरिकमुखी योजनाहरू कार्यान्वयनमा ल्याउन कठिनाइ भइरहेको भन्दै उनले सहयोगको लागि आग्रह गरे । कार्यक्रममा उपप्रमुख इम्तियाज आलम, वडाध्यक्षहरू शम्भु मिश्र, हीराकाजी श्रेष्ठ, ज्येष्ठ नागरिक सङ्घका अध्यक्ष श्याम पोखरेल, पूर्वअध्यक्ष जगदीशप्रसाद शर्मालगायतको सहभागिता थियो ।",https://eprateekdaily.com/2023/04/20/49983
तीन महीनामा एकजना सङ्क्रमित पुष्टि,स्थानीय,प्रतीक दैनिक,"बैशाख ७, २०८०",वीरगंज,"विद्यार्थी जागरण मञ्ज (विजाम) को बुधवार सरोकारवालाहरूसँग बैठक सम्पन्न भएको छ ।. बैठकमा विजामकी कार्यक्रम अधिकृत उषाकिरण चौधरीले लागूऔषध प्रयोगकर्ताहरूको अवस्थाबारे जानकारी गराएकी थिइन् ।. उनले सन् २०२३ को तीन महीनामा ४७ हजार २८१ थान सुई वितरण गरिएको बताइन् । विजामले लागूऔषध प्रयोगकर्ताहरूलाई सुरक्ष्Fित राख्नको लागि सुई उपलब्ध गराउँदै आएको र उनीहरूले प्रयोग गरेका २२ हजार ५१८ वटा सुई सङ्कलन पनि गरिएको बताइन् ।. बितेको तीन महीनामा एकजना एचआइभी सङ्क्रमित पुष्टि भएको र उनी लागूऔषध प्रयोगकर्ता नभएको बताइन् ।. यसैगरी, सुरक्षित यौन कार्यका लागि विजामले तीन महीनामा २४ हजार ७७३ वटा कन्डम वितरण गरेको संयोजक चौधरीले बताइन् ।. उनले अहिले पनि लागूऔषध प्रयोगकर्ताहरूबीच कार्य गर्दा चुनौतीहरू रहेका र त्यससँग जुध्दै काम गरिरहेको बताइन् ।. तीन महीनाको अवधिमा तीनजना हेपाटाइटिस–सीका बिरामी देखिएका तर उनीहरूको उपचार अर्थ अभावमा गराउन नसकिएको बताइन् ।. यसैगरी, ओएसटी सेवा लिइरहेका सेवाग्राहीहरूलाई पनि निरन्तरता प्रदान गर्न नसकिएको उनले बताइन् । उनले यो सेवा नारायणी अस्पतालबाट नियमितरूपमा लिनुपर्नेमा १०८ जनाले ओएसटी सेवा लिएका देखिए पनि उनीहरूले लगातार छ महीनासम्म सेवा नलिएको र बीचबीचमा अवरुद्ध गर्ने गरेको बताए ।. नियमित सेवा नलिएको खण्डमा औषधि प्रभावकारी नहुने उनको भनाइ थियो ।. स्वास्थ्य कार्यालय, पर्साका प्रमुख नवलकिशोर साहको प्रमुख आतिथ्यमा भएको बैठकमा वीरगंज महानगरका स्वास्थ्य शाखा प्रमुख रितेश जैसवाल, स्वास्थ्य कार्यालयका विनोद झा, नारायणी अस्पतालकी सरिता श्रेष्ठ, नेपाल रेडक्रसका सौरभराज पाण्डे, आशिष गुरागाईं, जटाशङ्कर साह, अवधेश साहलगायतको सहभागिता थियो ।",https://eprateekdaily.com/2023/04/20/49936
सातजना नाबालकको उद्धार,स्थानीय,प्रतीक दैनिक,"बैशाख ५, २०८०",वीरगंज,"एन्टी ह्युमन ट्राफिकिङ रक्सौल र एसएसबीको टोलीले भारत, झारखण्ड प्रदेशका सातजना नाबालकलाई उद्धार गरेको छ ।. भारत, बङ्गालका एकजनाले ती नाबालकहरूलाई नेपाल लैजाँदै गरेको राष्ट्रिय बाल अधिकार संरक्षण आयोग, नयाँ दिल्ली र मिसन मुक्ति फाउन्डेशन, नयाँ दिल्लीले सूचित गरेको आधारमा उद्धार गरिएको हो ।. एन्टी ह्युमन ट्राफिकिङ रक्सौल र एसएसबीको टोलीले बङ्गालका मानव तस्करलाई नियन्त्रणमा लिएको र उनीहरूविरुद्ध हरैया थाना रक्सौलमा प्राथमिक उजूरी दर्ता गरेको थाना प्रभारी पङ्कज कुमारले बताए ।. एन्टी ह्युमन ट्राफिकिङ रक्सौलका इन्स्पेक्टर मनोज शर्मा, सहायक उपनिरीक्षक अनिल शर्मा, हवलदार अरबिन्द द्विवेदी, मिक्की कुमारी, डोली कुमारी, एकबाल अहमद, प्रयास जुवेनाइल एन्ड सेन्टर पूर्वी चम्पारणकी परामर्शदाता आरती कुमारी र सामाजिक कार्यकर्ता राज गुप्तालगायतले सहयोगी भूमिका निर्वाह गरेका थिए ।",https://eprateekdaily.com/2023/04/18/49891
समस्या समाधानका लागि पहल गर्छु –मन्त्री रिजाल,स्थानीय,प्रतीक दैनिक,"बैशाख ५, २०८०",वीरगंज,"उद्योग, वाणिज्य तथा आपूर्तिमन्त्री रमेश रिजालले वीरगंजका उद्योगी–व्यवसायीका समस्याप्रति आफू जागरूक रहेको बताएका छन् ।. सङ्घले आयोजना गरेको सम्मान कार्यक्रममा मन्त्री रिजालले कपडा तथा डन्डी उद्योगहरूमा निकै समस्या देखिएको बताए । अहिलेको समयमा यी उद्योगहरूको आयात घटेको छ भन्दै उनले नेपालको आर्थिक मन्दीको प्रभाव पर्यटनमा पनि देखिएको बताए । उनले उद्योगी–व्यवसायीका समस्या समाधानका लागि आफू सदैव तत्पर रहेको बताउँदै तत्काल निराकरण हुने समस्याहरूका सन्दर्भमा सङ्घको अगुवाइमा काठमाडौं आउन निम्तो दिंदै उनले मन्त्रालयका सचिवहरूसँग संवाद गराएर समस्याको समाधान खोज्ने बताए ।. उनले कृषि क्षेत्रका समस्याहरूप्रति पनि चिन्ता जाहेर गरे । पहिले जस्तो कृषि उत्पादन छैन, विभिन्न समस्याले ग्रस्त कृषि क्षेत्रको सुधारका लागि सरकारले आवश्यक पहल गर्नुपर्ने उनले बताए । आफ्नो तहबाट हुने सहकार्यका लागि पछि नहट्ने उनले वचन दिए ।. सङ्घका अध्यक्ष अनिल अग्रवालले अहिले उद्योगपतिहरू धराशयी हुँदै गएका बताए । आर्थिक अवस्था सबल र सुरक्षित नभएकोले लगानी प्रभावित भएको उनले बताए । उनले सरकारले लगानीमैत्री वातावरण निर्माण गर्न अति आवश्यक भएको जिकिर गरे । यसैगरी, सङ्घले विभिन्न चरणमा उठान गर्दै आएको सशस्त्र औद्योगिक सुरक्षाबलको पुनर्बहालीको चर्चा गर्दै उनले उद्योगहरूबाट निस्कने छाईलगायतका फोहरहरूको विसर्जनका लागि सरकारले स्थान उपलब्ध गराउनुपर्ने माग गरे । यसैगरी, श्रीसिया नदी प्रदूषणमुक्त अभियानका नाममा स्थानीय सरकारबाट दुःख भोग्नुपरेको बताए । चार/पाँच दशकदेखि सञ्चालित उद्योगहरूको फोहर व्यवस्थापनमा समस्या रहेको र त्यसको निराकरण गर्नेतर्फ ध्यान नदिएर उद्योगीहरूलाई थप पीडा दिने कार्य भएको आरोप लगाए । उनले पानी प्रशोधन केन्द्रको स्थापनाका लागि सरकारले पनि उद्योगीहरूलाई सहयोग गर्नुपर्ने बताए । उद्योगसँगै किसानहरूको पीरमर्कामा पनि उनले आवाज उठाए । मल, बीउबिजन, कीटनाशक औषधिहरू किसानहरूलाई सहज र सहुलियत दरमा उपलब्ध गराएको खण्डमा मात्र कृषि उत्पादन वृद्धि हुने उनले सुझाए । कार्यक्रममा प्रदेशसभा सदस्य एवं नेका पर्साका सभापति जनार्दन सिंह क्षत्री, सङ्घका पूर्वअध्यक्षहरू बाबुलाल चाचान, विजयकुमार सरावगी, ओमप्रकाश रूँगटा, उपप्रमुख इम्तियाज आलम, वरिष्ठ उपाध्यक्ष हरि गौतमलगायतको सहभागिता थियो ।",https://eprateekdaily.com/2023/04/18/49900
चुनावी मुद्दाको रूपमा अगाडि सारिएको नगवा सडक अलपत्र,स्थानीय,प्रतीक दैनिक,"बैशाख ५, २०८०",वीरगंज,"प्रदेश सरकारको लगानीमा निर्माण भइरहेको एक निर्वाचन क्षेत्र एक सडकको काम छोडी ठेकेदार बेपत्ता भएपछि नगवावासी समस्यामा परेका छन् ।. स्थानीयहरूका अनुसार कात्तिकमा नै ठेकेदारले नयाँ सडक, नाला निर्माण गर्नका लागि पुरानो सडक, नाला भत्काएका थिए । तर नयाँ सडक र नाला भने अहिलेसम्म अलपत्र पारिराखिएको कारण आवतजावतमा समस्या भएको स्थानीय भोला पटेलले जानकारी गराए । उनले वर्षाको समय आउनै लाग्दा पनि अहिलेसम्म निर्माण कार्य पूरा नगरिएको र यही अवस्थामा आगामी असारसम्म सडक तथा नाला बन्ने सङ्केत नदेखिएको बताए । उनले अहिले वैशाखमा धूलाम्य भएको सडक वर्षामा हिलाम्य हुने कुराले पिरोलेको बताए । सडक भत्काइएको छ भने केही ठाउँमा बनेका नयाँ नाला पनि सडकभन्दा अग्लो पारिएकोले वर्षायाममा घरघरमा पानी पस्ने खतरा रहेको उनले बताए ।. प्रदेश सरकारले लगाएको ठेक्कामा ठेकेदारले कामै नगरेको गुनासो वडाध्यक्ष परशुराम चौरसियाले गरे । वडाध्यक्ष चौरसियाले प्रदेश सरकारले ठेकेदारलाई निर्माण कार्य सम्पन्न गर्न आवश्यक रकम दिएको तर ठेकेदारले काम नगरेको आरोप लगाए । उनले काम सम्पन्न नहुँदा वडावासीले आफूलाई दैनिक गाली गर्ने गरेको बताए ।. गत चैती छठमा सडकको विषयलाई मुद्दा बनाएर वडावासीले आफ्नो आलोचना गरेको उनले दुःखेसो पोखे । सडक, नाला निर्माण कार्य पूरा गराउन आफू कैंयनपटक भौतिक पूर्वाधार कार्यालयमा धाएको उनले बताए ।. प्रदेश सरकारले वीरगंज–१६ नगवामा पाँच किलोमिटर सडक बनाउन रु छ करोड ५३ लाखमा शिवाको कन्स्ट्रक्सनलाई डेढ वर्षमा काम सम्पन्न गर्नेगरी ठेक्का दिएको भौतिक पूर्वाधार कार्यालय, वीरगंजका प्रमुख दीपक मिश्रले बताए ।. पाँच किलोमिटर सडकमध्ये डेढ किलोमिटर ढलान तथा ३.५ किलोमिटर कालोपत्र तथा दुई किलोमिटर नाला निर्माण गर्न ठेक्का लगाइएको उनले बताए । उनले निर्माण कार्य सम्पन्न गर्नुपर्ने समयावधि डेढ वर्षमध्ये दश महीना बितिसकेको र तोकिएको समयमा कार्य सम्पन्न लागि आफूले बारम्बार तोकेता गर्दै आएको बताए । उनले तत्काल ठेकेदारमाथि कारबाही गर्ने कानूनी अधिकार नभएको तर तोकिएको समयमा कार्य सम्पन्न नभएमा कानूनी कारबाही अगाडि बढाउने बताए ।. वीरगंज–१६ को नगवा, इनर्वा र भिस्वा गरी तीन टोलमा सडक तथा नाला निर्माण गर्नुपर्ने हो ।. ठेकेदारका प्रतिनिधिले भने समयावधि बाँकी रहेकाले हतार नगर्न सुझाएको स्थानीयले बताए ।. गत २०७९ मङ्सिर ४ गतेको प्रतिनिधिसभा तथा प्रदेशसभा निर्वाचनअगावै यो सडक, नाला निर्माण गरी चुनावी मुद्दाको रूपमा पस्कने योजना थियो, तत्कालीन मुख्यमन्त्री तथा हालका मधेस प्रदेशसभा सदस्य लालबाबू राउत गद्दी र पर्सा क्षेत्र नं १ का सांसद प्रदीप यादवको । तत्कालीन समयमा २०७८ कात्तिकमा शिलान्यास गरेर चुनावअगावै कार्य सम्पन्न गर्नका लागि ठेक्का दिइएको थियो । शिवाको कम्पनीका स्थानीय प्रतिनिधि पप्पु कन्स्ट्रक्सनका सञ्चालक सुमित रौनियार थिए । रौनियार गत प्रतिनिधिसभाका निलम्बित सांसद हरिनारायण रौनियारका छोरा हुन् । उनले पिताले टिकट नपाएपछि र दिदी डा मधु गुप्तालाई पनि सांसदको टिकट नदिएपछि काम रोकेका थिए । अख्तियारमा रौनियारविरुद्धको मुद्दा विचाराधीन रहेको र गठबन्धनमा सो क्षेत्र अन्य पार्टीको भागमा परेपछि हरिनारायण रौनियार टिकटबाट वञ्चित हुन पुगे । आफूले सांसदको टिकट नपाएपछि छोरी डा गुप्ताका लागि उनले कसरत गरेका थिए तर छोरीलाई जसपाले प्रदेशसभा सदस्यको टिकट दिएको थियो । सोही झोंकमा तत्कालीन मुख्यमन्त्री गद्दी र सांसद यादवको क्षेत्रमा पर्ने यो ठेक्काको काम ढिला गरिएको बताइन्छ । पहिलेदेखिको सडक, नाला भत्काएको र नयाँ सडक, नालाको काम पनि रोकिएपछि यो विषयलाई गत चुनावमा मुद्दा बनाइएको थियो र तत्कालीन मुख्यमन्त्री गद्दी र सांसद यादवले आआफ्नो क्षेत्रमा चुनाव जिते पनि सो वडाबाट अपेक्षाकृत कम मत पाएको जसपा कार्यकर्ताहरू बताउँछन् ।",https://eprateekdaily.com/2023/04/18/49897
"भाथा मेला भर्न भक्तजनहरूको भीड, निकुञ्जले दुई ठाउँबाट प्रवेश गरायो",स्थानीय,प्रतीक दैनिक,"बैशाख ५, २०८०",सेढवा,"पर्सा राष्ट्रिय निकुञ्जभित्र रहेको दूधेश्वर महादेव मन्दिर रामभौरी भाथामा मङ्गलवार मेला लागेको छ । हरेक वर्ष वैशाख कृष्णपक्ष त्रयोदशीका दिन दूधेश्वर महादेव मन्दिरमा एक दिने मेला लाग्ने गरेको छ ।. मेला भर्न पर्सा, बारा, रौटहटका साथै छिमेकी भारतको बिहारका विभिन्न स्थानबाट भक्तजनहरू आएका थिए ।. भक्तजनहरूले भगवान् शिवलाई जल, अक्षता, फूल, प्रसाद, धुप, अगरबत्तीलगायतका सामग्री चढाइ पूजा आराधना गरेका थिए । आजका दिन भक्तजनहरूले यसअघिका भाखल अनुसार मेलामा अष्टजाम, भगवान् शिव आराधना पनि लगाएका थिए । भाथा मेलामा आज विभिन्न स्थानमा अष्टजाम, शिव आराधना भएका थिए । यसैगरी, छालारोगीहरूले रोग निको भएसँगै भाकल अनुसार सावा भार भन्टा चढाउने प्रचलनअनुरूप भन्टा चढाएका थिए ।. निकुञ्जनजीकको मानवबस्तीभन्दा करीब १७ किलोमिटरभित्र जङ्गलको पहाडमा रहेको भाथा मन्दिरमा दर्शन गर्न ठूलो सङ्ख्यामा भक्तजनहरू आएका थिए । जङ्गल, पहाड तथा खोलाको रमणीय दृश्यको अवलोकन गर्नका लागि पनि नेपाली, भारतीय धार्मिक पर्यटकहरू भाथा मेलामा आउने गर्छन् । गत वर्ष यो मेलाको लागि निकुञ्ज प्रशासनले सोनवर्षाको नाका मात्र खोलेको थियो तर यस वर्ष भने दुईवटा नाका खोलेको सुनाखरी वन समितिका अध्यक्ष भीमबहादुर पाख्रिनले बताए । लामो समयदेखि बन्द रहेको ठोरी गापा गडुवालाइन पोस्ट नाका यस वर्ष खोलिएको र सो नाका भएर चारभैया पोस्टमा पुग्ने व्यवस्था मिलाइएको अध्यक्ष पाख्रिनले बताए । चारभैयाबाट मन्दिरसम्म एउटै बाटो प्रयोग गरी जाने व्यवस्था हँुदा बाटोमा निकै भीड भएको सहभागी भक्तजनहरूले बताए ।. छिमेकी भारतबाट भने हिजो बिहानदेखि भक्तजनहरू भाथा मेलाका लागि आएका थिए । ठूलो सङ्ख्यामा भारतीय भक्तजनहरू ठोरी, बलुवा, जानकीटोला, भिस्वा र वीरगंज नाका भएर भित्रिएका र हिजो रातिको बास उनीहरू भाथा खोला, धर्मशाला तथा जीराभवानी, पटेर्वासुगौली र ठोरीका मठमन्दिर र विद्यालयहरूमा बसेका थिए ।",https://eprateekdaily.com/2023/04/18/49888
सिके राउतको नाम सुन्दै रिसाए उपेन्द्र,स्थानीय,प्रतीक दैनिक,"बैशाख ४, २०८०",परवानीपुर,"बारा–२ उपनिर्वाचनमा सत्तारूढ गठबन्धन दलका साझा उम्मेदवार जसपा अध्यक्ष उपेन्द्र यादव जनमत पार्टीका अध्यक्ष एवं प्रतिनिधिसभा सदस्य सिके राउतको नाम सुन्न पनि चाहँदैनन् । सञ्चारकर्मीहरूले प्रश्नमा सिके राउतको प्रसङ्ग आउँदा उनी रिसाउँछन् । सोमवार बाराको महागढीमाई नगरपालिका–६ बबुआइनमा सञ्चारकर्मीहरूले यो अनुभव गरे ।. जसपा अध्यक्ष यादव घरदैलो गर्दै थिए । मतदातालाई नमस्कार गर्दै अघि बढ्दै गरेका यादवलाई सञ्चारकर्मीहरूको समूहले प्रश्न तेस्र्याए– तपाईं चुनावमा हार्दै हुनुहुन्छ, सिके राउतको पार्टीले कडा टक्कर दिंदैछ भन्ने सुनिंदैछ ?. अनुहार रातो पारी यादवले भने– को हुन् सिके राउत, कोबाट परिचालित छन् ? यो खोजको विषय हुन सक्छ, अनुसन्धान गर्नुपर्छ ।. सञ्चारकर्मीहरूको राउतबाटै सप्तरीमा पराजित भएको प्रश्नमा उनले सबै ठाउँमा एकै परिस्थिति नहुने भन्दै अगाडि बढे ।. “तपाईं अङ्कगणितमा अगाडि हुनुहुन्छ, बिहानदेखि बेलुकासम्म किन यति मेहनत गर्दै हुनुहुन्छ ?” भन्ने प्रश्नमा उनले मतदाताहरूसमक्ष पुग्नैपर्ने, मुख देखाउनैपर्ने, मत माग्नैपर्ने उम्मेदवारको धर्म भएकोले आफू सबै मतदाताको घरदैलोमा पुगिरहेको बताए ।. बाहिरिया र भितरिया उम्मेदवारको चर्चामा उनले यो सबै जातिगत वितृष्णा फैलाउन रचिएको ष्ययन्त्र हो र यस्तो अफवाह फैलाउने आफैं बहिष्कार हुने बताए ।",https://eprateekdaily.com/2023/04/17/49852
सबैया साझेदारी भ्रष्टाचारीको अखडा,स्थानीय,प्रतीक दैनिक,"बैशाख ४, २०८०",वीरगंज,"डिभिजन वन कार्यालय, वीरगंज मातहतमा रहेको साझेदारी वन व्यवस्थापन समूह, सबैयामा आबद्ध कर्मचारी तथा निर्वाचित पदाधिकारीहरूको मिलेमतोमा व्यापक भ्रष्टाचार भएको छ ।. पदाधिकारीहरूको म्याद सकिन केही समय बाँकी रहेको बेला संरक्षण, उत्पादन, अतिक्रमणमुक्त बनाउने अभियानको नाममा दैनिक लाखौं रुपियाँ भुक्तानी दिने गरिएको स्रोतले दाबी गरेको छ । त्यस्तै, आफ्ना आसेपासे तथा मतदातालाई हेरालु तथा अन्य पदमा जागीर दिने गरिएको पाइएको छ ।. सो साझेदारी समूहमा हुँदै आएको भ्रष्टाचार तथा अनियमितताको आरोपमा केही महीनाअगाडि एकजना कर्मचारी निलम्बनमा परेका थिए । साझेदारीका प्रमुख रामपुकारप्रसाद यादव घूस रकमसहित रङ्गेहात पक्राउ परेपछि मधेस प्रदेश सरकारले उनलाई निलम्बन गरेको छ ।. साझेदारीका पदाधिकारी तथा कर्मचारीहरूले सो क्षेत्रमा कुनै काम नगर्ने र अभियानको नाममा रकम मात्र अनियमितता गर्ने गरेको आरोप पनि लाग्ने गरेको छ । जनताको नाममा छुट्याइएको काठलाई अवैधरूपमा बिक्री गर्ने, नक्कली व्यक्ति खडा गरेर प्रक्रियागत तरीकाले काठ निजी समिलसम्म पु¥याउने गरेको स्रोतले बताएको छ । वनहेरालु वनको हेरचाह नगरी घरमा बस्दा चौपायाहरू जङ्गलमा चर्न जाने, जङ्गल छेउछाउ अतिक्रमण हुने र तस्करहरूले रूख काट्ने, उखेल्ने गरेका कारण वनविनाश भइरहेको स्थानीयको भनाइ छ ।. बिरुवा उत्पादनको नाममा पनि भ्रष्टाचार भएको र उत्पादित बिरुवा संरक्षण नहुने गरेको स्थानीयको आरोप छ ।",https://eprateekdaily.com/2023/04/17/49855
विश्वसम्पदा दिवसको अवसरमा कार्यक्रम,स्थानीय,प्रतीक दैनिक,"बैशाख ७, २०८०",वीरगंज,"विश्वसम्पदा दिवसको अवसरमा नेपाल स्काउट मधेस प्रदेश स्काउट कार्यालयको आयोजनामा मधेस प्रदेशको राजधानी जनकपुरस्थित जानकी मन्दिरमा विशेष अभियान सञ्चालन गरिएको छ ।. मधेस प्रदेशको प्रमुख सम्पदाको रूपमा जानकी मन्दिर परिसरमा सम्पदाको जगेर्ना गर्नका लागि आम नागरिक समुदायलाई जागरूक गराउने उद्देश्यले मन्दिरमा उपस्थित भक्तजन तथा अवलोकनकर्ताहरूलाई सम्पदा संरक्षण सम्बन्धमा प्रतिबद्धता जनाउन हस्ताक्षर सङ्कलन गरिएको थियो । जसमा दुई सयभन्दा बढीले हस्ताक्षर गरेका थिए । उक्त अवसरमा सम्पदा संरक्षणका लागि विभिन्न सचेतनामूलक सन्देश प्रदर्शनसमेत गरिएको थियो । हस्ताक्षर सङ्कलनबाट सम्पदा संरक्षणमा स्काउटले नियमित योगदान दिन सक्ने र सम्पदालाई आउँदो पींढीका लागि समेत जोगाइराख्न समुदायसँग सहकार्य गर्न सकिने सम्भावना दर्शाउन खोजिएको छ । सङ्कलित हस्ताक्षरयुक्त ब्यानर जनकपुर उपमहानगरका प्रमुखलाई हस्तान्तरण गरिएको थियो । जनकपुर उपमहानर र प्रदेशमा रहेका अन्य सम्पदाहरूको संरक्षण, पुनर्निर्माण र पर्यटकीय दृष्टिकोणबाट सम्पदाको उचित प्रयोगका लागि स्काउट कार्यक्रममार्फत युवा पुस्तालाई जानकार बनाइ समुदायसँग साझेदारी गर्न सकिने विश्वास स्काउटले लिएको सहायक निर्देशक रविराज पौडेलले बताए ।. जनकपुरस्थित जानकी मन्दिर नेपालको तर्फबाट विश्वसम्पदा सूचीमा राखी संरक्षण गर्न प्रस्ताव पेश भई हाल युनेस्कोमा सम्भावित विश्वसम्पदा सूचीका रूपमा विचाराधीन अवस्थामा छ । त्रेतायुगमा विदेह राज्यका राजा जनककी पुत्री देवी सीताको जन्मस्थलको रूपमा प्रसिद्ध जनकपुरधाममा जानकी मन्दिर छ । यो मन्दिर अहिलेको स्वरूपमा १९औं शताब्दीमा निर्माण भई विभिन्न कालखण्डमा नेपाल तथा भारतका राजपरिवारबाट पुनर्निर्माण भएको बताइन्छ । सम्पदा संरक्षण प्रतिबद्धता हस्ताक्षर सङ्कलन तथा जनचेतना कार्यक्रममा प्रदेश अधिकृत कृष्ण प्याकुरेलको नेतृत्वमा प्रदेश तदर्थ समितिका सदस्य, स्थानीय स्काउट समितिका संयोजक र सदस्यसहित ११ जना स्काउट स्वयंसेवी सहभागी थिए ।. सो अवसरमा धनुषाको मिथिला नगरपालिकामा सञ्चालित दुई स्काउट एकाइले संयुक्तरूपमा सरसफाइ कार्यक्रम गरेका थिए । नगरको ढल्केबर बजारमा आयोजना गरिएको सरसफाइ कार्यक्रममा नेपाल स्काउटका सहायक निर्देशक रविराज पौडेल, प्रदेश अधिकृत कृष्ण प्याकुरेल, प्रदेश सहायक रोशनकुमार यादव, मिथिला नगर स्थानीय स्काउट समिति संयोजक कौशिकी प्रिया, स्काउट मास्टर रामफल यादवसहित महेन्द्र स्काउट र जनता स्काउट समूहका ४० जना स्काउटरको सहभागिता थियो ।",https://eprateekdaily.com/2023/04/20/49917
निर्धक्क पत्रकारिता गर्न मिडिया काउन्सिलको सुझाव,स्थानीय,प्रतीक दैनिक,"बैशाख ७, २०८०",रौतहट,"मिडिया काउन्सिलको आयोजनामा बुधवार रौतहटको चन्द्रनिगाहपुरमा महिला पत्रकारिता अभिमुखीकरण गोष्ठी सम्पन्न भएको छ ।. गोष्ठीको उद्घाटन गर्दै काउन्सिलका मधेस प्रदेश संयोजक कैलाश दासले महिला पत्रकारहरूको सुरक्षाका लागि काउन्सिल सतर्क रहेको बताए । उनले महिला पत्रकारिताको विकासका लागि मधेस प्रदेशका जिल्लाहरूमा विभिन्न कार्यक्रम गर्दै आएको दाबी पनि गरे ।. संयोजक दासले महिला पत्रकारहरूलाई डर, धाक, धम्कीको परवाह नगरी निर्धक्क पत्रकारिता गर्न र उनीहरूको सुरक्षाका लागि काउन्सिल खडा हुने बताए । सत्यतथ्य समाचारका लागि पत्रकारिता गर्न पनि उनले सुझाए ।. नेपाल पत्रकार महासङ्घका सचिव दीपेन्द्र चौहानले मधेस प्रदेशका महिला पत्रकारहरूको अवस्था अन्यत्रभन्दा खराब रहेको बताए ।. कार्यक्रममा नेपाल पत्रकार महासङ्घका केन्द्रीय सदस्य केसी लामिछाने, शिव पुरी, मधेस प्रदेश अध्यक्ष राजेश कर्ण, महासचिव श्याम बन्जारा, पर्सा अध्यक्ष अनुप तिवारी, बारा अध्यक्ष रेशम तिवारी र सर्लाही अध्यक्ष टङ्कप्रसाद क्षत्री, वन्दना झालगायतले मधेस प्रदेशमा हालका दिनमा महिला पत्रकारहरू असुरक्षित भएका घटना सार्वजनिक नभएको, महिला पत्रकारहरूले पनि आफ्नो जिम्मेवारीलाई विनाडरभय निर्वाह गर्नुपर्ने सुझाएका थिए ।. नेपाल पत्रकार महासङ्घ रौतहटका अध्यक्ष पे्रमचन्द्र झाको अध्यक्षतामा भएको कार्यक्रममा महिला पत्रकार रिङ्कु झाले कार्यपत्र प्रस्तुत गरेकी थिइन् ।",https://eprateekdaily.com/2023/04/20/49939
"वन कर्मचारी, प्रहरीको मिलेमतोमा काठ तस्करी",स्थानीय,प्रतीक दैनिक,"बैशाख ४, २०८०",पंचगावाँ,"पर्साको ग्रामीण क्षेत्रमा प्रहरी र वन कर्मचारीहरूको मिलेमतोमा व्यापक काठ तस्करी भइरहेको छ ।. सखुवाप्रसौनी, पटेर्वासुगौली गाउँपालिकालगायत स्थानमा सञ्चालित चिरान मिल र फर्निचर उद्योगमा तस्करी गरिएका काठ खुलेआम बिक्री भइरहे पनि प्रहरी र वन कर्मचारी मूकदर्शक बनेको स्थानीयको आरोप छ ।. आइतवार सखुवापरसौनी गापा–३ मा रहेको समिलमा तस्करहरूले दुर्ईवटा गोलिया काठ ल्याएर चिरान गरिरहेको विषयमा स्थानीयले वन कर्मचारीलाई जानकारी गराउँदा पनि कुनै चासो नदेखाएको बताइन्छ । त्यसपछि यसबारे प्रहरीलाई खबर गरेपछि प्रहरी पुग्नुभन्दा पहिले नै तस्करहरूले काठ चिरान मिलबाट अन्यत्र लगेर लुकाएको दीपनारायण यादवले बताए ।. पर्साको सबडिभिजन वन कार्यालय रङ्गपुर, मधुवनमथवल मातहत पर्ने रंङ्गपुर, अकुवनिया, सखुनिया, भतौडा, सोनबर्सालगायत क्षेत्रबाट रातिको समयमा काठतस्करहरूले काँचो सालको रूख कटान गरी सखुवापरसौनी र पटेर्वासुगौलीमा रहेका विभिन्न चिरान मिल र फर्निचर उद्योगहरूमा बिक्री गर्ने गरेको स्थानीयको भनाइ छ । इजाजतविना पर्सा ग्रामीण क्षेत्र अहिले दर्जनौं फर्निचर उद्योग र समिल सञ्चालन भइरहेको छ ।. यसबारे डिभिजन वन कार्यालय र जिम्मेवार निकायले कुनै चासो देखाएका छैनन् । ती फर्निचर र समिल उद्योगमा खानतलाशी गर्दा अवैध काठ फेला पर्ने स्थानीय बताउँछन् ।. डिभिजन वन कार्यालय, पर्साका प्रमुख सुभाषचन्द्र दासले वन कर्मचारीको संलग्नता काठ तस्करसँग नरहेको बताएका छन् । उनले काठ तस्करी रोक्न वन कर्मचारी अहोरात्र खटने गरेको बताए ।",https://eprateekdaily.com/2023/04/17/49858
भिस्वा डाँडामा भवन शिलान्यास,स्थानीय,प्रतीक दैनिक,"बैशाख ५, २०८०",वीरगंज,"प्रदेश सरकारको लगानीमा भिस्वा डाँडामा निर्माण हुन लागेको भवनको शिलान्यास निवर्तमान मुख्यमन्त्री लालबाबू राउत गद्दीले गरेका छन् ।. भिस्वा बौद्ध सौन्दर्यीकरण कार्यक्रम अन्तर्गत प्रदेश सरकारले रु ६८ लाखमा प्रदीप एन्ड दिलीप कन्स्ट्रक्सनले ठेक्का सकार गरेको छ । असार महीनासम्ममा सो कार्य सम्पन्न गर्ने योजना अनुसार आज शिलान्यास भएको हो । संस्थाका अध्यक्ष डा दीपक शाक्यको सभापतित्वमा भएको कार्यक्रममा वीरगंजका प्रमुख राजेशमान सिंह, पूर्वाधार कार्यलयका प्रतिनिधिहरूको सहभागिता थियो । सौन्दर्यीकरण कार्यक्रमको लागि प्रदेश सरकारले रु २४ करोड बजेट छुट्याएको छ ।",https://eprateekdaily.com/2023/04/18/49894
बारामा हेबिवेट नेताहरूको चुनावी प्रचार,स्थानीय,प्रतीक दैनिक,"बैशाख ७, २०८०",परवानीपुर,"आगामी वैशाख १० गते बारा क्षेत्र नं २ को उपचुनावलाई लक्षित गर्दै राजनीतिक दलहरूले हेबिवेट नेताहरूलाई चुनाव प्रचारप्रसारको भोलि वैशाख ७ गते जिल्लामा बोलाएका छन् ।. एमालेका उम्मेदवार पुरुषोत्तम पौडेलको चुनावीसभामा एमाले अध्यक्ष एवं पूर्वप्रधानमन्त्री केपीशर्मा ओली बाराको पचरौता नपाको बेनौलीमा आउँछन् भने त्यही दिन सत्ता गठबन्धनका सबै ठूला नेताले महागढीमाई नगरपालिकाको गढीमाई परिसरमा चुनावीसभामा भाग लिन्छन् ।. ओलीसँगै एमालेका नेता ईश्वर पोखरेल, रघुवीर महासेठ, बाराकी सांसद ज्वालाकुमारी साह, अच्युत मैनाली, उम्मेदवार पुरुषोत्तम पौडेललगायतले बेनौलीको आमसभामा सम्बोधन गर्नेछन् । सो कार्यक्रममा भारत, बिहारकी भोजपुरी गायिका अदीति राज, सोनम शर्मा, गायक विशाल यादवलगायतको साङ्गीतिक कार्यक्रम पनि हुने पचरौता नगरपालिकाका प्रमुख जालन्धर सिंहले बताए । ओली दिउँसो १ बजे बेनौली पुग्ने कार्यक्रम रहेको छ ।. त्यसैगरी, सत्तागठबन्धनका शीर्ष नेताहरूमा नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहाल प्रचण्ड, काङ्ग्रेस सभापति एवं पूर्वप्रधानमन्त्री शेरबहादुर देउवा, नेकपा एकीकृत समाजवादीका अध्यक्ष एवं पूर्वप्रधानमन्त्री माधवकुमार नेपाल, लोसपा अध्यक्ष महन्त ठाकुर, जसपा अध्यक्ष एवं सत्ता गठबन्धनका साझा उम्मेदवार उपेन्द्र यादवलगायतले चुनावीसभालाई सम्बोधन गर्ने कार्यक्रम रहेको छ । सत्तागठबन्धनका शीर्ष नेताहरू बिहान ११ बजे आउने कार्यक्रम रहेको जसपा सांसद प्रदीप यादवले बताए ।. त्यसैगरी, जनमत पार्टीले बारा २ मा अध्यक्ष डा सिके राउतको उपस्थितिमा स्वाभिमान यात्रा जारी राख्ने कार्यक्रम रहेको नेता बिपी साहले बताए । यसैगरी, राष्ट्रिय स्वतन्त्र पार्टीका उम्मेदवार रमेश खरेलले बारा २ मा मोटरसाइकल ¥याली गर्ने बताएका छन् ।. प्रभु साह नेतृत्वको आम जनता पार्टीका उम्मेदवार अरुण ज्ञवालीलाई जिताउन स्वयम् प्रभु साह बारामैं किल्ला गाडी बसेका छन् । ज्ञवालीको चुनावीसभा बिहीवार नयाँबस्ती, असामटोल, पिपराढी, चरमोहना, चिकनी पकडियालगायत गाउँमा हुने जनाइएको छ ।. उक्त कार्यक्रममा कलाकार रचना सिवाकोटी, अश्विनी शाही, विजय यादव, टिकटक कलाकार प्रीति पासवान, सरिता साहलगायतले प्रस्तुति दिने कार्यक्रम रहेको छ ।",https://eprateekdaily.com/2023/04/20/49933
विन्ध्यवासिनी गापामा बालबालिकाले नौं महीनादेखि खाजा खान पाएनन्,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49764
"ठाकुर राम बहुमुखी क्याम्पसमा बबाल, क्याम्पस प्रमुख चौरसियाद्वारा राजीनामा",स्थानीय,प्रतीक दैनिक,"बैशाख ३, २०८०",वीरगंज,"ठाकुर राम बहुमुखी क्याम्पस, वीरगंजमा परीक्षा केन्द्रको विषयलाई लिएर परीक्षाको मुखमा विवाद भएको छ ।. त्रिभुवन विश्वविद्यालय अन्तर्गतको परीक्षा नियन्त्रक कार्यालयले वैशाख ४ गते भोलिदेखि हुने स्नातक तह प्रथम वर्षको परीक्षाको लागि ठाराब क्याम्पसमा अध्ययनरत विद्यार्थीहरूको परीक्षा केन्द्र बाराको सिमरा र कलैयामा पारेपछि सो विषयलाई लिएर विवाद भएको हो ।. परीक्षा नियन्त्रक कार्यालयले कम्तीमा सात दिनअगाडि परीक्षा केन्द्र टुङ्गो लगाउनुपर्नेमा दुई दिनअघि मात्र टुङ्गो लगाएको विषयलाई लिएर विद्यार्थीहरूले विवाद गरेका हुन् । ठाराब क्याम्पसका विद्यार्थीहरूले दुई वर्षदेखि यहाँको सेन्टर बारा जिल्लामा पार्दै आएकोमा आपत्ति जनाउँदै आएका थिए । उनीहरूले ठाराब क्याम्पसका विद्यार्थीहरू बाराको कलैयामा परीक्षा दिन जाँदा समस्या हुने भन्दै वीरगंज महानगर क्षेत्रमा परीक्षा गराउन माग गर्दै आएका थिए ।. भोलिदेखि शुरू हुने परीक्षाका लागि आज प्रवेशपत्र लिन गएका हजार बढी विद्यार्थीहरू अलपत्र परेका थिए । एकथरी विद्यार्थीले परीक्षा नियन्त्रक कार्यालयको विरोध गर्दै परीक्षा शाखामा तालाबन्दी गरेर धर्ना दिएका थिए । आइतवार बिहानदेखि विद्यार्थीहरूले धर्ना दिने र तालाबन्दी गर्ने कार्यलाई निरन्तरता दिए भने यो क्रममा प्रहरीले लाठीचार्ज गरेर परीक्षा शाखा खोलाउने प्रयास पनि गरेको थियो ।. क्याम्पसमा विवाद बढेपछि क्याम्पस प्रमुख डा उमेश चौरसिया मोबाइलको स्वीच अफ गरेर बसेका छन् । उनले ठाराबका विद्यार्थीहरूको मागलाई सम्बोधन गर्न परीक्षा नियन्त्रक कार्यालयलाई गरेको आग्रह सुनवाइ नभएको र क्याम्पसमा सोही विषयलाई लिएर विवाद भएपछि मोबाइल अफ गरेका हुन् ।. ठाराबका विद्यार्थीहरूमध्ये बिबिएस प्रथम वर्षका सिम्बल नम्बर ७००१५०००१ देखि ७००१५०७०० सम्मका विद्यार्थीहरूको परीक्षा केन्द्र सिमरा कलेजमा र ७००१५०७०१ देखि ७००१५१५०० सम्म दुर्गा मावि ७००१५१५०१ देखिमाथिका सबै रामराजा बहुमुखी क्याम्पस, कलैयामा राखिएको छ ।. यसैगरी, बिए, बिएससीको रामराजा क्याम्पसमा र बिएड प्रथम वर्षको ९००१५०००१ देखि ९००१५०८०० सम्मको दुर्गा मावि ९००१५०८०१ देखि माथिको रामराजा क्याम्पस र बिएड प्रथम वर्षका सबै विद्यार्थीहरुको परीक्षा रामराजा बहुमुखी क्याम्पसमा तोकिएको ठाराब क्याम्पस परीक्षा शाखा वीरगंजले जनाएको छ ।. यसअघि पनि यहाँका विद्यार्थीहरूले यो विषयलाई लिएर विवाद गरेका तर यसपटक पनि परीक्षा नियन्त्रक कार्यालयले गम्भीरतापूर्वक नलिएको कारण ठाराब क्याम्पसमा तनाव भएको हो ।. क्याम्पस प्रमुखको राजीनामा. ठाकुर राम बहुमुखी क्याम्पसका प्रमुख डा उमेश चौरसियाले पदबाट राजीनामा गरेका छन् ।. क्याम्पसमा निरन्तर विवाद हुने गरेका कारण उनले आइतवार पदबाट राजीनामा गरेका हुन् । यद्यपि क्याम्पस प्रमुख डा चौरसियाले राजीनामा गर्नुको कारण स्वास्थ्य समस्या जनाएका छन् ।. उनले स्वास्थ्य अवस्थाले गर्दा क्याम्पसमा समय दिन असमर्थ भएको कारण आजको मितिदेखि लागू हुने गरी राजीनामा गरेको र सोही अवधिलाई मान्य गर्न स्वीकृत गर्न त्रिविका उपकुलपति तथा अध्यक्षलाई राजीनामापत्र पठाएका छन् ।. डा चौरसियाले राजीनामा दिनुपर्ने कारण स्वास्थ्य देखाए पनि ठाराब क्याम्पसमा स्ववियुको निर्वाचनलगायतका विषयमा बारम्बार विवाद हुने गरेको र समस्याको समाधान खोज्ने प्रयास हुँदा पनि राजनीतिक तथा व्यक्तिगत स्वार्थका कारण समस्याहरू बल्झिंदै गएपछि उनले राजीनामा गरेको भरपर्दो स्रोतले जनाएको छ ।",https://eprateekdaily.com/2023/04/16/49803
पर्सा क्षेत्र नं ४ मा विकासको लहर आउने –मन्त्री रिजाल,स्थानीय,प्रतीक दैनिक,"बैशाख ४, २०८०",सेढवा,"उद्योग, वाणिज्य तथा आपूर्तिमन्त्री रमेश रिजालले पर्सा क्षेत्र नं ४ को विकास अब तीव्र गतिले हुने बताएका छन् ।. जगरनाथपुर गाउँपालिका–३ मा नवनिर्मित वडा कार्यालय, जनस्वास्थ्य प्रयोगशाला र बर्थिङ सेन्टर भवनको उद्घाटन गर्दै मन्त्री रिजालले लामो समयदेखि तुलनात्मकरूपमा विकासमा पछि परेको पर्सा क्षेत्र नं ४ मा अब विकासको लहर आउने बताए ।. उनले यस क्षेत्रमा भौतिक, शैक्षिक र स्वास्थ्य क्षेत्रमा विकास कार्य शुरू भइसकेको बताए । मन्त्री रिजालले गुणस्तरीय शिक्षा र स्वास्थ्य सेवा पाउनु हरेक नागरिकको मूलभूत अधिकार भएकाले यी सेवाप्रवाहका लागि पहल भइरहेको बताए । उनले अबदेखि घरमा प्रसूति नगराउन आग्रह गर्दै बर्थिङ सेन्टरबाट सेवा लिन सर्वसाधारणहरूलाई आग्रह गरे । मन्त्री रिजालले आमा र शिशुको सुरक्षा कार्यक्रम आएकोले सो सेवा लिन आम नागरिकलाई आग्रह गरे ।. जगरनाथपुर गापा अध्यक्ष श्रीकान्तप्रसाद यादवको अध्यक्षतामा भएको कार्यक्रममा नेका, पर्साका सभापति एवं प्रदेशसभा सदस्य जनार्दनसिंह क्षत्री, शङ्कर चौधरी, महामन्त्री बृहस्पतिकृष्ण श्रेष्ठ, महाअधिवेशन प्रतिनिधिहरू वशिष्ठनारायण कुर्मी, सहरूमराउत गद्दी, रामदेव चौहान, पार्टी प्रवक्ता रमेश पाण्डे, सहसचिव नवीन सिंह, कोषाध्यक्ष प्रेम थापा, वडाध्यक्षहरू, क्षेत्रीय सचिव बालिस्टर अहमद, प्रशासकीय अधिकृत कृष्णनन्दन राय, लेखा शाखा अधिकृत सन्देश कुशवाहालगायतको सहभागिता थियो । कार्यक्रमको सञ्चालन स्वास्थ्य शाखा अधिकृत पर्वेन्द्र साहले गरेका थिए ।",https://eprateekdaily.com/2023/04/17/49845
बैंक विस्थापित भएपछि जीतपुरका सेवाग्राहीलाई समस्या,स्थानीय,प्रतीक दैनिक,"बैशाख ४, २०८०",जीतपुर,"नेपाल बैंक लिमिटेड, जीतपुर शाखाको भवन २८ वर्षअघि नेकपा माओवादीले बम विस्फोट गरी ध्वस्त बनाएपछि आजसम्म बैंकको आफ्नै जग्गामा भवन नबन्दा सेवाग्राहीहरूलाई निकै समस्या भएको छ । जीतपुरमा सो बैंकको शाखा नहुँदा सेवाग्राहीहरू सिमरा, वीरगंज, कलैया पुग्नुपर्ने बाध्यता रहेको एकजना सेवाग्राहीले गुनासो गरे ।. २०५२ फागुन १ गतेदेखि माओवादीले १० वर्षे सशस्त्र जनयुद्ध शुरू गर्दा जीतपुरस्थित प्रहरी चौकी भवानीपुर, जीतपुर गाउँ विकास समिति र नेपाल बैंक लि., शाखा कार्यालय, जीतपुरको भवन बम विस्फोट गरी ध्वस्त बनाएको थियो । घटनाको केही वर्षपछि जीतपुर प्रहरी चौकी र जीतपुर गाविस कार्यालयको भवन निर्माण भई सेवा शुरू भइसकेको छ तर नेपाल बैंक लि, जीतपुरको आफ्नै जग्गा भएर पनि त्यहाँ अहिलेसम्म भवन बन्न नसकेको एकजना सेवाग्राहीले बताए ।. बम विस्फोटको घटनापछि नेपाल बैंक लि., जीतपुर शाखा अन्यत्र सरेपछि यस भेगका सेवाग्राहीहरू नगद निकाल्न, जम्मा गर्न तथा अन्य बैंक प्रयोजनको कामको लागि सिमरा, कलैया, वीरगंज धाउनुपर्ने उनले बताए ।. सिमरा नगर उद्योग वाणिज्य सङ्घका प्रथम अध्यक्ष घनश्याम गिरीले जीतपुरसिमरा उपमहानगरपालिका भएपछि यहाँ अहिले आधा दर्जन निजी बैंक स्थापना भई सेवा प्रदान गरिरहेका छन् तर नेपाल बैंक लि.ले आफ्नै जग्गा भएर पनि भवन निर्माण नगर्नु दुःखद भएको बताए ।. जीतपुर उद्योग वाणिज्य सङ्घका प्रथम अध्यक्ष फुर्तीलाल साह कलवारले व्यापारिक तथा औद्योगिक क्षेत्र तथा जीतपुरसिमरा उपमहानगरपालिकाको सदरमुकाम जीतपुर बजारबाट सरकारी बैंक विस्थापित हुनु दुःखद भएको बताए । उनले जीतपुर बजारको स्थापनादेखि सो बैंकले प्रभावकारी सेवा प्रदान गर्दै आएकोमा हाल सेवा लिन टाढा जानुपर्ने बाध्यता भएको बताए ।. यसबारे नेपाल बैंक लि, जीतपुर शाखाका प्रबन्धक प्रदीप बिसुन्केले बैंकको प्रधान कार्यालय काठमाडौंले शाखा कार्यालयको भवन निर्माणको लागि बजेट छुट्याइसकेको बताए । उनले चाँडै भवन निर्माण हुने जानकारी दिएका छन् ।",https://eprateekdaily.com/2023/04/17/49842
वीरगंजका युवकको मुम्बईमा हत्या,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49758
जीराभवानीमा ३५ जना मोतीबिन्दुका रोगी भेटिए,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49752
बैंकिङ कसूर मुद्दामा वडाध्यक्ष पटेल पक्राउ,स्थानीय,प्रतीक दैनिक,"बैशाख ३, २०८०",वीरगंज,"बहुदरमाई नगरपालिका–२ का वडाध्यक्ष जीतेन्द्र पटेल बैंकिङ कसूर मुद्दामा आइतवार पक्राउ परेका छन् ।. इलाका प्रहरी कार्यालय, पोखरियाका प्रहरी निरीक्षक मोहन विक्रम केसीका अनुसार आज दिउँसो पटेललाई घरबाटै पक्राउ गरी आवश्यक कारबाईको लागि जिल्ला प्रहरी कार्यालय, पर्सा पठाएको बताए ।. प्राप्त जानकारी अनुसार स्थानीय मङ्गनी साहबाट पटेलले ११ लाख रुपियाँ बराबरको रकम लेनदेन गरेको र उनले पाँच वर्ष बितिसक्दा पनि पैसा नदिएपछि मुद्दा दर्ता गरेको र उनलाई प्रहरीले पक्राउ गरेको हो ।. वडाध्यक्ष जीतेन्द्र पटेल हाल जिल्ला प्रहरी कार्यालय, पर्साको नियन्त्रणमा रहेको प्रहरी नायब उपरीक्षक दीपक गिरीले जानकारी दिए ।. पक्राउ परेका पटेलमाथि हाल अनुसन्धान भइरहेको र भोलि जिल्ला अदालत पर्सामा बुझाउने जानकारी प्राप्त भएको छ ।",https://eprateekdaily.com/2023/04/16/49797
वडा नं १ का जनप्रतिनिधिहरूबीच आरोप–प्रत्यारोप,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49755
वन क्षेत्रमा लागेको डढेलो अझैं नियन्त्रण भएन,स्थानीय,प्रतीक दैनिक,"बैशाख ३, २०८०",सेढवा,"डिभिजन वन कार्यालय, पर्सा र पर्सा राष्ट्रिय निकुञ्ज तथा मध्यवर्ती क्षेत्र अन्तर्गत रहेको राष्ट्रिय वन तथा सामुदायिक वन क्षेत्रमा एक सातादेखि लागेको डढेलो हालसम्म नियन्त्रण हुन सकेको छैन । आगो नियन्त्रणका लागि सम्बन्धित निकायले पहल नगरेको स्थानीयले गुनासो गरेका छन् ।. जिल्लाको सेक्टर वन कार्यालय वसन्तपुर, भतौडा, रङपुर, बडनियार र पर्सा राष्ट्रिय निकुञ्ज अन्तर्गतका महादेवपोष्ट, गडुवापोष्ट, चारभैयापोष्टट, निर्मलवस्तीपोष्टलगायत क्षेत्रका जङ्गलमा डढेलो नियन्त्रण हुन सकेको छैन । त्यस्तै पञ्चमुखी सामुदायिक वन र सुनाखरी उपभोक्ता समिति अन्तर्गत रहेको सामुदायिक वन क्षेत्रमा लागेको डढेलो पनि नियन्त्रण हुन सकेको छैन् ।. किसानहरूले लगाएको गहुँबाली भिœयाएर खेतमा रहेका गहुँका ठूटा र छ्वालीमा आगो लगाई अव्यवस्थित तरीकाले नष्ट गरिरहेका छन् । चर्को घाम, सुक्खा याम र चैते हावा चलिरहेको हुँदा आगलागीको जोखिम बढेको छ । मानव बस्तीसँग जोडिएका खेतवारीमा आगो लगाउँदा गाउँबस्तीमा पनि आगो लाग्ने जोखिम बढेको छ ।. यसका साथै जङ्गलमा लागेको डढेलो र छवाली ठूटोमा लागेका आगोका कारण निस्केको धूवाँका कारण वातावरण नै दूषित भएको छ । हावामा बाक्लो धूवाँ भएका कारण मानव जीवनको स्वास्थ्यमाथि नकारात्मक असर परिरहेको छ । दूषित वातावरणका कारण बिहान हुस्सु लागेजस्तो धूवाँले ढाकिएको देखिन्छ । जसले गर्दा आखाँ पोल्ने, आँखा पाकेर सुन्निने, रातो हुने तथा छालामा विभिन्न किसिमका चर्मरोग लाग्ने गरेको स्थानीयले गुनासो गरेका छन् ।. आगलागी तथा डढेलोबाट निस्केको धूवाँले विशेषगरी जङ्गलसँग सिमाना जोडिएका ठोरी गाउँपालिका, जीराभवानी, जगरनाथपुर, पटेर्वासुगौली गाउँपालिका, पर्सागढी नगरपालिकाका बासिन्दाहरूमा यस्तो समस्या देखिएको स्थानीयहरूले बताएका छन् ।. पर्सा राष्ट्रिय निकुञ्जका प्रमुख वन संरक्षण अधिकृत डा अशोक रामले डढेलो नियन्त्रणका लागि निकुञ्ज प्रशासन प्रयासरत रहेको बताए । यस मौसममा तीन चरणमा डढेलो लाग्ने र अहिले अन्तिम चरणको डढेलो लागेको डा रामले बताए । उनले निकुञ्जको क्षेत्रफल ठूलो रहेको र जनशक्ति कम भएका कारणले आगो निभाउन समस्या भइरहेको बताए ।. डिभिजन वन कार्यालय, पर्साका सहायक वन अधिकृत फरमान मियाँले जनचेतनाको कमीका कारण डढेलो लागेको बताए । उनले गहुँबालीको छवालीमा आगो लगाउने क्रममा घर जलेको भन्दै काठ उपलब्ध गराउन मात्र यसवर्ष ४५ वटा निवेदन परेको बताए । डिभिजन वन कार्यालय, पर्साबाट डढेलो नियन्त्रण सम्बन्धी जनचेतनामूलक कार्यक्रम सञ्चालन भइरहेको बताए । आगलागी नियन्त्रणसम्बन्धी स्थानीय पालिकाले कुनै चासो नलिएकोमा उनले गुनासो गरेका छन् ।. यसैगरी गहुबालीको ठुटो र छवाली जलाउने क्रममा गहुबालीमा आगलागी हुदा करिब डेढ बिघाको बाली जलेर नष्ट भएका छन। जीराभवानी गाँउपालिका वडा नं ३ परसवामा दिउसो करिब १ः०० बजे आगलागी भएको जनाइएका छन। सो वडामा पर्ने जीतपुर निवासी किसान बली देवानको १५ कठ्ठाको गहुबाली जलेर नष्ट भएको जनाईएका छन। त्यस्तै परसवा निवासी ढोडा हाजरा दुसादको गहुबाली समेत जलेर नष्ट भएको छन। सरुो आगलागीबाट करिब एक लाख पचास हजार मूल्य बराबर गहु जलेर नष्ट भएका जानकारी आएका छन। यस घटनाको वारेमा प्रहरीलाई जानकारी नगराएका इलाका प्रहरी कार्यालय सेढवाका प्रनानि ननदकिशोर साहले बताए।",https://eprateekdaily.com/2023/04/16/49794
मन्त्री रिजाललाई गृहजिल्लामा स्वागत,स्थानीय,प्रतीक दैनिक,"बैशाख ३, २०८०",वीरगंज,"उद्योग, वाणिज्य तथा आपूर्तिमन्त्री रमेश रिजाल आइतवार गृह जिल्ला आएका छन् ।. मन्त्री भएपछि पहिलोपटक गृह जिल्ला आएका रिजाललाई सिमरा विमानस्थलमा भव्य स्वागत गरिएको थियो ।. सिमरा विमानस्थलमा उनले सङ्क्षिप्त प्रतिक्रिया दिंदै पर्सा, बाराका उद्योग, व्यवसायको हितमा काम गर्ने बताएका छन् । उनले अहिलेको अवस्था सबैलाई अवगत भएको र प्रतिकूल अवस्थामा पनि उद्योगधन्दा फस्टाउने गरी सरकारले काम गर्ने प्रतिबद्धता जाहेर गरे ।. नेपाली काङ्ग्रेस पर्साका सभापति एवं प्रदेशसभा सदस्य जनार्दनसिंह क्ष्Fत्री, संविधानसभा सदस्य अनिल रुँगटा, प्रदेशसभा सदस्य श्याम पटेल, वीरगंज महानगरका उपप्रमुख इम्तियाज आलम, नेकाका स्थानीय नेता श्याम पोखरेल, नवीन सिंह, गापाध्यक्ष श्रीकान्त यादवलगायतले सिमरा विमानस्थलमा मन्त्री रिजालको स्वागत गरेका थिए । आजै मन्त्री रिजाल पुस्तैनी गाउँ जगरनाथपुर गापा–५ मा गएका र उनलाई त्यहाँ फूलको विशाल माला लगाएर सम्मान गरिएको थियो । गापा अध्यक्ष श्रीकान्त यादवले मन्त्री रिजालको स्वागत गरेका थिए । कार्यक्रममा नेका पर्साका सभापति सिंह, उपसभापति रामनारायण कुर्मी, मन्त्रीका स्वकीय सचिव वृहस्पतिकृष्ण श्रेष्ठ, नवीन सिंहलगायतको सहभागिता थियो ।. मन्त्री रिजालले वडास्तरीय क्रिकेट प्रतियोगिताको पनि उद्घाटन गरे ।",https://eprateekdaily.com/2023/04/16/49800
"जग्गासम्बन्धी विवादमा रौतहटमा गोली चल्दा एकजनाको मृत्यु, तीनजना घाइते",स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49761
अरुण ज्ञवालीको सभामा बालबालिकाको अत्यधिक सहभागिता,स्थानीय,प्रतीक दैनिक,"बैशाख ४, २०८०",परवानीपुर,"बारा क्षेत्र नं २ को चुनावमा राजनीतिक दलका उम्मेदवारहरू छुट्टाछुट्टै रणनीति बनाएर चुनावी अभियानमा लागेका छन् । तीमध्ये हुन्– प्रभु साह नेतृत्वको आम जनता पार्टीका मोबाइल चुनाव चिह्न लिएर लड्ने उम्मेदवार अधिवक्ता अरुण ज्ञवाली ।. बारा–२ को गंजभवानीपुर घर भई गंजभवानीपुरबाटै विद्यालय शिक्ष्Fा हासिल गरेका ज्ञवाली पेशाले अधिवक्ता हुन् ।. काङ्ग्रेस पृष्ठभूमिका अधिवक्ताको बसाइ हाल काठमाडौंमा भए तापनि सो क्ष्Fेत्रका जनताको दुःखसुखमा साथ दिने भनी उनी दोस्रोपटक चुनावमा होमिएका छन् ।. गत प्रतिनिधिसभा सदस्यको चुनावमा काङ्ग्रेसले टिकट नदिएपछि बागी उम्मेदवारको रूपमा उनले स्वतन्त्र उम्मेदवारी दिएका थिए । उनले करीब आठ हजार मत पनि ल्याए । यस उपनिर्वाचनमा उम्मेदवारी नदिने मनस्थितिमा पुगेका ज्ञवाली वृन्दावन गइसकेका थिए तर स्थानीय सर्वसाधारण मतदाताको आग्रहमा आफूले उम्मेदवारी दिएको बताउँछन् ।. प्रभु साहको विकासको मोडेल र मतदातामा ज्ञवालीको क्रेजले गर्दा दुईटै समूहबीच साझेदारी भएको हो । मैले प्रभु साहको पार्टीको सदस्यता लिएको छैन, चुनाव चिह्न मात्र लिएर लडिरहेको छु, उनले भने ।. हामी दुवैजनाको सिद्धान्तले बारा–२ को कल्याण हुन्छ र वैशाख ७ पछि चुनावी अङ्कगणित बदल्नमा आफू घामपानीको प्रवाह नगरी फिल्डमा खटेको उनी सुनाउँछन् ।. अहिले उनको प्रचारसभा र घरदैलो कार्यक्रममा डिजेसहितको गाडीको प्रयोग एवं टिकटक कलाकारहरूले पनि साङ्गीतिक कार्यक्रम दिइरहेका छन् । यसलाई विभिन्न राजनीतिक दलका नेता, कार्यकर्ताहरूले नचनिया–बजनिया लगाएर मत मागेको आरोपसमेत लगाउँछन् । यस प्रकारको प्रचारशैलीबारे उनी भन्छन्– मैले शुरू–शुरूमा अचम्म मानेको थिएँ तर प्रभुजीसँगै कार्यक्रम गर्न थालेपछि शुरूमा कलाकारहरूको भजनकीर्तनबाट कार्यक्रम शुरू गर्दा मतदाताहरूको उल्लेख्य उपस्थितिमा हामीले आफ्ना मुद्दाहरू मतदातासमक्ष राखिरहेका छौं, यसलाई नकारात्मक भन्नुहुँदैन ।. उनले केही राजनीतिक दलहरूसँग वार्ता चलिरहेको र अन्य दलले आफूलाई वा आफूले अरूलाई सघाउने विषयमा पनि रणनीति बनिरहेको दाबी गरे । उनले भने, मेरो लडाइँ जनमत पार्टीका शिवचन्द्रसँग हो, उपेन्द्रसँग होइन । राम्रै मत ल्याउँछौं भन्ने आशा छ ।",https://eprateekdaily.com/2023/04/17/49849
"तस्करले पत्रकारलाई कुटे, एकजना पक्राउ",स्थानीय,प्रतीक दैनिक,"चैत्र २९, २०७९",वीरगंज,वीरगंजका दुईजना पत्रकारलाई तस्करहरूले निर्घात कुटपिट गरेका छन् । चैत २६ गते आइतवार साँझ ७ बजे वीरगंज महानगर–१६ इनर्वामा स्थानीय तस्कर शत्रुघ्न यादवको संरक्षणमा रहेका व्यक्तिहरूले वीरगंजबाट प्रकाशित हुने स्वाति दैनिकका सञ्चालक सन्दीप कुशवाहा र खबर वीरगंज डटकमका राजकिशोर भगतलाई अमानवीय तरीकाबाट कुटपिट गरेको घटना अहिले सार्वजनिक भएको छ ।. दुवै पत्रकारलाई पोलमा बाँधेर यादवका संरक्षणमा रहेका व्यक्तिहरूले कुटपिट गरेको श्रव्यदृश्य अहिले सामाजिक सञ्जालमा भाइरल भएको छ । कुटिएका पत्रकारद्वय कुशवाहा र भगतले आफूहरूलाई समाचार सङ्कलनको क्रममा कुटपिट भएको बताएका छन् । इनर्वाबाट तस्करी भइरहेको समाचार सङ्कलनको क्रममा गएको बखत यादव पक्षधरहरूले कुटपिट गरेको बताएका छन् । घटनामा प्रहरीले एकजना मोहन यादव भन्ने व्यक्तिलाई पक्राउ गरेको छ ।. आरोपित शत्रुघ्न यादवले भने आफूलाई घटनाबारे थाहा नभएको बताए । उनले आफ्नो अनुपस्थितिमा घटना भएको बताए र आफ्नो संलग्नता नरहेको भनेर पञ्छिन खोजेका छन् । पर्सा प्रहरीले भने घटनाबारे थप अनुसन्धान भइरहेको बताएको छ ।. एक सातादेखि यादवले तस्करीको लाइन सञ्चालन गरेको चर्चा छ । चार महीनादेखि बन्द भएको वीरगंजको तस्करी एक सातादेखि सञ्चालनमा आएको र यादवले इनर्वा नाकाबाट ठूलो परिमाणमा कपडाको तस्करी गरिरहेको स्थानीयले बताएका छन् ।,https://eprateekdaily.com/2023/04/12/49674
वीरगंजका व्यक्तित्वहरू राष्ट्रपतिबाट सम्मानित,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49742
इन्धन खाने प्रमुख प्रशासकीय अधिकृत,स्थानीय,प्रतीक दैनिक,"चैत्र २९, २०७९",वीरगंज,"नेपाल सकारले स्थानीय तहमा पठाएको रकम दुरुपयोग हुनबाट जोगाउन र सही ठाउँमा सदुपयोग होस् भन्ने उद्देश्यले खर्चको अधिकार प्रमुख कार्यकारी अधिकृतलाई दिएपछि त्यसको व्यापक दुरुपयोग भइरहेको छ । पर्साका अधिकांश प्रमुख प्रशासकीय अधिकृत बजेट विकास निर्माणमा खर्चनुभन्दा पनि कसरी खानेतर्फ मात्र ध्यान दिने गरेका छन् ।. छिपहरमाई गाउँपालिकाका तत्कालीन प्रमुख प्रशासकीय अधिकृत देवनाथ साहले लेखा प्रमुखसहितको मिलेमतोमा आव २०७७/७८ मा इन्धन शीर्षकमा मात्रै रु ४२ लाख ४२ हजारभन्दा बढी खर्च गरेको महालेखापरीक्षकको कार्यालयको प्रतिवेदनले देखाएपछि सो घटना विवादमा आएको छ ।. अहिले साह सखुवाप्रसौनी गापामा प्रमुख प्रशासकीय अधिकृत छन् । उनले चालू आवको ११ महीनामा मात्र रु ७० लाख इन्धनमा खर्च गरेको गापा उपाध्यक्ष शर्मिला विष्ट महतोले आरोप लगाइन् । उपाध्यक्ष विष्टले पत्रकार सम्मेलनको आयोजना गरी गापाभित्रको बेथिति र भ्रष्टाचारका मुख्य नाइके अधिकृत साह रहेको आरोप लगाइन् ।. उनले गापाध्यक्ष यशवन्त यादवको सहयोगमा प्रमुख प्रशासकीय अधिकृत साहले कम्तीमा पाँच लाखसम्म घूस लिएर १०३ जनालाई नियुक्ति दिएको आरोप लगाइन् ।. छिपहरमाई गापामा रहँदा साहले इन्धनमा रु ४२ लाख ४२ हजार खर्च गर्दा नियमले गरेको बताए पनि सवारी इन्धन दिंदा लगबूकमा अद्यावधिक नगरेको भन्दै महालेखापरीक्षकको कार्यालयप्रति प्रश्न उठाइन् । गापाको विभिन्न बजेट शीर्षकमध्ये इन्धन शीर्षकमा विवाद उत्पन्न भएपछि खोजबीन गरिएको थियो । अन्य शीषर्कमा के कति भ्रष्टाचार वा अनियमितता भएको हो सजिलै बुझ्न सकिने उनले बताइन् ।. गापाका सूचना प्रविधि अधिकृत सञ्जीवकुमार यादवले दिएको तथ्याङ्क अनुसार आव २०७७/७८ मा प्रत्येक वडाध्यक्षलाई मासिक २५ लिटर पेट्रोल उपलब्ध गराउने निर्णय अनुसार पाँचजना वडाध्यक्षको वार्षिक पेट्रोल खर्च १५ सय लिटर हुन्छ । आव २०७७/७८ मा पेट्रोलको अधिकतम मूल्य प्रतिलिटर रु १२५ र डिजेल प्रतिलिटर रु १०८ रहेकामा पेट्रोल खर्चको मूल्य रु एक लाख ८७ हजार ५०० हुन आउँछ ।. यस्तै, प्रत्येक कार्यपालिका सदस्यहरूलाई इन्धनबापत मासिक १५ लिटर पेट्रोल उपलब्ध गराउने निर्णय अनुसार चारजना कार्यपालिका सदस्यको वार्षिक ७२० लिटर हुने र सोको मूल्य ९० हजार पर्न जान्छ ।. त्यस्तै, प्रत्येक वडा सदस्यलाई मासिक १० लिटर पेट्रोल दिने निर्णय अनुसार २० जना वडा सदस्यको वार्षिक दुई हजार ४०० लिटर हुने र सोको मूल्य रु तीन लाख हुन आउँछ ।. प्रत्येक स्वास्थ्य चौकी र प्रहरी चौकीलाई मासिकरूपमा १०/१० लिटर दिइने पेट्रोल अनुुसार पाँच/पाँच वटा स्वास्थ्य चौकी र प्रहरी चौकीको वार्षिक पेट्रोल इन्धन खर्च एक हजार २०० लिटर हुने र सोको मूल्य रु एक लाख ५० हजार हुन आउँछ ।. शाखा प्रमुखलाई मासिक १० लिटर पेट्रोल दिइने निर्णय अनुसार आठजना शाखा प्रमुखको वार्षिक ९६० लिटर पेट्रोल खर्चको मूल्य रु एक लाख २० हजार हुन आउँछ ।. ऐन अनुसार गापाध्यक्ष, उपाध्यक्षले मासिक १२० लिटर इन्धन पाउने व्यवस्था छ । प्रमुख प्रशासकीय अधिकृतले पनि सोही अनुसार खर्च गर्ने हो भने अध्यक्ष, उपाध्यक्ष र प्रमुख प्रशासकीय अधिकृतको वार्षिक डिजेल इन्धन चार हजार ३२० लिटर हुने र सोको मूल्य रु चार लाख ६६ हजार ५६० हुन्छ ।. आव २०७७/७८ मा छिपहरमाई गापामा दुई/दुई वटा ट्याक्टर/एम्बुलेन्स सञ्चालनमा रहेको र विकास निर्माण कार्यमा जेसिबीको प्रयोग भएकोले बढी इन्धन खर्च भएको तत्कालीन प्रमुख प्रशासकीय अधिकृत देवनाथ साहको भनाइ छ ।. पालिकामा रहेका ट्याक्टर र एम्बुलेन्सले मासिक १००/१०० लिटर इन्धन खर्च गर्ने हो भने वार्षिक चार हजार ८०० लिटर डिजेलको मूल्य रु पाँच लाख १८ हजार ४०० हुन आउँछ । यसरी एक आवमा जम्मा रु १८ लाख ३२ हजार ४६० रुपियाँँको इन्धन खर्च हुन आउँछ । तर अधिकृत साहले दाबी गरे अनुसार इन्धनमा खर्चेको कुल रु ४२ लाख ४२ हजार ३७४ मध्ये २४ लाख नौ हजार ९१४ रुपियाँँ जेसिबीको इन्धनमा मात्रै खर्च भएको देखाएर इन्धनमा व्यापक अनियमितता भएको देखिन्छ ।",https://eprateekdaily.com/2023/04/12/49677
आन्दोलनकारी र प्रहरीबीच झडप प्रहरीको गोली लागेर एकजना घाइते,स्थानीय,प्रतीक दैनिक,"चैत्र २९, २०७९",गरुडा,"रौतहटको गरुडामा बुधवार दिउँसो गोली चलेको छ । गत स्थानीय तहको निर्वाचनमा लोकतान्त्रिक समाजवादी पार्टी नेपालबाट गरुडा नगरपालिकामा नगरप्रमुख पदका प्रत्याशी दीपक यादवको नेतृत्वमा भइरहेको आन्दोलन उच्छृङ्खल भएपछि दोहोरो भिडन्त भएको हो ।. बुधवार दिउँसो करीब दुई बजेतिर नेता यादवले नगरप्रमुख र प्रमुख प्रशासकीय अधिकृतविरुद्ध भाषण गरेर नगरपालिका कार्यालयतर्फ बढ्दा प्रहरीले रोकेको थियो । प्रहरीले नेता यादवलाई रोक्न खोज्दा यादवका कार्यकर्ताहरूले प्रहरीमाथि ढुङ्गामुढा बर्साउन शुरू गरेपछि प्रहरीले लाठी चार्ज गरेको थियो ।. त्यस लगत्तै अश्रुग्याँस र त्यसपछि केही राउन्ड गोली चलाएको थियो । गरुडामा अश्रुग्याँस र गोली गरी करीब डेढ दर्जन फायर भएको स्थानीयको भनाइ छ ।. आन्दोलनकारीको ढुङ्गा प्रहारबाट एकजना प्रहरी निरीक्षकसहित सातजना सुरक्षाकर्मीलाई चोटपटक लागेको छ । प्रनि वीरेन्द्र पासवानको हातमा चोट लागी घाइते भएका छन् ।. यसैगरी, प्रहरीले चलाएको गोली लागेर गरुडा नगरपालिका–५ लक्ष्मीपुरका बिरजु यादवका छोरा वर्ष २२ का गज्जु भनिने गजेन्द्रराय यादव घाइते भएको आफन्तले जनाएका छन् । घाइते यादवको पाखुरामा गोली लागेको छ । यादवलाई गरुडास्थित हेल्थ ल्यान्ड हस्पिटलमा प्राथमिक उपचारपछि थप उपचारको लागि वीरगंजतर्फ ल्याइएको छ ।. घटनापछि गरुडामा व्यापक मात्रामा प्रहरी परिचालन गरिएको र अबेर साँझसम्म स्थिति सामान्य रहेको प्रहरीले जनाएको छ ।. लोसपा नेता यादवले विभिन्न माग राखी दुई हप्ता पहिले आठ दिनसम्म आमरण अनशन बसेका थिए । नगरपालिकासितको सहमतिमा अनशन तोडे पनि थप कागजपत्र माग गर्दै आन्दोलन गर्ने चेतावनी दिइरहेका बेला अचानक बुधवार दलबलसहित नगरपाालिका कार्यालयमा प्रवेश गर्न खोज्दा प्रहरीले रोकेको थियो ।. आन्दोलनरत यादवको माग बमोजिम र नगरपालिकाको कार्यक्रम अनुसार गरुडा नगरपालिकाले भोलि बिहीवार सार्वजनिक सुनुवाइ कार्यक्रम राखेको छ । कार्यक्रम आफूले भनेको जस्तै नहुने भन्दै यादवले बहिष्कार गर्ने जनाइसकेका छन् ।",https://eprateekdaily.com/2023/04/12/49671
प्रेस चौतारीको विस्तारित बैठक सम्पन्न,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49746
सनातन समाजद्वारा शुभकामना आदानप्रदान तथा सम्मान कार्यक्रम,स्थानीय,प्रतीक दैनिक,"चैत्र ३०, २०७९",वीरगंज,"सनातन संस्कृति समाज नेपाल, वीरगंजले बिहीवार नयाँ वर्ष २०८० को शुभकामना आदानप्रदान तथा सम्मान कार्यक्रम सम्पन्न गरेको छ ।. वीरगंज महानगरपालिका–१२ रानीघाटमा आयोजित कार्यक्रममा पुरानो वर्षलाई बिदाई गर्दै नयाँ वर्ष २०८० लाई स्वागत गर्दै शुभकामना आदानप्रदान तथा पत्रकार र व्यवसायीलाई सम्मानित गरिएको थियो ।. कार्यक्रमका प्रमुख अतिथि सनातन संस्कृति समाज नेपालका उपाध्यक्ष शम्भुप्रसाद चौरसिया र कार्यक्रम संयोजक राजेश गुप्ताले संयुक्तरूपमा राष्ट्रनिर्माता पृथ्वीनारायण शाहको तस्बिरमा फूलमाला, अबिर लगाई उद्घाटन गरेका थिए । सो अवसरमा प्रमुख अतिथि चौरसिया र संयोजक गुप्ताले २०७९ साल जसरी बित्यो, त्यसलाइ बिदाइ गर्दै नयाँ वर्ष २०८० साल सबैजनाका लागि सुखमय होस् भनी शुभकामना व्यक्त गरे ।. कार्यक्रममा सनातन सांस्कृतिक समाज नेपालका सहमहामन्त्री अजय पौडेल, केन्द्रीय सदस्य विश्वनाथसाह तेली, नेपाल राष्ट्रवादी समूहका अध्यक्ष वीरेन्द्र थापालगायतले शुभकामना मन्तव्य व्यक्त गरेका थिए ।. कार्यक्रममा पत्रकार शङ्कर खतिवडा, कल्याणबहादुर हाडा, शेषमन पण्डित, ध्रुव साह, तुलसी भण्डारी, युवराज खड्का, पवनप्रसाद साह, राहुल गुप्ता, किरण सत्याल, चन्द्रशेखर प्रजापति, व्यवसायीहरू नरेशकुमार साह, धीरज सिंह, रामबाबू साह, सन्तोषकुमार कलवार र नेपाल राष्ट्रवादी समूहका अध्यक्ष वीरेन्द्र थापालाई प्रमुख अतिथि चौरसियाले दोसल्ला ओढाएर प्रमाणपत्र प्रदान गरी सम्मानित गरेका थिए । कार्यक्रमको सहजीकरण शम्भु घिमिरेले गरेका थिए ।",https://eprateekdaily.com/2023/04/13/49702
विन्ध्यवासिनी गापाका वडाध्यक्षले नै सूचना पाएनन्,स्थानीय,प्रतीक दैनिक,"चैत्र ३०, २०७९",वीरगंज,"विन्ध्यवासिनी गाउँपालिकाको कार्यालयले वडाध्यक्षलाई सूचना उपलब्ध नगराएपछि विवाद शुरू भएको छ ।. गापा–२ का अध्यक्ष मुक्तिनाथप्रसाद कुर्मीले चालू आवको विशेष गाउँसभामा भएको निर्णय माग गरेका र प्रमुख कार्यकारी अधिकृत राजु साहले सूचना नदिएको आरोप लगाएका छन् । उनले विशेष गाउँसभा भए नभएको र भएको छ भने त्यसले गरेको निर्णय माग गरेका थिए ।. वडाध्यक्ष कुर्मीले लेटरपैडबाट लिखितरूपमा सूचना माग गरेको तर नदिएको गुनासो गरे ।. गापाध्यक्ष प्रमोद तिवारीले फोन नउठाउने, भेटेर सम्पर्क गर्दा आलटाल गर्दै आएका र सूचना माग गरेको १५ दिन बितिसक्दा पनि जिम्मेवार कर्मचारी नआएको बहानाबाजी गरी सूचना नदिएको आरोप लगाएका छन् । यही चैत ८ गते विशेषसभा डाकिएको दिन गाउँमा जलयात्रा रहेको र सबै जनप्रतिनिधिहरू जलयात्रामा सहभागी भएकाले भोलिपल्ट विशेष गाउँसभा गर्ने मौखिक सहमति भएको उनले बताए । उनले भोलिपल्टको विशेषसभाबारे आफूसहित चारजना वडाध्यक्षलाई खबर नगरिएको र बाँकी सदस्यहरूसँग घरघरमा माइन्युट बूक घुमाएर हस्ताक्षर गराएको आरोप लगाएका छन् । उनले विशेष गाउँसभाबाट यसअघि भएका अनियमितता ढाकछोप हुने खालका निर्णय गरिएको र यसअघि विनियोजित योजनाका रकमहरू आफूखुशी रकमान्तर गरिएको थाहा पाएर सूचना मागेको तर उपलब्ध नगराइएको गुनासो गरे । वडाध्यक्ष कुर्मीले सूचनाको लागि दिएको निवेदनमा प्रमुख प्रशासकीय अधिकृत साहले गाउँसभा कार्यविधि २०७५ को नियम २१ (२) बमोजिम दिन नमिल्ने तोक लगाएको बताएका छन् । कार्यविधिमा गाउँसभाको निर्णय अध्यक्षको आदेशविना दिन नमिल्ने व्यवस्था रहेको कर्मचारी स्रोतले जानकारी गराएको छ । यसअघिका जनप्रतिनिधिहरूले कार्यविधि बनाएर यस्तो व्यवस्था गरिएको एकजना कर्मचारीले बताए ।. संविधानको मौलिक हक अन्तर्गत धारा २७ अनुसार तथा सूचनाको हकसम्बन्धी ऐन २०६४ दफा ३ ले सार्वजनिक सरोकार र नागरिकलाई सूचनाको हकको अधिकार दिएको छ । तर गापाले बनाएको कार्यविधि संविधानविपरीत रहेको वडाध्यक्ष कुर्मीको गुनासो छ । उनले गापाको कार्यविधि र सूचना नदिने प्रवृत्तिविरुद्ध आफू अदालत जाने चेतावनी दिएका छन् ।",https://eprateekdaily.com/2023/04/13/49705
कानूनबारे न्यायाधीशहरू पनि अद्यावधिक हुन जरुरी –न्यायाधीश बानियाँ,स्थानीय,प्रतीक दैनिक,"चैत्र ३०, २०७९",रौतहट,"रौतहट जिल्ला अदालतका न्यायाधीश बाबूकाजी बानियाँले नयाँ वर्षबाट बार–बेन्चको सम्बन्ध राम्रो, समृद्ध र अनुशासित बन्ने विश्वास व्यक्त गरेका छन् ।. नेपाल बार एशोसिएशनद्वारा गौरमा आयोजित कार्यक्रममा शुभकामना दिंदै विश्वभन्दा फरक शैलीमा हाम्रो यहाँ नयाँ वर्ष मनाउने चलन रहेको जिकिर गरे । विविधताले भरिएको देश नेपालमा हरेक जाति, धर्म अनुसार नयाँ वर्ष मनाइन्छ ।. नयाँ वर्षमा जुन जुन खराब काम छ, ती सबै छाडेर नयाँ कामको थालनी होस् भनी शुभकामना व्यक्त गरे । सीमान्तकृत वर्गको न्यायमा पहुँच पुग्न नसकेको र चेतना अभावमा यो समुदायका २० प्रतिशतको पनि न्यायमा पहँुच नपुगेको उनले बताए ।. न्यायाधीश बानियाँले देवानी फौजदारी कानून आए पनि कार्यान्वयनमा समस्या भएको बताए । उनले न्यायाधीश भएपछि कानून पढ्न अल्छी मान्छन् । कानून पढ्ने काम अब कानून व्यवसायीको मात्र हुन गएको छ, जबकि कानूनबारेमा न्यायाधीशहरू पनि अद्यावधिक हुन जरुरी रहेको उनले बताए ।. कानून व्यवसायीलाई कोट अफिसरको संज्ञा दिंदै न्यायाधीश बानियाँले कानून व्यवसायीले बताएपछि न्यायाधीशहरूले कार्यान्वयन गर्ने परिपाटी परिवर्तन हुन जरुरी भएको बताए ।. नेपाल बार एशोसिएशन रौतहटका अध्यक्ष नन्दकिशोर साहको अध्यक्षतामा सम्पन्न कार्यक्रममा जिल्ला न्यायाधिवक्ता उदयचन्द्र अधिकारीले बार र अदालतको सम्बन्ध राम्रो रहेको बताए ।",https://eprateekdaily.com/2023/04/13/49708
सिमरा विमानस्थलबाट फागुन मसान्तसम्म ९१ हजार ९३३ जनाले यात्रा गरे,स्थानीय,प्रतीक दैनिक,"चैत्र ३०, २०७९",जीतपुर,"सिमरा विमानस्थल कार्यालय, बाराका प्रमुख सूर्यबहादुर खत्रीले आव २०७९/८० साउनदेखि फागुनसम्म आठ महीनामा ९१ हजार ९३३ जनाले काठमाडौं–सिमरा यात्रा गरेको बताए ।. उनले सोही अवधिमा ८० हजार १६३ जनाले सिमरा–काठमाडौं विमानसेवाबाट यात्रा गरेको बताए । प्रमुख खत्रीले सिमरा विमानस्थलमा थप सेवा, सुविधासहित रात्रि विमानसेवा सञ्चालन भएको बताए ।. जीतपुरसिमरा नगर उद्योग वाणिज्य सङ्घका प्रथम अध्यक्ष घनश्याम गिरीले सिमरा विमानस्थलको सेवाका कारण तराई–मधेसका यात्रीले एकै दिनमा वीरगंजबाट काठमाडौं पुगेर आफ्नो काम सम्पन्न गरी फर्कन सक्ने अवस्था आएको बताए ।. तत्कालीन जीतपुरसिमरा पञ्चायतका प्रधानपञ्च मुकुन्दबहादुर क्षत्रीले नेपालमा पहिलोपटक विमान अवतरण सिमरामा भएको बताउँदै सिमरा विमानस्थल बन्दा स्थानीयवासीले राहत महसूस गरेको बताए । सिमरा विमानस्थलका संधियारसमेत रहेका क्षत्रीले सिमरा विमानस्थलको स्तरोन्नति गर्नुपर्ने बताए ।",https://eprateekdaily.com/2023/04/13/49712
कोइलाभार र आमोदेवीमा आन्तरिक पर्यटकको चहलपहल,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49738
हात्तीको आक्रमणबाट वृद्धको मृत्यु,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49735
पिस फोर दलित्स फाउन्डेशन नेपालको कार्यालय उद्घाटन,स्थानीय,प्रतीक दैनिक,"बैशाख २, २०८०",,,https://eprateekdaily.com/2023/04/15/49749
प्रमुख प्रशासकीय अधिकृत गुप्ताविरुद्ध विशेष अदालतमा मुद्दा,स्थानीय,प्रतीक दैनिक,"चैत्र २७, २०७९",रौतहट,"अख्तियार दुरुपयोग अनुसन्धान आयोगले ईशनाथ नगरपालिकाका तत्कालीन निमित्त प्रमुख प्रशासकीय अधिकृत नन्दकिशोर गुप्ताविरुद्ध विशेष अदालत काठमाडौंमा आरोपपत्र दायर गरेको जनाएको छ ।. गुप्ताले गैरकानूनीरूपमा सम्पत्ति आर्जन गरेको उजूरी सम्बन्धमा अनुसन्धान गर्दा उनले २०५१ सालमा जागीर शुरू गरेदेखि २०७९ जेठसम्मको अवधिमा आर्जन गरेको सम्पत्तिभन्दा स्रोत नखुलेको सम्पत्ति करीब डेढ करोड बढी देखिएको भन्दै अख्तियारले आरोपपत्र दायर गरेको जनाएको छ । अख्तियारले गुप्ताले आर्जन गरेको करीब डेढ करोड सम्पत्ति पदको दुरुपयोग गरी जम्मा गरेको भन्ने आरोप लगाएको छ ।. उनलाई भ्रष्टाचार निवारण ऐन, २०१७ को दफा १५ एवं प्रचलित भ्रष्टाचार निवारण ऐन, २०५९ को दफा २० को उपदफा (१) बमोजिमको कसूर गरेकोले भ्रष्टाचार निवारण ऐन, २०१७ को दफा १५ मा उल्लेख भएबमोजिम सोही ऐनको दफा ३ एवं प्रचलित भ्रष्टाचार निवारण ऐन, २०५९ को दफा २० को उपदफा (२) बमोजिम कैद तथा जरिवाना सजायको लागि माग गरेको छ ।. आयोगले गुप्ता र निजकी पत्नी उषा गुप्तालाई प्रतिवादी बनाउँदै हिजो विशेष अदालत काठमाडौंमा आरोपपत्र दायर गरिएको अख्तियारका प्रवक्ता भोला दाहालले बताएका छन् ।",https://eprateekdaily.com/2023/04/10/49619
३० युनिट बिजुली अभियानमा नौ हजार लाभान्वित,स्थानीय,प्रतीक दैनिक,"चैत्र २६, २०७९",,,https://eprateekdaily.com/2023/04/09/49566
बालविवाह रोकथामका लागि स्थानीयबीच जागरूकता,स्थानीय,प्रतीक दैनिक,"चैत्र २९, २०७९",रक्सौल,"अक्षय तृतीयाको अवसरमा हुने बालविवाह रोकथामका लागि जागरूकता कार्यक्रम सम्पन्न भएको छ ।. रक्सौलकी एसडिओ आरती कुमारी र सहायक बालविवाह निषेध, रामगढवाका सजाद आलमको संयुक्त अध्यक्षतामा राजकीय मध्यविद्यालय, सकरारको प्राङ्गणमा आयोजित जागरूकता कार्यक्रममा विद्यालयका छात्रछात्रा, अभिभावक र स्थानीयलाई बालविवाह रोकथाम र त्यसबाट समाजमा पर्ने कुप्रभावका बारेमा जानकारी गराइएको थियो ।. कार्यक्रममा स्थानीय पण्डित, मौलवी, टेन्टहाउस सञ्चालकलाई बालविवाहमा उनीहरूको संलग्नता नजनाउन सचेत गराइएको थियो । कार्यक्रममा बालकको वैवाहिक आयु २१ र बालिकाको १८ वर्ष हुनुपर्नेबारेमा समेत जानकारी गराएर सचेत पारेको प्रयास जुनेनल एड सेन्टर, रक्सौलका राज गुप्ताले जानकारी गराए ।. इन्स्पेक्टर मनोज शर्मा, सबइन्स्पेक्टर नेहा सिंह, डा वन्दना कण्ठ, प्रयास संस्थाकी आरती कुमारीलगायतले बालविवाहविरुद्ध मन्तव्य व्यक्त गरेका कार्यक्रममा विद्यालयका प्रअ अजीतकुमार सिंह, स्थानीय मुखिया मदन सिंह, प्रयास संस्थाका डा विजयकुमार शर्मा, अभिषेक पटेललगायतको सहभागिता थियो ।. नई रोशनी प्रयोजना, डङ्कन अस्पतालद्वारा स्थानीयहरूसमक्ष नुक्कड नाटकको माध्यमबाट जागरूकता दिने कार्य भएको नई रोशनी प्रयोजनाका जाँन थोले जानकारी गराए ।",https://eprateekdaily.com/2023/04/12/49667
नयाँ वर्षमा तीन दिनसम्म रात्रिबजार लाग्ने,स्थानीय,प्रतीक दैनिक,"चैत्र २७, २०७९",वीरगंज,"वीरगंज महानगरपालिकाले सोमवार पत्रकार सम्मेलन गरी नयाँ वर्षको अवसरमा तीन दिन रात्रिबजार सञ्चालन हुने जनाएको छ ।. नगरप्रमुख राजेशमान सिंहले चैत ३० देखि वैशाख २ गतेसम्म महानगरको आदर्शनगर क्ष्Fेत्रमा रात्रिबजार सञ्चालन गरिने बताए । उनले रात्रिबजारको तयारी जारी रहेको र सो अवधिमा छिमेकी भारतबाट समेत पर्यटकहरू आउने वातावरण मिलाउन राति १० बजेसम्म खुल्ने वीरगंज–रक्सौल नाका तीन दिन २४सैं घण्टा खुला हुने बताए ।. वीरगंजस्थित भारतीय महावाणिज्य दूतावास र स्थानीय प्रहरी प्रशासनको सहकार्यमा भारतीय पक्षसँग यस सम्बन्धमा छलफल भएर तीन दिन सीमानाका खुला गर्ने सहमति भएको बताए । वीरगंजलाई आर्थिक राजधानी भनिए पनि ठीकविपरीत व्यापार–व्यवसाय हुँदै आएको र अहिले आर्थिक मन्दीको अवस्थामा अर्थतन्त्र चलायमान बनाउन रात्रिबजारको अवधारणा अघि सारिएको उनले बताए ।. आदर्शनगरचोकदेखि कैलाशचोक, पुरानो बसपार्क र चिल्डे«न पार्कसम्म रात्रिबजारका सयभन्दा बढी स्टल राखिने र शिक्षा, स्वास्थ्यसम्बन्धी जानकारीका साथै कपडा, जुत्ता–चप्पल, विविध सामग्रीका स्टलका साथै खानाका परिकारहरू र विभिन्न कला–संस्कृति झल्किने झाँकी, साङ्गीतिक प्रस्तुति हुने नगरप्रमुख सिंहले बताए ।. वीरगंजमा पहिलोपटक रात्रिबजार आयोजना हुन लागेको र यसको सफलतासँग आगामी दिनको यात्रा तय हुने उनले बताए । नगरप्रमुख सिंहले ७५ प्रतिशत महानगरको लगानी र २५ प्रतिशत निजी क्षेत्रको लगानीमा रात्रिबजार आयोजना गर्न लागेको र यसमा सबै पक्षको सहकार्यको लागि आह्वान गरेका छन् ।. पत्रकार सम्मेलनमा उपप्रमुख इम्तियाज आलम, प्रमुख प्रशासकीय अधिकृत लक्ष्मीप्रसाद पौडेल, ग्रीन सिटी सामुदायिक सेवा केन्द्रका अध्यक्ष प्रकाश खेतान, नूतन सरावगी, सञ्जय अग्रवाललगायतको सहभागिता थियो ।. कार्यक्रमको सहजीकरण नगरप्रमुखका प्रेस सल्लाहकार महेश दासले गरेका थिए ।",https://eprateekdaily.com/2023/04/10/49629
नर्सिङ क्याम्पसमा विवाद बढ्दो,स्थानीय,प्रतीक दैनिक,"चैत्र २७, २०७९",वीरगंज,"चिकित्साशास्त्र अध्ययन संस्थान वीरगंज नर्सिङ क्याम्पसमा स्ववियु निर्वाचनदेखि शुरू भएको विवाद अहिलेसम्म मत्थर हुन सकेको छैन ।. यही चैत ५ गते नर्सिङ क्याम्पसमा स्ववियु निर्वाचन सम्पन्न भएको थियो । चुनावमा अखिल पक्ष जितेपछि नेविसङ्घले मतगणनाको केही घण्टापछि क्याम्पसमा तालाबन्दी गरेको थियो । नेविसङ्घले क्याम्पस प्रमुख जमुना भट्टराईले चुनावको आचारसंहिता लागू हुँदा राति होस्टेलमा प्रवेश गरेर आचारसंहिताको उल्लङ्घन गरेको र अखिलको पक्षमा मत मागेको जस्ता आरोप लगाएको थियो । सोही बखतदेखि यससम्बन्धी विवाद चुलिएको थियो ।. क्याम्पस प्रशासन, स्ववियु र अखिलको बैठक यस अवधिमा पटक–पटक बसे पनि सार्थक परिणाम निस्किन सकेको थिएन । यसैबीच, क्याम्पस प्रमुख भट्टराईले अखिल पक्षधर विद्यार्थीहरू जम्मा गरेर आफ्नो कक्षमा लगाएको ताला तोडेको र नेविसङ्घको विज्ञप्ति च्यातेको भन्दै नेविसङ्घ पक्षधरले हिजो आइतवार राति क्याम्पसमा विवाद गरेका थिए । विवादको क्रममा क्याम्पस प्रमुखले नेविसङ्घका केही विद्यार्थीहरूमाथि हातपात र दुव्र्यवहार गरेकी थिइन् ।",https://eprateekdaily.com/2023/04/10/49626
ठोरीमा १० महिलासहित ४३ जनाद्वारा रक्तदान,स्थानीय,प्रतीक दैनिक,"चैत्र २७, २०७९",ठोरी,"जनउत्थान सामुदायिक लघुवित्त वित्तीय संस्था लिमिटेडले १३औं वार्षिकोत्सवमा रक्तदान कार्यक्रम सम्पन्न गरेको छ ।. संस्थाको ठोरी शाखाको आयोजना तथा नेपाल रेडक्रस सोसाइटी, भरतपुर, चितवनको प्राविधिक सहयोगमा भएको कार्यक्रममा ४३ जनाले रक्तदान गरेका थिए ।. शाखा प्रमुख सुमन सापकोटाको अध्यक्षतामा आयोजित रक्तदान कार्यक्रममा प्रमुख अतिथि ठोरी गाउँपालिका वडा नं २ का अध्यक्ष अमृतकृष्ण सापकोटाले यस लघुवित्तले शुरूदेखि नै सामाजिक कार्य गर्दै आएको बताए । आगामी दिनमा सामाजिक रूपान्तरणमा समेत सहयोग गर्ने विश्वास व्यक्त गरे ।. लघुवित्तले अहिलेसम्मको यात्रामा पर्सादेखि कञ्चनपुरसम्मका तराईका १० र पहाडका नौ गरी १९ वटा जिल्लामा ३९ वटा शाखामार्फत करीब ४८ हजार ५०० समूह सदस्यलाई सेवा पुर्याइरहेको ठोरी शाखा प्रमुख सापकोटाले बताए ।. उनले आजको रक्तदान कार्यकममा १० महिला र ३३ पुरुष गरी ४३ जनाले रक्तदान गरेका शाखा प्रमुख सापकोटाले जानकारी दिए ।",https://eprateekdaily.com/2023/04/10/49611
इफ्तारीमा पाँच हजार सहभागी,स्थानीय,प्रतीक दैनिक,"चैत्र २६, २०७९",वीरगंज,"वीरगंज महानगरपालिकाको आयोजनामा पुरानो बसपार्कमा संयुक्त इफ्तारी कार्यक्रम सम्पन्न भएको छ। इफ्तारीमा महानगरका ३२ वटै वडाका करीब पाँच हजारभन्दा बढी मुस्लिम धर्मावलम्बीको सहभागिता थियो।. कार्यक्रममा नगरप्रमुख राजेशमान सिंहले मुस्लिम समुदायको सबैभन्दा ठूलो पर्व रमजानको अवसर पारेर आयोजना गरिएको इफ्तारीमा सहभागी सबैलाई शुभकामना दिएका थिए।. कार्यक्रममा उपप्रमुख इम्तियाज आलम, प्रमुख प्रशासकीय अधिकृत लक्ष्मी प्रसाद पौडेललगायतको सहभागिता थियो।",https://eprateekdaily.com/2023/04/09/49561
७२ घण्टाभित्र कारबाही गरिनँ भने मलाई गढीमाईमा बलि चढाउनुहोला –रवि लामिछाने,स्थानीय,प्रतीक दैनिक,"चैत्र २७, २०७९",परवानीपुर,"राष्ट्रिय स्वतन्त्र पार्टीका सभापति रवि लामिछानेले आफ्नै पार्टीका सांसद ढाकाकुमार श्रेष्ठलाई कारबाई गर्ने बताएका छन् । आगामी वैशाख १० गते हुने उपनिर्वाचनको क्रममा बारामा आएका लामिछानेले हिजो साँझ बाराको गढीमाई मन्दिरमा आयोजित पार्टीको आमसभामा बोल्दै उनले यस्तो बताएका हुन् ।. रास्वपाबाट बारा २ मा उम्मेदवार बनेका रमेश खरेलको प्रचारप्रसारको लागि चितवनबाट बारा आएका लामिछानेले यदि आफ्नै पार्टीका समानुपातिक सांसद श्रेष्ठले दुर्गा प्रसाईंसँग दुई करोड रुपैयाँको डिलमा दोषी भेटिए, ७२ घण्टाभित्र आफैं कारबाहीको लागि अघि बढ्ने प्रतिबद्धता व्यक्त गरे । “त्यसो नगरेमा मलाई यही गढीमाईमा बलि दिनुहोला,” उनले भने, “म चितवनबाट बारा आउँदै थिएँ, बाटोमा सामाजिक सञ्जालबाट थाहा भयो, मेरै पार्टीका एकजना सांसदले कसैसँग दुई करोड रुपियाँ मागेको अडियो सार्वजनिक भएको कुरा, त्यसबारेमा म गम्भीर छु ।” उनले हिजै सांसद श्रेष्ठलाई सात दिनको लागि पार्टीको कुनै पनि काम गर्न बन्देज लगाइएको चर्चा गर्दै पार्टीले छानबीन गरी आवश्यक कानूनी प्रक्रियाको लागि निवेदन दिने र थप छानबीन र कारबाईको लागि अख्तियार दुरुपयोग अनुसन्धानमा पनि जाने ठोकुवा गरे ।. “तपाईंहरू नसोच्नुहोला कि सांसद भएर म छोड्छु, देशमा अपराध गर्ने छुट कसैलाई हुँदैन, म आफैं हस्ताक्षर गरी आवश्यक कारबाईको लागि सम्बन्धित निकायमा जानेछु,” उनले भने, “त्यो अडियोमा उनीसँगै पार्टीका केही वरपरका व्यक्तिको बारेमा पनि जिकिर छ, तिनीहरूको पनि छानबीन हुनेछ, दोषी भेटिए सफाया हुनेछ ।” उनले बारा २ का मतदातासँग रमेश खरेल इमानदार पूर्व प्रहरी अधिकृत भएकाले उनलाई सघाउन अपीलसमेत गरे ।. कार्यक्रममा बारा २ बाट रास्वपाका उम्मेदवार रमेश खरेलले आफूले चुनाव जिते बारा २ लाई नमूना क्षेत्र बनाउने दाबी गरे । कार्यक्रममा रास्वपाका अर्का समानुपातिक सांसद मनीष झाले परिवर्तनको लागि एकचोटि रास्वपालाई अवसर दिन अपील गरे । सभामा स्थानीय तथा केन्द्रीय नेताहरूले समेत मन्तव्य व्यक्त गरेका थिए । सभामा पुग्नुअगावै रवि लामिछानेका समर्थकहरूले उनीसँग गढीमाई मन्दिर परिसरमा सेल्फी र फोटो खिचाउन घेरेका थिए ।",https://eprateekdaily.com/2023/04/10/49608
"नदीजन्य पदार्थको राजस्व छली, छवटा टिपर पक्राउ",स्थानीय,प्रतीक दैनिक,"चैत्र २६, २०७९",,,https://eprateekdaily.com/2023/04/09/49567
यातायात मजदूरको अध्यक्षमा भण्डारी निर्विरोध,स्थानीय,प्रतीक दैनिक,"चैत्र २७, २०७९",वीरगंज,"नेपाल यातायात मजदूर सङ्घको अध्यक्षमा धर्मराज भण्डारी निर्विरोध निर्वाचित भएका छन् । हिजोदेखि वीरगंजमा शुरू भएको सातौं महाधिवेशन आज बिहान सबै पदाधिकारी सदस्यहरूलाई निर्विरोध निर्वाचित गर्दै सम्पन्न भएको छ ।. निर्वाचन समितिले सबै पदमा एकजनाको मात्र उम्मेदवारी परेकाले निर्विरोध भएको बताएको छ । सङ्घको वरिष्ठ उपाध्यक्ष सुमन लामा घले, खुला उपाध्यक्षत्रय जयबहादुर बुढा, भेषबहादुर खड्का र कमलकुमार राई, महिला उपाध्यक्ष शान्ति भट्ट, महासचिव जगरनाथ गौतम निर्विरोध निर्वाचित भएका थिए ।. यसैगरी, प्रादेशिक उपमहासचिवमा वसन्त काफ्ले (कोशी), राजकुमार कार्की (मधेस), उत्तम भट्टराई (वाग्मती), चिरञ्जीवी पाण्डे (लुम्बिनी), सुरेन्द्रप्रसाद अवस्थी (सुदूरपश्चिम) र सचिव रमेश कामत, कोषाध्यक्ष मीनराज पनेरूसमेत निर्विरोध निर्वाचित भएका सङ्घका निवर्तमान अध्यक्ष अजयकुमार राईले बताए ।",https://eprateekdaily.com/2023/04/10/49622
"जनप्रतिनिधि, शिक्षकलाई सामुदायिक विद्यालयमा अध्ययन गराउन आह्वान",स्थानीय,प्रतीक दैनिक,"चैत्र २७, २०७९",ठोरी,"ठोरी गाउँपालिकाले यस शैक्षिकसत्रमा पनि जनप्रतिनिधि, कर्मचारी, शिक्षक, विद्यालय कर्मचारी तथा बालविकास सहजकर्ताहरूलाई आआफ्नो बालबालिकालाई सामुदायिक विद्यालयमा अध्ययन गराउन आह्वान गरेको छ ।. ठोरी गापाका प्रमुख प्रशासकीय अधिकृत कृष्णलाल श्रेष्ठले गापाको यस वर्षको नीति तथा कार्यक्रममा सो कुरा उल्लेख भए अनुसार उल्लिखित सबै पक्षलाई आआफ्नो बालबालिका यो शैक्षिकसत्रदेखि सामुदायिक विद्यालयमा भर्ना गराएर पठनपाठन गराउन आग्रह गरेका छन् ।. ठोरी गापाका अध्यक्ष लालबहादुर श्रेष्ठले आफूअघिका गापा अध्यक्षले पनि यो अभियान चलाएको तर सार्थक नभएको भन्दै यस वर्षको नीति तथा कार्यक्रममा पनि जनप्रतिनिधि, कर्मचारी, शिक्षक, बालविकास सहजकर्ताका बालबालिकालाई सामुदायिक विद्यालयमा भर्ना गर्न अनुरोध गरिएको बताए । उनले यो अभियान सार्थक बनाउनको लागि गापाले सचेतनामूलक कार्यक्रम, सरोकारवालाहरूसँग छलफल, अन्तक्र्रिया गर्ने बताए । सामुदायिक विद्यालयहरूमा शैक्षिक स्तरोन्नति भइरहेको र सबै पक्षका बालबालिकाहरू सामुदायिक विद्यालयमा अध्ययन गर्ने हो भने आकर्षण झनै बढ्ने बताए । उनले जनप्रतिनिधि, कर्मचारी, शिक्षकहरूले आफ्ना बालबालिका निजी विद्यालयमा पढाउने गरेकाले सामुदायिक विद्यालयप्रतिको आकर्षण घटिरहेको बताए । सस्तोमा शिक्षा पाउने र आर्थिक तनाव पनि नहुने हुँदा सामुदायिक विद्यालयमा अध्ययन गराउन सरोकारवालाहरूसँग उनले आग्रह गरेका छन् ।",https://eprateekdaily.com/2023/04/10/49615
व्यवस्था परिवर्तनमा यातायात मजदूरको भूमिका महत्वपूर्ण,स्थानीय,प्रतीक दैनिक,"चैत्र २६, २०७९",,,https://eprateekdaily.com/2023/04/09/49573
थप १५ बिघाभन्दा बढी गुठीको जग्गाको सीमाङ्कन,स्थानीय,प्रतीक दैनिक,"चैत्र २४, २०७९",वीरगंज,"वीरगंज महानगरपालिकाले गुठी संस्थानको अतिक्रमित जग्गामध्ये थप १५ बिघाभन्दा बढी जग्गा छुट्याएर शुक्रवार सीमाङ्कन गरेको छ । गुठी संस्थानको जग्गा खोजी अभियान अन्तर्गत शुक्रवार तेस्रो दिन १५ बिघा चार कट्ठा १० धुर जग्गाको सीमाङ्कन गरेर किल्लाखुटी गाडिएको हो ।. पर्सागढी नगरपालिका–४ को भेडाहा र सबैयाटाँडीमा उक्त जग्गा नापजाँच गरेर सीमाङ्कन गरिएको गुठी संस्थान कार्यालय, पर्साका प्रमुख चुडामणि घिमिरेले बताए । शुक्रवार सीमाङ्कन गरिएको जग्गामा ६० परिवारले पक्की घरटहरा बनाएर बसोबास गरिरहेको उनले बताए ।. बुधवारदेखि शुरू भएको अभियानको तेस्रो दिनसम्ममा ३६ बिघा १० कट्ठा १० धुर जग्गा छुट्याएर किल्लाखुटी गाडिएको उनले बताए ।. जिपिएस, नक्शा तथा आवश्यक सामग्रीसहित फिल्डमा खटेर गुठीको जग्गा खोजी तथा सीमाङ्कन गरिएको उनले बताए ।. जग्गा नापजाँच गर्न संस्थानका प्रमुख घिमिरे, वीरगंज–४ का अध्यक्ष प्रदीप चौरसिया, महानगरपालिकाका सचिवालय सल्लाहकार हरि पोखरेल, जनसम्पर्क सल्लाहकार नवराज फुयाँल, नगरप्रहरी प्रमुख हरि भुसाल, अमिन देवलाल प्रसाद, उमेशप्रसाद साह, नथुनी मण्डल, अनिल पडित र सुरेन्द्र ठाकुरसहितको टोली खटिएको थियो ।",https://eprateekdaily.com/2023/04/07/49482
पूर्वबजेटका लागि सरोकारवालासित छलफल,स्थानीय,प्रतीक दैनिक,"चैत्र २६, २०७९",वीरगंज,"वीरगंज महानगरपालिकाले आगामी आव २०८०/८१ को लागि सरोकारवालासित पूर्वबजेटका लागि छलफल शुरू गरेको छ।. स्थानीय तहको योजना तर्जुमा गर्न आर्थिक वर्ष २०८०/८१ को योजना तथा बजेट तर्जुमासम्बन्धी पूर्वबजेट छलफलमा सहभागी सरोकारवालाहरूले शिक्षा, स्वास्थ्य, पूर्वाधारमा प्राथमिकता दिनुपर्ने सुझाव दिए। उनीहरूले बजेट उत्पादनमूलक र व्यावहारिक हुनुपर्नेमा जोड दिए। नगरप्रमुख राजेशमान सिंहले वीरगंजको समग्र विकास गर्न वीरगंज महानगरपालिका सबै गैरसरकारी संस्था, सहकारी संस्थासित हातोमालो गरी सहकार्य गर्न तयार रहेको बताए।. गैरसरकारी तथा सहकारी संस्थाले आफ्नो स्रोतले गर्ने कार्य र कार्यक्रमको पूर्वजानकारी वैशाख २५ गतेभित्र महानगरपालिकालाई उपलब्ध गराउनुपर्ने प्रमुख प्रशासकीय अधिकृत लक्ष्मीप्रसाद पौडेलले जानकारी गराए।. कार्यक्रममा उपप्रमुख इम्तियाज आलम, वडाध्यक्षहरू, वीरगंज उद्योग वाणिज्य सङ्घ, सहकारी एवं गैरसरकारी संस्थाका प्रतिनिधिहरू सहभागी थिए।",https://eprateekdaily.com/2023/04/09/49583
धोबिनीका ३० जना शिक्षकले तीन महीनादेखि तलब पाएनन्,स्थानीय,प्रतीक दैनिक,"चैत्र २४, २०७९",पोखरिया,धोबिनी गाउँपालिकाका तीनवटा माविमा अध्यापन गराइरहेका ३० जना शिक्षकशिक्षिकाले तीन महीनादेखि तलब पाएका छैनन् ।. कक्षा ११ र १२ मा अध्यापन गराउँदै आएका ३० जना शिक्षकशिक्षिकाको तलब पालिकाले दिंदै आएकोमा अहिले तीन महीनादेखि तलब रोकिएको छ ।. गापाले चालू आवको पहिलो गाउँसभामा रु पाँच लाख विनियोजित गरेको थियो । सो रकम वितरण भइसकेको छ र अहिले तीन महीनादेखि तलब बाँकी छ ।. तलबका लागि हिउँदे गाउँसभामा गापाले रु सात लाख विनियोजन गरेको छ तर सो रकम निकासा हुन नसक्दा अहिलेसम्म शिक्षकशिक्षिकाहरूले तलब पाएका छैनन् ।. शिक्षा शाखाका प्रमुख बृजकिशोर त्रिपाठीले गाउँसभाबाट बजेट विनियोजन गरिएको तर निकासा हुन नसक्दा तलब खुवाउन नसकिएको बताए । उनले एक साताभित्र तलब खुवाउने बताएका छन् । ३० जना शिक्षकशिक्षिकालाई तलब दिन चालू आवमा रु १६ लाख आवश्यक पर्छ । तर गापाले दुई चरणमा रु १२ लाख मात्र विनियोजन गरेको छ ।. थप रकमको अभावमा शिक्षकशिक्षिकाहरूले फेरि तलब नपाउने देखिन्छ ।,https://eprateekdaily.com/2023/04/07/49478
रामजानकी मन्दिर अतिक्रमण गरेर बनाइएका संरचनामा डोजर चल्यो,स्थानीय,प्रतीक दैनिक,"चैत्र २५, २०७९",वीरगंज,"वीरगंज महानगरपालिकाको वडा नं १० स्थित घडीअर्वा पोखरीको मूलद्वार सामुन्ने रहेको रामजानकी मन्दिरमा भएको अतिक्रमण हटाइएको छ ।. आफू मन्दिरको पुजारी हुँ भन्दै शम्भुनाथ तिवारीले महानगरविरुद्ध मन्दिर अतिक्रमण तथा तोडफोड गर्न नदिन माग गर्दै उच्च अदालत वीरगंजमा दिएको रिट अस्वीकृत भएसँगै महानगरले कथित पुजारीले मन्दिर नै बन्धक बनाउने गरी निर्माण गरेको संरचना डोजर लगाएर हटाएको हो ।. गत फागुन ४ गते पुजारीकै पक्षमा जारी भएको अन्तरिम आदेश खारेजीको माग गर्दै महानगरले अदालतमा निवेदन दिएपछि शुक्रवार न्यायाधीशद्वय शारङ्गा सुवेदी र शान्ता सेढाईं सापकोटाको संयुक्त इजलासले महानगरकै पक्षमा आदेश दिएपछि शनिवार अतिक्रमण हटाइएको हो । तीन दशकभन्दा बढी समयदेखि मन्दिर प्रवेशमा रोक लगाएर अतिक्रमण गरी निर्माण गरिएको पक्की संरचनामा कथित पुजारीले भाडा असुल गर्दै आएका थिए ।. वीरगंज महानगरका प्रमुख राजेशमान सिंहले मठमन्दिर तथा सार्वजनिक, ऐलानी जग्गा खोजी अभियान नै चलाएर अहिले अतिक्रमण हटाउँदै आएका छन् ।. अतिक्रमण हटाउन महानगर प्रमुख सिंह आफैं डोजरसहित पुगेका थिए । विसं १९८२ देखि रामजानकी मन्दिरकै नाममा रहेको यो जग्गामा कथित पुजारी तिवारीले गएको तीन दशकभन्दा बढी समयदेखि मन्दिर नै बन्धक हुनेगरी अतिक्रमण गरेर तीनैतर्फ पक्की संरचना बनाएर भाडा लगाएका थिए ।. अदालतले महानगरकै पक्षमा आदेश दिएपछि अब सबै अतिक्रमित संरचना हटाएर मन्दिरलाई पुरानै संरचनामा फर्काएर दैनिक पूजापाठ हुनेगरी सञ्चालनमा ल्याउने महानगर प्रमुख सिंहले बताए ।. वर्षौंदेखिको अतिक्रमण हटेसँगै स्थानीयहरू खुशी भएर लड्डु बाँडेका थिए । अतिक्रमण हटाउन महानगरका प्रमुख प्रशासकीय अधिकृत लक्ष्मीप्रसाद पौडेल, वडा नं १० का अध्यक्ष सुशीलकुमार कानू, नगरप्रमुखका प्रेस सल्लाहकार महेश दास, स्वकीय सचिव सत्यराज घिमिरे, जनसम्पर्क सल्लाहकार नवराज फुयाँल, प्रशासन प्रमुख राज ताम्राकार, सरसफाइ प्रमुख सर्फुद्दीन मियाँसमेतको टोली अतिक्रमित स्थानमा पुगेको थियो ।",https://eprateekdaily.com/2023/04/08/49509
महायज्ञमा दलित सहभागिताको जिप्रकामा निवेदन,स्थानीय,प्रतीक दैनिक,"चैत्र २६, २०७९",,,https://eprateekdaily.com/2023/04/09/49554
रामजानकी मन्दिरको अतिक्रमण हटाइयो,स्थानीय,प्रतीक दैनिक,"चैत्र २६, २०७९",वीरगंज,वीरगंज महानगरपालिका–१० स्थित घडीअर्वा पोखरीको मूलद्वारनजीकै रहेको रामजानकी मन्दिरको अतिक्रमण आइतवार पूर्णरूपमा हटाइएको छ। आज मन्दिरको पूर्वतर्फको संरचना पनि हटाइएको महानगरपालिकाका प्रशासन शाखा प्रमुख राजकृष्ण ताम्राकारले बताए।. ऐतिहासिक रामजानकी मन्दिरको प्रवेशद्वार नै थुनेर अतिक्रमण गरी बनाइएका संरचनामा शनिवार डोजर लगाएर भत्काइएको थियो भने आज पूर्णरूपमा अतिक्रमण हटाइएको छ।. मन्दिरका पुजारी भन्ने शम्भुनाथ तिवारीले महानगरविरुद्ध मन्दिर अतिक्रमण तथा तोडफोड नगर्न माग गर्दै उच्च अदालत अस्थायी इजलास वीरगंजमा रिट दिएका थिए। तर उक्त रिट अदालतबाट अस्वीकृत भएसँगै शनिवार महानगरपालिकाले कथित पुजारी तिवारीले मन्दिर नै बन्धक बनाउने गरी निर्माण गरेका पक्की संरचनामा डोजर लगाएर भत्काउन थालेको हो।. फागुन ४ गते पुजारी तिवारीकै पक्षमा जारी भएको अन्तरिम आदेश खारेजीको माग गर्दै महानगरपालिकाले अदालतमा निवेदन दिएकोमा शुक्रवार न्यायाधीशद्वय शारङ्गा सुवेदी र शान्ता सेढाई सापकोटाको संयुक्त इजलासले महानगरकै पक्षमा आदेश दिएपछि मन्दिरलाई बन्धक बनाएर निर्माण गरिएका अतिक्रमित संरचना हटाइएको हो।. विसं १९८२ देखि नै रामजानकी मन्दिरको नाममा रहेको उक्त जग्गामा पुजारी तिवारीले ३० वर्षदेखि मन्दिर नै बन्धक हुने गरी अतिक्रमण गरेर तीनतर्फ पक्की संरचना बनाएर सटर भाडामा लगाएका थिए। मन्दिरको अतिक्रमण हटाउन शनिवार नगरप्रमुख राजेशमान सिंह डोजर लिएर पुगेका थिए।,https://eprateekdaily.com/2023/04/09/49558
"सेनाद्वारा स्वास्थ्य शिविर, गाउँलेको भीड",स्थानीय,प्रतीक दैनिक,"चैत्र २५, २०७९",वीरगंज,"नेपाली सेनाद्वारा पर्सामा स्वास्थ्य शिविर आयोजना भएको छ । सखुवाप्रसौनी गाउँपालिका–२ औराहा पंचगावाँस्थित नेराप्रावि परिसरमा स्वास्थ्य शिविर आयोजना भएको हो ।. नेपाली सेनाको वीरगंजमा रहेको श्रीजङ्ग गणको आयोजना र गापाको सहयोगमा भइरहेको शिविरको उद्घाटन नेपाली सेनाको बर्दिबासमा रहेको मध्यपूर्वी पृतना हेडक्वार्टरका पृतनापति एवं उपरथी प्रेमध्वज अधिकारीले गरेका थिए । उनले सामाजिक काम अन्तर्गत शिविर आयोजना गरिएको बताए ।. गाउँका जनतालाई सहजै स्वास्थ्य सेवा तथा निश्शुल्क औषधि वितरण गरी नेपाली सेना तथा जनताको बीचमा सामीप्यता बढाउने प्रयास भइरहेको बताए । शिविरमा गापाका छवटा वडाका करीब दुई हजारभन्दा बढी जनताको स्वास्थ्य परीक्षणको लागि सूची तयार भएकामा पाँच सयजनाको स्वास्थ्य परीक्षण भइसकेको सखुवाप्रसौनी गापाका अध्यक्ष यशवन्त यादवले बताए । शिविरमा पर्साका सुरक्षा निकायका अधिकारी, स्थानीय जनप्रतिनिधि, वीरगंजका विभिन्न अस्पतालका चिकित्सक, स्वास्थ्यकर्मी तथा प्राविधिकहरूको सहभागिता छ ।",https://eprateekdaily.com/2023/04/08/49503
हनुमान जयन्तीको बिदा माग गर्दै प्रदर्शन,स्थानीय,प्रतीक दैनिक,"चैत्र २५, २०७९",वीरगंज,हनुमान जयन्तीको बिदा माग्दै वीरगंजमा प्रदर्शन भएको छ ।. नेपाल सरकार तथा मधेस सरकारसँग हनुमान जयन्तीको अवसरमा सार्वजनिक बिदा दिनुपर्ने माग राख्दै हिन्दूवादी सङ्घसङ्गठनहरूले वीरगंजमा प्रदर्शन गरेका छन् । वीरगंजका अधिकांश वडाबाट बाजागाजासहितको जुलुस अपराह्न ३ बजे घण्टाघर पुगेर प्रदर्शन गर्दै बजार परिक्रमा गरेको थियो ।. विश्व हिन्दू परिषद् नेपालका अध्यक्ष बाबा सन्तोषानन्दले प्रदर्शनमा वीरगंज तथा पर्साका ग्रामीण भेगका हिन्दू समुदायको सहभागिता रहेको बताए । हनुमान जयन्तीको अवसरमा गत ६ अप्रिलको साँझ वीरगंजको महावीर मन्दिरअगाडि विशाल महाआरती आयोजन भएको थियो ।. प्रदर्शनमा हनुमान भगवान्को चित्र अङ्कित झन्डा बोक्दै जय श्रीरामको नारा पनि लगाइएको थियो ।,https://eprateekdaily.com/2023/04/08/49499
होटलमा छापाः पाँचजना पक्राउ,स्थानीय,प्रतीक दैनिक,"चैत्र २६, २०७९",रौतहट,"गौरको बसपार्कनजीक रोयल इन्दु होटेलमा यौन व्यवसाय सञ्चालन गरेको आरोपमा सञ्चालिकासहित पाँचजनालाई पक्राउ गरेको जिल्ला प्रहरी कार्यालय, गौरले जनाएको छ।. आइतवार दिउँसो होटेलमा प्रहरीले छापा मार्दा दुईजना पुरुष, दुईजना महिलासहित होटल सञ्चालिकालाई पक्राउ गरी अनुसन्धानको लागि हिरासतमा राखिएको छ।. दुर्ई दिनअघि गौर नगरपालिका–१ स्थित गुदरी बजार जाने गल्लीको बाटोस्थित साहिबा ब्यूटीपार्लरबाट प्रहरीले एकजना महिला, एकजना पुरुष र ब्यूटीपार्लरकी सञ्चालिकालाई पक्राउ गरी मुद्दा चलाएको जिप्रका, रौतहटले जनाएको छ।",https://eprateekdaily.com/2023/04/09/49546
रुद्र महायज्ञको लागि कलशयात्रा,स्थानीय,प्रतीक दैनिक,"चैत्र २६, २०७९",भिस्वा,"सीमावर्ती भारत, बिहार सिकटा प्रखण्डको सरगटिया पञ्चायतमा हुन लागेको रुद्र महायज्ञको लागि आइतवार कलशयात्रा निकालिएको छ। राज्यसभा सांसद सतीशचन्द्र दुबेले कलशयात्रामा सहभागी कन्याहरूको पूजा गरेर यात्रा शुभारम्भ गराएका थिए।. सरगटिया पञ्चायतमा रहेको डकही शिवमन्दिरबाट दुई हजार १५१ जना कन्या सहभागी कलशयात्रा बहुअर्वा, नूनिहवा, सरसावा, बैरगनिया, दुखीछापर, विशम्भरा गाउँ भएर जमुनिया नदीमा पुगी जल भरेको थियो। कलशयात्रामा सहभागीहरूका लागि दर्जनौं स्थानमा फलाहार र सर्बत–पानीको व्यवस्था गरिएको थियो। कलशयात्रामा आयोजक कमिटीका अध्यक्ष लालबाबू साह, व्यवस्थापक गोविन्द साह, जयनारायण साह, पवन पाण्डे, गोपालपुर थानाका थाना प्रमुख गौतम कुमारलगायतको सहभागिता थियो। स्थानीय गुड्डु साहले महायज्ञको यो छैटौं संस्करण भएको बताए। उनले यसअघि पाँचवटा महायज्ञ सम्पन्न गरिसकेको र यो महायज्ञ नौ दिनको हुने बताएका छन्।",https://eprateekdaily.com/2023/04/09/49548
८० किलो चरेससहित तीनजना पक्राउ,स्थानीय,प्रतीक दैनिक,"चैत्र २६, २०७९",,,https://eprateekdaily.com/2023/04/09/49555
देश पूँजीपतिको हातमा जाँदैछ –शेखर कोइराला,स्थानीय,प्रतीक दैनिक,"चैत्र २५, २०७९",वीरगंज,"नेपाली काङ्ग्रेसका वरिष्ठ नेता शेखर कोइरालाले देश पूँजीपतिहरूको हातमा गइरहेको ध्यानाकर्षण गराएका छन् ।. नेपाली काङ्ग्रेसनिकट नेपाल ट्रेड युनियनसँग आबद्ध कारखाना श्रमिक सङ्घको सातौं महाधिवेशनको उद्घाटन गर्दै उनले आजको आधुनिक एवं महँगीको युगमा पनि एकजना श्रमिकको न्यूनतम पारिश्रमिक रु १५ हजार हुनु दुःखद भएको चर्चा गर्दै श्रमिक तथा नेपाली जनताको अवस्थाबारे राज्य गैरजिम्मेवार देखिएकोमा दुःख व्यक्त गरे ।. श्रमिकहरूले श्रमिक आयोग गठनका लागि आवाज उठाउँदा हालसम्म पनि सरकारले पूरा गर्न नसकेकोमा चिन्ता व्यक्त गरे ।. उद्योगपतिलाई उद्योगपति भन्न पनि लाज लागिरहेको छ, राज्यको नीति पूँजीपतिलाई कमाउने मात्रै बनाइन्छ, जनता गरीब हुँदै गयो, व्यक्ति धनाढ्य र प्रभावशाली हुँदै गएका छन्, उनले भने । यस्तो प्रवृत्तिलाई रोक्न जनता तथा श्रमिकले स्वस्फूर्तरूपमा सडक तथा सामाजिक सञ्जालबाट क्रान्ति थाल्नुपर्ने औंल्याए । उनले महाधिवेशनबाट सकेसम्म सर्वसहमत नभए निर्वाचन गराइ नयाँ नेतृत्व चयनका लागि आग्रह गरे ।",https://eprateekdaily.com/2023/04/08/49506
गापाध्यक्षले अनियमितता गरेको उपाध्यक्षको आरोप,स्थानीय,प्रतीक दैनिक,"चैत्र २३, २०७९",वीरगंज,"सखुवाप्रसौनी गाउँपालिकाकी उपाध्यक्ष शर्मिला विष्टले बिहीवार जिल्ला समन्वय समिति, पर्सामा पत्रकार सम्मेलन गरी गापाध्यक्ष जसवन्त यादवले प्रमुख प्रशासकीय अधिकृत देवनाथ साहसँगको मिलेमतोमा ११ महीनामा गरेको अनियमितताको पोल खोलेकी छन् ।. उनले गापाध्यक्षमा निर्वाचित भएको ११ महीनामा ७० लाख रुपैयाँको इन्धन खर्चेको, आफ्ना आसेपासे १०३ जनालाई कर्मचारीमा भर्ना गरेको र ठेक्कापट्टामार्फत लाखौं रुपैयाँ अनियमितता गरेको पत्रकार सम्मेलनमा आरोप लगाइन् । उनले प्रमुख प्रशासकीय अधिकृतले भाडाको गाडी चढ्दै आएको, उपाध्यक्षले खर्च गर्ने बजेट पनि आफ्नो भाइमार्फत कमिशन लिएर काम गराउँदै अFएको र सखुवाप्रसौनीमा भइरहेका विकास निर्माणका काममा कमसल निर्माण सामग्रीको प्रयोग भइरहेको आरोप पनि लगाइन् । उनले यसखाले बेथितिको विरोध आफूसमेत बहुमत कार्यपालिका सदस्यहरूले गरेको र अनियमितताविरुद्धका सूचनाहरू माग गर्दा प्रमुख प्रशासकीय अधिकृत साहले आफूलाई दिन नमानेको आरोप लगाइन् ।. . उपाध्यक्षसँग पनि सूचना लुकाउने प्रमुख प्रशासकीय अधिकृतले सर्वसाधारणलाई झन् कति दुःख दिएका होलान् सहज अनुमान लगाउन सकिने उनले बताइन् । उनले गापाध्यक्ष यादवले पत्नी पूनम यादवलाई कार्यपालिका सदस्यहरूको निर्णयबेगर जागीरमा राखेको आरोप पनि लगाइन् । उनले कार्यपालिका सदस्यहरूको बैठक बोलाउन बारम्बार ताकेता गर्दै आएको तर अहिलेसम्म आलटाल गरिएको बताइन् ।. वडाध्यक्ष अशेश्वर यादवले कार्यपालिकाका १४ जना सदस्यमध्ये नौजनाको भेला बसेको र गापाध्यक्षको मनोमानीपूर्ण कार्यशैलीको विरोधमा आन्दोलन गर्ने चेतावनी दिए । उनले रकमी खेलमा कर्मचारी नियुक्त गरिएको आरोप लगाए । उनले गापाध्यक्ष यादवले विद्यार्थीहरूको खाजामा पनि कमिशन लिएको, मापदण्डविपरीत औषधि खरीद गरेको, सामाजिक विकास कार्यक्रमबाट पचास प्रतिशत कमिशन बुझ्दै आएको जस्ता आरोप पनि लगाए । उनले कार्यपालिकाको निर्णयविना नै महुवन माविका प्रअ भरत गिरीलाई सरुवा गरिएको, जिन्सी र योजनाको जिम्मेवारी करारका कर्मचारीहरूलाई दिएको जस्ता बेथितिका कामहरू गर्दै आएका कारण अध्यक्ष यादवविरुद्ध एकजुट हुनुपरेको बताए ।. पत्रकार सम्मेलनमा सांसद राजकुमार गुप्ता, प्रदेशसभा सदस्य प्रमोद जयसवाल, नेकाका नेता शैलेन्द्र यादव, वडाध्यक्षहरू मोजामिल मियाँ अन्सारी, महमद आरिफ अन्सारी, मुन्नाप्रसाद कम्कर, कार्यपालिका सदस्यहरू हसिना खातुन, महादेव साह कलवार, लालबहादुर उरावलगायतको सहभागिता थियो ।",https://eprateekdaily.com/2023/04/06/49418
देवाहीगोनाही नपाका प्रमुख कानूविरुद्ध पक्राउ पुर्जी जारी,स्थानीय,प्रतीक दैनिक,"चैत्र २४, २०७९",रौतहट,"रौतहटको देवाहीगोनाही नगरपालिकाका प्रमुख प्रेमलाल साह कानूलाई पक्राउ गर्न रौतहट जिल्ला अदालतले आदेश जारी गरेको छ ।. जिल्ला प्रहरी कार्यालय, रौतहटको माग अनुसार निजविरुद्ध अदालतले पक्राउ पुर्जी जारी गरेको हो ।. जिप्रका, रौतहटका प्रहरी उपरीक्षक वीरबहादुर बुढामगरले नगरप्रमुखभन्दा पनि परीक्षार्थीको रूपमा प्रेमलाल साह कानूविरुद्ध अनुसन्धान गर्नुपर्ने देखिएकोले अदालतबाट पक्राउ पुर्जी जारी गराइएको बताए । उनले नक्कली परीक्षार्थीबाट प्रेमलाल साह कानूले परीक्षा दिन लगाएको खुलासा भएपछि कदम चाल्नुपरेको बताए ।. नगरप्रमुख कानूले आफ्ना ज्वाइँ गरुडा नगरपालिका–६, पोठियाही निवासी कमल साह कानूमार्फत माध्यमिक शिक्षा परीक्षा (एसइई) दिइरहेको चैत १९ गते खुलासा भएको थियो । प्रेमको साटो कमलले परीक्षा दिएको अवस्थामा अनुगमन टोलीले पक्राउ गरी अनुसन्धान गर्दा कमलले प्रेमलालले परीक्षा दिन बोलाएको भनी प्रहरीमा बयान दिएका थिए । सोही आधारमा नगरप्रमुख कानूविरुद्ध प्रहरीले अदालतबाट पक्राउ पुर्जी जारी गराएको हो ।. नगरप्रमुख कानूले मौलापुर नपाको लक्ष्मीनिया माविमा सञ्चालित एसइई ज्वाइँ कमलमार्फत दिंदै आएको र परीक्षाको दोस्रो दिन नै कमल पक्राउ परेका थिए ।. कमल पक्राउ परेपछि सम्पर्कविहीन रहेका प्रेमलालले चैत २० गते साँझ नगरप्रमुखको हैसियतबाट विज्ञप्ति जारी गरी आरोपको खण्डन गरेका थिए ।. उनले आफूलाई तत्काल कुनै शैक्षिक प्रमाणपत्र आवश्यक नभएको र एसइईमा आफ्नो संलग्नता पनि नरहेको सफाइ दिएका थिए ।. विज्ञप्तिमार्फत सफाइ दिए पनि उनी अहिलेसम्म सम्पर्कमा छैनन् । प्रहरीले उनको खोजी कार्य जारी राखेको छ । उनको ठाउँमा परीक्षा दिने नक्कली परीक्षार्थी कमल साह कानू रेडियो नेपाल, बर्दिवास शाखाको पाँचौं तहका स्थायी कर्मचारी हुन् ।",https://eprateekdaily.com/2023/04/07/49465
गहुँको मूल्य घटेपछि पर्साका किसान निराश,स्थानीय,प्रतीक दैनिक,"चैत्र २४, २०७९",सेढवा,"गहुँको मूल्य बढेको भनेर खुशी भएका किसानहरू अहिले पुनः निराश भएका छन् ।. गहुँ कटानी गर्ने बेलामा व्यापारीहरूले गहुँको मूल्य घटाएपछि किसानहरू निराश भएका हुन् ।. यसअघि व्यापारीले गत वर्षको मूल्यको तुलनामा प्रतिक्विन्टल गहुँको दाममा रु १२ सय वृद्धि गरेर खरीद गर्दै आएकामा अहिले पाँच सय घटाएको किसानहरूले बताएका छन् । गत वर्ष गहुँको मूल्य तीन हजार प्रतिक्विन्टल थियो । एक साताअघिसम्म चार हजार दुई सय प्रतिक्विन्टलका दरले खरीद गर्दै आएका व्यापारीहरूले गहुँको मूल्य प्रतिक्विन्टल रु ३७ सय कायम गरेको किसानहरूले बताएका छन् ।. पर्सा जिल्लामा ठोरी, जीराभवानी, पटेर्वासुगौली, सखुवाप्रसौनी, जगरनाथपुर, पर्सागढीलगायत अन्य गापाका केही क्षेत्रमा डेढ सातादेखि गहुँ कटानी भइरहेको छ । बाँकी क्ष्Fेत्रमा पनि गहुँ कटानी भएर अहिले भिœयाइँदै छ । जिल्लाभरिका किसानहरू गहुँ कटानी गरी भिœयाउने बेलामा अहिले व्यापारीहरूले मूल्य घटाएका हुन् ।",https://eprateekdaily.com/2023/04/07/49468
गुठीको थप साढे नौ बिघा जग्गा महानगरले छुट्यायो,स्थानीय,प्रतीक दैनिक,"चैत्र २३, २०७९",वीरगंज,"वीरगंज महानगरले गुठी संस्थानको अतिक्रमित जग्गामध्ये बिहीवार थप नौ बिघा १३ कट्ठा जग्गा छुट्याएर किलाखुटी गाडेको छ ।. हिजोदेखि महानगरले गुठीको जग्गा छुट्याउने अभियान शुरू गरेको हो । अभियान अन्तर्गत आज अतिक्रमित नौ बिघा १३ कट्ठा जग्गा नापजाँच गरेर छुट्याइएको र किलाखुटी गाडेर सीमा निर्धारण गरेको महानगरले जनाएको छ । महानगरसँगै जोडिएको पर्सागढी नगरपालिका–४ भेडाहा टोलमा नौ बिघा १३ कट्ठा जग्गा नापजाँच गरेर सीमाङ्कन गरिएको गुठी संस्थान कार्यालय, पर्साका प्रमुख चुडामणि घिमिरेले बताए ।. महानगरले हिजो ११ बिघा १३ कट्ठा जग्गा नापजाँच गरेर सीमाङ्कन गरेको थियो । आज सीमाङ्कन गरिएको जग्गामा दुई सयभन्दा बढी घर बनाएर मानिसहरू बसेका थिए ।. महानगरपालिकाले संस्थानको आग्रहमा प्राविधिक टीम र आवश्यक जनशक्ति खटाएर जग्गा छुट्याउने काम शुरू गरेको हो ।",https://eprateekdaily.com/2023/04/06/49415
पर्सागढीमा जनस्वास्थ्य प्रयोगशालाबाट सेवा शुरू,स्थानीय,प्रतीक दैनिक,"चैत्र २३, २०७९",बिरुवागुठी,"मधेस प्रदेश तथा स्थानीय सरकारबीचको सहकार्यमा पर्सागढी नगरपालिकामा जनस्वास्थ्य प्रयोगशालाले बिहीवारदेखि सेवा शुरू गरेको छ ।. मधेस प्रदेश सामाजिक विकास मन्त्रालय र पर्सागढी नपाको सहकार्यमा रु ६० लाखको लागतमा बगवाना–२ मा स्थापित जनस्वास्थ्य प्रयोगशाला (ल्याब) को पर्सागढी नगरपालिकाका प्रमुख गोकर्ण पाठकले आज उद्घाटन गरेका हुन् ।. नगरप्रमुख पाठकले नागरिकलाई प्रमुख मानी उपलब्ध साधन–स्रोत प्रयोग गरी स्वास्थ्य सेवा दिन स्वास्थ्य कर्मचारीहरूलाई निर्देशन दिए । ल्याब सञ्चालनमा आएपछि पर्सागढीलगायत ग्रामीण भेगका स्थानीय अबदेखि स्वास्थ्य परीक्षणको लागि वीरगंजलगायत अन्य स्थानमा जानुनपर्ने, बढी खर्च र झन्झट पनि बेहोर्नुनपर्ने बताए । उनले प्रयोगशालाबाट न्यून शुल्कमा मधुमेह, उच्च रक्तचाप, कलेजो, फोक्सो, मिर्गौला, लिपिड प्रोफाइललगायत शरीरका अन्य अङ्गको परीक्ष्Fण गर्न सकिने बताए ।. कार्यक्रममा प्रमुख प्रशासकीय अधिकृत छविरमण भट्टराई, वडाध्यक्षहरू वीरेन्द्रप्रसाददास थारू, नवलकिशोर साह, रामबढाई यादव, पूर्ववडाध्यक्ष वेदमनदास थारू, डा राजाबाबू गिरी, ल्याब टेक्निसियन अताउल्लाह अन्सारीले मन्तव्य व्यक्त गरेका थिए ।. बगवाना स्वास्थ्य चौकी इन्चार्ज रजनेश पासवानले स्वागत र सहजीकरण पर्सागढी नपाका स्वास्थ्य प्रमुख नारायण पौडेलले गरेका थिए ।",https://eprateekdaily.com/2023/04/06/49412
"भूमिहीन दलित, सुकुमबासीहरूलाई निस्सा वितरण",स्थानीय,प्रतीक दैनिक,"चैत्र २४, २०७९",पर्सागढी,"पर्सागढी नगरपालिका–२ को आयोजनामा भूमिहीन दलित, सुकुमबासी र अव्यवस्थित बसोबासीहरूलाई निस्सा वितरण गरिएको छ ।. कार्यक्रमका प्रमुख अतिथि राष्ट्रिय भूमिहीन आयोग, पर्साका अध्यक्ष तबरेज अहमदले निस्सा वितरण गर्दै पहेंलो–सेतो कागज नभई यो प्रारम्भिक लालपुर्जा भएको बताए ।. उनले निस्सा वितरणपछि जग्गाको नापीको सुरुआत गर्ने बताए । अध्यक्ष अहमदले निजामती कर्मचारीले हाम्रो पीडा बुझिदिएको भए तीन महीनाअघि नै जग्गा वितरण प्रक्रिया शुरू भइसक्ने बताए ।. कार्यक्रममा वडा नं २ का भूमिहीन ७६, सुकुमबासी ४१ र अव्यवस्थित बसोबासी १८३ जना रहेको बताइएको थियो । वडाध्यक्ष वीरेन्द्रप्रसाद महतो थारूको अध्यक्षतामा भएको कार्यक्रममा विशिष्ट अतिथि उपप्रमुख पूजा चौधरी, कार्यपालिका सदस्य सीता लामा, जिल्ला भूमिहीन सदस्य सुरेन्द्र सिंह, हेमाकुमारी भट्टराई, पर्सागढी नगरपालिका राष्ट्रिय भूमिहीन सेवा एकाइका प्रमुख मनोजराउत थारू, बालकृष्ण श्रेष्ठ, अशोक बुर्लाकोटी, नारायण अधिकारीलगायतको सहभागिता थियो । कार्यक्रममा स्वागत जगरनाथ तिवारी र सहजीकरण पर्सागढी नपाका कर्मचारी शम्भु पण्डितले गरेका थिए ।",https://eprateekdaily.com/2023/04/07/49472
जनताको अभिमतलाई अपमान गर्नेले मत पाउँदैन –नेता पौडेल,स्थानीय,प्रतीक दैनिक,"चैत्र २३, २०७९",वीरगंज,"नेकपा एमालेबाट बारा क्षेत्र नं २ का प्रतिनिधिसभा सदस्य उम्मेदवार पुरुषोत्तम पौडेलले बाराको सानो हावाले छातालाई उडाएर सप्तरीमैं पुर्याइदिने बताएका छन् ।. नेकपा एमाले करैयामाई गाउँपालिका कमिटीको विस्तारित बैठकमा उनले बारा क्षेत्र नं २ लाई खोसेर सप्तरी लैजाने षड्यन्त्र भइरहेको आरोप लगाए । उनले जनताको अभिमतको अपमान गर्नेलाई जनताले मत नदिने बताए । नेता पौडेलले मङ्सिरमा जसपाका उम्मेदवारलाई मत दिएर जिताए, जितेका सांसदले राजीनामा दिएर उपराष्ट्रपति बन्न गए, त्यसैले जनताको अभिमतको जसपाले अपमान गरेको बताए । पौडेलले भने– उपेन्द्रजीले मोरङमा जितेर के गर्नुभयो ? सप्तरीमा काम नगरेको भएर जनताले हराएर पठाए, अब बारामा आउनुभएको छ, यहाँका जनताले पनि फिर्ता पठाउनेछन् ।. गाउँपालिका कमिटीका अध्यक्ष धीरेन्द्र चौधरीको अध्यक्षतामा भएको कार्यक्रममा एमाले पोलिटब्युरो सदस्य ज्वालाकुमारी साह, अच्युत मैनाली, केन्द्रीय सदस्य बलवीर चौधरी, सरस्वती चौधरी, प्रदेश कमिटी सदस्य देवनारायण चौधरी, त्रिलोकी चौधरी, मनोज पौडेल, रवीन्द्रदास श्रेष्ठ, दशरथ राम, भुलन चौधरी, रवीन्द्र खकुरेललगायतको सहभागिता थियो ।",https://eprateekdaily.com/2023/04/06/49408
टेलिकमले सडक मरम्मत शुरू गरेपछि महानगरले फोहर उठायो,स्थानीय,प्रतीक दैनिक,"चैत्र २२, २०७९",वीरगंज,"नेपाल टेलिकमले भत्किएको सडक, फूटपाथको मरम्मत कार्य बुधवारदेखि शुरू गरेपछि वीरगंज महानगरले पनि टेलिकम परिसरमा फालेको फोहर उठाएको छ ।. सडक, फूटपाथ मरम्मत नगरेको विरोधमा वीरगंज महानगरपालिकाले नेपाल टेलिकम प्रादेशिक कार्यालय श्रीपुर, वीरगंज कार्यालय परिसरमा मङ्गलवार फोहोर थुपारेर विरोध गरेको थियो । टेलिकमले सडक फूटपाथ मरम्मत कार्य शुरू गरेपछि बुधवार वीरगंज मनपाले पनि टेलिकममा थुपारेको फोहर उठाएको हो ।. वीरगंजको बाइपास सडकमा अप्टिकल फाइबर तार बिछ्याउने क्रममा टेलिकमले कालोपत्रे सडक र फूटपाथ खनेर महीनौंदेखि अलपत्र छाडेको आक्रोशमा मङ्गलवार वीमनपाले सात ट्याक्टर फोहोर टेलिकमको कार्यालय परिसरभित्र लगेर फालेको थियो । महानगरको उक्त कदमपछि टेलिकमले खनेर छाडिएका सडक र फूटपाथ बुधवार बिहानैदेखि मर्मत गर्न थालेको नगरप्रमुख राजेशमान सिंहले बताए ।. मङ्गलवार साँझ टेलिकम प्रादेशिक कार्यालयका प्रमुख अनन्तप्रकाश मल्लिकले महानगरको कार्यालयमा पुगेर सडक र फूटपाथको बाँकी रहेको मर्मत कार्य चैत २७ गतेभित्र पूरा गर्ने लिखित प्रतिबद्धता जनाएका थिए ।. मल्लिकका अनुसार बाइपास सडकखण्ड अन्तर्गत गण्डक चोकदेखि रजतजयन्ती चोकसम्म तीन सय मिटर फूटपाथ मर्मत गर्न बाँकी रहेको छ । उक्त कार्य चैत २७ भित्र सक्ने गरी मर्मतको ठेक्का सकारेको पाइनस/वनके जेभी कन्स्ट्रक्सनले लिखितरूपमा प्रतिबद्धता जनाएको जानकारी पनि मल्लिकले महानगरपालिकाको कार्यालयलाई गराएका थिए । सोही प्रतिबद्धता अनुसार रोकिएको मर्मत कार्य बुधवार बिहानैदेखि शुरू गरिएको मल्लिकले बताए ।. सडक र फूटपाथ मर्मतको काम शुरू भएपछि टेलिकम परिसरभित्र थुपारेको फोहोर पनि महानगरले बुधवार हटाएको नगरप्रमुख सिंहले बताए ।",https://eprateekdaily.com/2023/04/05/49375
हरवा–चरवा पुनस्र्थापनाका लागि अधिकार यात्रा,स्थानीय,प्रतीक दैनिक,"चैत्र २४, २०७९",वीरगंज,"हरवा–चरवा पुनस्र्थापनाका लागि चैत २५ देखि २९ गतेसम्म अधिकार यात्रा शुरू हुने आज वीरगंजमा आयोजित पत्रकार सम्मेलनमा जानकारी गराइएको छ ।. मुक्त हरवा–चरवाको न्यायिक पुनस्र्थापना हाम्रो सरोकार, भूमि, शिक्षा, स्वास्थ्य, रोजगार र सामाजिक सुरक्षा हाम्रो अधिकार भन्ने नाराका साथ भोलिदेखि वीरगंज र राजविराजबाट एकसाथ जनकपुरसम्मको लागि हरवा–चरवा अधिकार यात्रा शुरू हुने राष्ट्रिय हरवा–चरवा अधिकार मञ्चका अध्यक्ष श्रीप्रसाद सदाले बताए ।. पत्रकार सम्मेलनमा अधिकार यात्रामा सरकारले समाजमा विद्यमान दासप्रथाको अवशेषको रूपमा रहेको हरवा–चरवा प्रथाको मुक्ति घोषणा २०७९ साउन २ गते भएको थियो । घोषणा भएको नौ महीना बितिसक्दा पनि पुनस्र्थापनाको काम नभएको भन्दै सरोकारवालाको ध्यानाकर्षणको लागि चैत २५ देखि २९ गतेसम्म हरवा–चरवा अधिकार यात्रा आयोजना गरिएको र सोमा सहभागी हुन सबैलाई आग्रह गरिएको थियो ।. पत्रकार सम्मेलनमा राष्ट्रिय दलित नेटवर्कका कोषाध्यक्ष जङ्गबहादुर सुनार, राष्ट्रिय हरवा–चरवा अधिकार मञ्चका केन्द्रीय सदस्य आस्मा खातुन, आशा पासवानलगायतको सहभागिता थियो ।. पत्रकार सम्मेलनमा स्वागत रूपनारायण पासवान र सहजीकरण बृजलाल पासवानले गरेका थिए ।",https://eprateekdaily.com/2023/04/07/49475
बैंकको चर्काे ब्याजविरुद्ध प्रदर्शन,स्थानीय,प्रतीक दैनिक,"चैत्र २३, २०७९",वीरगंज,"वीरगंजमा बैंक, वित्तीय संस्थाहरूको चर्काे ब्याजदरविरुद्ध व्यापारीहरूले प्रदर्शन गरेका छन् ।. दुर्गा प्रसाईंको राष्ट्र, राष्ट्रियता, धर्म संस्कृति र मानव बचाऊ अभियान कार्यक्रम अन्तर्गत स्थानीय चार्टर्ड एकाउन्टेन्ट अजय चौरसिया र राप्रपाका नेता नरेश साहको नेतृत्वमा घण्टाघरबाट निकालिएको विरोध ¥याली नगरपरिक्रमापछि सोही स्थानमा कोणसभा गरेर सकिएको थियो ।. कोणसभामा चार्टर्ड एकाउन्टेन्ट अजय चौरसियाले बैंकको चर्काे ब्याजको शिकार भएर ९० प्रतिशत व्यापारीको घर लिलाममा रहेको बताए । उनले ऋण लिंदा ब्याजदर आठ प्रतिशत रहेको तर अहिले सोही ऋणको ब्याजदर बैंकले १८ प्रतिशतसम्म निर्धारण गरेर असुलउपर गरिरहेको कारण व्यापारीहरूलाई ठूलो मर्का परेको बताए । उनले व्यापारीहरू ऋणको साँवा–ब्याज तिर्न तयार रहेको तर चर्काे ब्याज मिनाहा हुनुपर्ने माग राखे । हामीले ऋण तिर्दैनौं भनेका छैनौं तर बैंकहरूले ऋण असुलीका नाममा व्यापारीको घरमा गार्डहरू तैनाथ गरेर मानसिक तनाव बढाएको र कतिपय व्यापारीहरूले आत्महत्या गरेको बताए । उनले पछिल्ला समयमा आत्महत्याको प्रमुख कारण बैंकको ताकेता रहेको बताए । चौरसियाले बैंकको ब्याजदर एक अङ्क अर्थात् नौ प्रतिशतमुनि हुनुपर्ने तर्क गरे । राप्रपाका नेता नरेश साहले रु बीस लाखसम्मका ऋणीहरूको ऋण माफी गरिनुपर्ने बताए । उनले बैंकको ताकेताका कारण कतिपय व्यापारीहरू सीमापारि र जङ्गलमा लुकेर बस्न बाध्य भएका बताए ।. बैंकको चर्काे ब्याजदरविरुद्ध यसअघि वीरगंज उद्योग वाणिज्य सङ्घले तीन महीनाअघि विरोध प्रदर्शन गरेको थियो । तत्कालीन अवस्थामा अर्थमन्त्रीको आश्वासनमा विरोध मत्थर भएको तर व्यापारीको माग सम्बोधन नभएपछि सङ्घले पुनः आन्दोलन नगरेपछि स्थानीय व्यापारीहरू आन्दोलनमा उत्रिएका हुन् ।",https://eprateekdaily.com/2023/04/06/49405
सूर्य नेपालद्वारा नेरामावि पथलैयामा इल्याब सञ्चालन,स्थानीय,प्रतीक दैनिक,"चैत्र २२, २०७९",वीरगंज,"सूर्य नेपाल प्रालि, सिमराले जीतपुरसिमरा उपमहानगर–१ स्थित नेरामावि, पथलैयालाई इल्याब सञ्चालनको लागि कम्प्युटर सेट र फर्निचरहरू उपलब्ध गराएको छ ।. सूर्य नेपालका कारखाना व्यवस्थापक सुरेशकाजी श्रेष्ठले बुधवार एक कार्यक्रमबीच विद्यालय व्यवस्थापन समितिका अध्यक्ष कल्याण आर्यलाई १५ थान कम्प्युटर सेट र सोमा प्रयोग हुने फर्निचरहरू हस्तान्तरण गरेका थिए ।. कार्यक्रमका प्रमुख अतिथि वडाध्यक्ष हीराबहादुर गुरुगले सूर्य नेपालले पथलैयावासीलाई गुण लगाउँदै आएको बताए । उनले कोरोनाकालमा चार सय मानिसलाई भोजन व्यवस्थापन गरेको र विद्यालयलाई निरन्तर सहयोग गर्दै आएको भनी सूर्य नेपालको प्रशंसा गरे ।. विद्यालयका प्रअ शम्भु मण्डलले विद्यालयले आगामी वर्ष ५०औं वार्षिकोत्सवदेखि प्राविधिक शिक्षा सञ्चालनको तयारी गरेको र त्यसका लागि आवश्यक इल्याब सञ्चालनको लागि सूर्य नेपालले कम्युटर सेट, फर्निचरहरू सहयोग गरेकामा आभार व्यक्त गरे । उनले लामो समयदेखि विद्यालय सञ्चालनमा भएपनि शैक्षिक क्षेत्रमा फड्को मार्न नसकेको र त्यसको प्रमुख कारण भौतिक र प्राविधिक संरचनाहरूको अभाव प्रमुख कारण रहेको बताए ।. सूर्य नेपालका कारखाना व्यवस्थापक श्रेष्ठले सूर्य नेपालले शैक्षिक गुणस्तर वृद्धिका लागि सहयोग गर्दै आएको र आगामी दिनमा पनि सक्दो सहयोग गर्ने बताए ।. कार्यक्रममा विद्यालय व्यवस्थापन समितिका पूर्वअध्यक्ष रामदास धौजु, सामुदायिक वनका अध्यक्ष्F शेषल मुल्मी, सूर्य नेपालका एचआर प्रमुख विनयराज गिरीलगायतले मन्तव्य व्यक्त गरेका थिए ।",https://eprateekdaily.com/2023/04/05/49368
हनुमान जयन्तीको अवसरमा झाँकी र आरती,स्थानीय,प्रतीक दैनिक,"चैत्र २३, २०७९",वीरगंज,"हनुमान जयन्ती वीरगंजमा विभिन्न कार्यक्रम गरी धूमधामका साथ मनाइएको छ ।. हनुमान जयन्तीको उपलक्ष्यमा नेपाल बजरङ्ग दलले महानगरमा शोभायात्रा निकालेको थियो । ‘जय श्रीराम, जय हनुमान’को नारासहित निकालिएको शोभायात्रामा ठूलो सङ्ख्यामा भक्तजनहरूको सहभागिता थियो । बजरङ्ग दलले निकालेको शोभायात्रामा हिन्दू परिषद्को पनि सहभागिता थियो ।. यसैगरी, हनुमान जयन्तीको अवसरमा वीरगंजको प्रसिद्ध महावीर मन्दिरमा बिहीवार झाँकी र महाआरती कार्यक्रम सम्पन्न भएको छ ।. हनुमान जयन्तीको अवसरमा राम, सीता, लक्ष्मण र हनुमान बनाएर झाँकी प्रदर्शन गरिएको र महाआरतीको आयोजना गरिएको वडाध्यक्ष जयप्रकाश साहले बताए ।. महाआरतीको लागि आज महानगरले सो क्षेत्रको सवारी पार्किङ एक दिनको लागि हटाएको थियो । मन्दिरमा ठूलो सङ्ख्यामा भक्तजनहरूको सहभागिता थियो ।",https://eprateekdaily.com/2023/04/06/49402
बारा २ को उपचुनावमा लोसपाले उपेन्द्र यादवलाई सघाउने –नेता सोनल,स्थानीय,प्रतीक दैनिक,"चैत्र १९, २०७९",वीरगंज,"लोकतान्त्रिक समाजवादी पार्टी नेपाल (लोसपा)ले बारा २ को उपचुनावमा जनता समाजवादी पार्टी नेपाल (जसपा)का उम्मेदवार पार्टी अध्यक्ष उपेन्द्र यादवलाई सघाउने भएको छ ।. लोसपा मधेस प्रदेश अध्यक्ष एवं पार्टीको कार्यकारिणी समिति सदस्य जीतेन्द्र सोनलले आगामी वैशाख १० गते हुने उपचुनावमा लोसपाले जसपा अध्यक्ष यादवलाई सघाउने निर्णय गरेको जानकारी गराए ।. यसअघि लोसपाबाट बारा २ मा लोसपाका वरिष्ठ नेता राजेन्द्र महतोलाई उम्मेदवार बनाउने पार्टीले निर्णयसमेत गरिसकेको थियो ।. तर सत्तारूढ गठबन्धनमा जसपा अध्यक्ष यादवलाई सघाउने सहमति भएपछि लोसपाले पनि यादललाई नै सघाउने निर्णय गरेको उनले स्पष्ट पारे । उनले भने, “पाँच दलीय गठबन्धनको तर्फबाट उपेन्द्रजीलाई उम्मेदवार बनाउने कुरा छ, पार्टीको कार्यकारिणी समितिको बैठकमा पनि यो विषयमा छलफल भएको छ, उहाँलाई सघाउने मनसायमैं हामी पुगेका छौं ।” यसबारेमा आधिकारिक घोषणा हुन बाँकी रहेको चर्चा गर्दै उनले थपे, “हाम्रो पार्टी गठबन्धनभित्र छ, त्यसैले गठबन्धनले गरेको निर्णय अनुसार अगाडि बढ्ने हामीले निधो गरेका छौं ।” यसअघि नेपाली काङ्ग्रेसले पनि यादवलाई सघाउने निर्णय गरिसकेको छ ।",https://eprateekdaily.com/2023/04/02/49233
पर्सागढीका गर्भवती महिलालाई अल्ट्रासाउन्ड निश्शुल्क,स्थानीय,प्रतीक दैनिक,"चैत्र २१, २०७९",बिरुवागुठी,"पर्सागढी नगरपालिकाले गर्भवती महिलाको लागि निश्शुल्क अल्ट्रासाउण्ड सेवा सञ्चालनमा ल्याएको छ ।. पालिकाभित्रका गर्भवती महिलाको पहिलो त्रैमासिक अवस्था र सुत्केरी हुनुभन्दा अगाडि गर्भ बसेको अवस्थामा दुईपटकसम्म तालीमप्राप्त स्वास्थ्यकर्मीबाट अल्ट्रासाउण्ड गरिने र गर्भवतीसम्बन्धी परामर्श दिइने नगरपालिकाले जनाएको छ ।. नगरप्रमुख गोकर्ण पाठकले नगरपालिकाले अल्ट्रासाउन्ड सेवा सञ्चालनमा ल्याएपछि अब उप्रान्त पर्सागढीका गर्भवती महिलाले चेकजाँचको लागि वीरगंज जान नपर्ने बताए । उनले गर्भावस्थामा चेकजाँचको लागि वीरगंज जाँदा खर्च बढी हुने र दुःख बेहोर्नुपर्ने कुरालाई मध्यनजर गर्दै नगरपालिकाले अल्ट्रासाउण्डको व्यवस्था गरेको बताए । पर्सा जिल्लाका चौध पालिकामध्ये महानगरपछि सम्भवतः पर्सागढीमा अल्ट्रासाउण्ड सुविधा पहिलो हो ।. पालिकाभित्र रहेका पाँचवटा स्वास्थ्य चौकीबाट मासिकरूपमा गर्भवती महिलाहरूको अल्ट्रासाउन्ड निश्शुल्क गरिने नगरप्रमुख पाठकले जानकारी एगराए ।. पर्सागढी नगरपालिकाले महीनाको २० गते बागेश्वरी प्राथमिक स्वास्थ्य केन्द्र, २१ गते पचरूखी स्वास्थ्य चौकी, २२ गते बागबाना स्वास्थ्य चौकी, २३ गते हरपुर स्वास्थ्य चौकी, २४ गते बिरुवागुठी स्वास्थ्य चौकीबाट गर्भवती महिलाको अल्ट्रासाउण्ड गर्ने व्यवस्था गरेको स्वास्थ्य शाखा प्रमुख नारायण पौडेलले बताए ।",https://eprateekdaily.com/2023/04/04/49320
उद्योगमन्त्री रमेश रिजालको गाउँँ धर्मपुरः गाउँँले गदगद  गाउँँको विरासतदेखि सत्ताको विरासतसम्म,स्थानीय,प्रतीक दैनिक,"चैत्र २०, २०७९",वीरगंज,"उद्योग, वाणिज्य तथा आपूर्तिमन्त्रीमा रमेश रिजाल नियुक्त भएसँगै पर्साको क्षेत्र नं ४ मा खुशियाली छाएको छ । पर्सा क्षेत्र नं ४ मन्त्री रिजालको निर्वाचन क्षेत्र हो । मन्त्री रिजाल अहिलेसम्मको राजनीतिक यात्रामा पहिलोचोटि मन्त्री बनेका हुन् । त्यसैले घरपरिवार, नेता, कार्यकर्तासहित गाउँँलेमा खुशीको सीमा छैन । “हामीहरूले परराष्ट्रमन्त्री बनेका सुनेका थियौं, तर उद्योगमन्त्री बन्नुभयो, बेलुका त गाउँभरि अबिर लगाइ पटाखा पड्काएर खुशियाली मनाइयो,” मन्त्री रिजालका गाउँले भतिजा रामनारायणप्रसाद यादवले बताए ।. पर्सा, जगरनाथपुर–५ मसिहानी (धर्मपुर) स्थायी घर भई वीरगंज महानगर–८ गहवामा बस्दै आएका ६५ वर्षीय मन्त्री रिजाल यसअघि पर्सा क्षेत्र नं ४ बाट चारपटक चुनाव जितिसकेका छन् भने यस अवधिमा तीनपटक हारेका पनि छन् । उनी मन्त्री बनेको दिनजस्तो खुशी कहिल्यै नलागेको गाउँँलेले बताए ।. पार्टीप्रति गरेको कामको परिणामस्वरूप पार्टीले उनको मूल्याङ्कन गरी मन्त्री बनाएकोमा खुशी व्यक्त गर्दै नेपाली काङ्ग्रेस, पर्साका कोषाध्यक्ष प्रेमबहादुर थापाले शुभकामना दिए । नेपाल विद्यार्थी सङ्घबाट विद्यार्थी राजनीति शुरू गरी नेपाली काङ्ग्रेससँग आबद्ध रहँदै मन्त्री रिजालले वाणिज्य सङ्कायमा स्नातकसम्मको शिक्षा हासिल गरेका छन् । २०४८, २०५१, २०६४ र २०७९ को चुनाव जितेका मन्त्री रिजालले २०५६, २०७० र २०७४ मा पराजय भोगेका थिए । मन्त्री रिजालले जिम्मेवारीलाई सशक्तरूपमा पूरा गर्ने गाउँलेहरूले विश्वास व्यक्त गरेका छन् । नेपाली काङ्ग्रेसका केन्द्रीय सदस्य रिजाल जिल्लामा नेता, कार्यकर्ताबीच जति लोकप्रिय छन्, त्यतिकै लोकप्रिय गाउँँ र क्षेत्रका जनताबीच पनि रहेको उनका आफन्तजन बताउँछन् ।. उनी जहाँ भएपनि मोबाइलमार्फत जनतासमक्ष नै रहेको गाउँँलेले महसूस गर्छन् । गाउँले वा क्षेत्रका जनताले फोन गर्दा उनले सुखदुःख सुन्ने गरेको गाउँलेहरू बताउँछन् ।. कीर्तिपुरबाट मधेस झरेको थियो रिजालको परिवार. कीर्तिपुरको मच्छे गाउँबाट हजुरबुबाको परिवार पर्सा जिल्ला झरेको थियो । उनको बुबाको नाम मेघराज उपाध्याय हो । उनी पनि नेपाली काङग्रेसको उतिखेर नाम चलेका नेता थिए । प्रजातन्त्र बहालीमा उनको अहम् भूमिका रहेको पुराना गाउँलेहरू सम्झन्छन् । उनको हजुरबुबाको गाउँमा सय बिघा जग्गा थियो । गाउँमा रिजाल परिवारको जमीनदारी चल्थ्यो । रमेश रिजालले गाउँँको विरासतदेखि सत्ताको विरासत समाल्न पुग्दा गाउँलेहरू भन्छन्, “हामीलाई सधैं बाबु, भाइ भन्नुहुन्छ, हामी मालिक भनेर सम्बोधन गर्छाैं ।” गाउँमा १४ कट्ठा घडेरीमा एउटा घर, बगैंचा, मन्दिरलगायत संरचना छन् ।. करीब साढे तीन दशकको राजनीतिमा तीनपटक जेलजीवन बिताएका उनको जनता र पार्टीप्रतिको निष्ठाका कारण आज सफलताको शिखरमा पुग्न सफल भएको गाउँलेहरू बताउँछन् ।",https://eprateekdaily.com/2023/04/03/49251
बारा क्षेत्र नं २ को उपनिर्वाचन : हारेकाहरूबीच नै जीतको चर्चा,स्थानीय,प्रतीक दैनिक,"चैत्र २१, २०७९",वीरगंज,"बारा क्षेत्र नं २ मा गत संसदीय चुनावमा पराजित भएकाहरूबीच चुनाव जित्नका लागि भिडन्त हुँदैछ । वैशाख १० गते हुन गइरहेको उपनिर्वाचनमा सप्तरी क्षेत्र नं २ बाट जनमत पार्टीका अध्यक्ष डा सिके राउतसँग १९ हजार ७१ मतान्तरले पराजित भएका जसपाका अध्यक्ष उपेन्द्र यादवको चर्चा अहिले सबैभन्दा बढी छ ।. यसैगरी, गत चुनावमा जसपाका रामसहाय यादवसँग ३५४ मतान्तरले पराजित भएका तत्कालीन नेकपा माओवादीका र हाल जनमत पार्टीका उम्मेदवार शिवचन्द्र कुशवाहाको पनि चर्चा कम छैन । नेकपा माओवादी केन्द्र सत्तारूढ गठबन्धनमा रहेको र गठबन्धनबाट जसपालाई सघाउने टुङ्गो लाग्ने सङ्केत देखेर कुशवाहा जनमत पार्टीमा प्रवेश गरेर यो क्षेत्रबाट पुनः चुनाव लड्दैछन् । उनको जीतको सम्भावना पनि दरिलो छ ।. यही क्षेत्रबाट गत चुनावमा स्वतन्त्र उम्मेदवार भएर सात हजार ६९८ मत ल्याएका कानून व्यवसायी अरुण ज्ञवाली भर्खरै दर्ता भएको प्रभु साह नेतृत्वको आम जनता पार्टीबाट चुनाव लडिरहेका छन् भने काठमाडौं–१ बाट गत चुनावमा तीन हजार १२४ मत ल्याएर पाँचौं स्थानमा रहेका पूर्व प्रहरी नायब महानिरीक्षक एवं नेपाल सुशासन पार्टीका अध्यक्ष रमेश खरेल राष्ट्रिय स्वतन्त्र पार्टीबाट उम्मेदवार छन् । पर्सा जिल्लामा प्रहरी उपरीक्षक हुँदा नाम कमाएको र सोहीको बलमा छिमेकी बारा जिल्ला पनि उनको नामबाट प्रभावित भएकोले खरेलले उम्मेदवारी दिएका हुन् ।. यसअघि उनी नेतृत्वको नेपाल सुशासन पार्टीबाट यो क्षेत्रमा चुनाव लडेका उमेशप्रसाद जयसवालले १५० मत मात्र ल्याएका थिए । पूर्वडिआइजीका रूपमा खरेलको नाम चर्चामा छ । उनले मत कति पाउने हुन् भन्ने कुराको अहिले ठेगान छैन ।. नेकपा एमालेबाट २०५१ सालमा बारा क्षेत्र नं ४ र २०७० सालमा बारा क्षेत्र नं ६ बाट सांसदमा जितेका पुरुषोत्तम पौडेल २०७४ र २०७९ को संसदीय चुनावमा टिकट नपाएपछि चुनाव लड्नबाट वञ्चित भएका थिए । उनलाई एमालेले बारा क्षेत्र नं २ बाट उपचुनावमा खडा गरेको छ । बारा जिल्लाकै भएका र यसअघि पटक–पटक चुनाव जितेका पौडेलको चर्चा पनि अहिले कम छैन । गत चुनावमा यो क्षेत्रबाट स्वतन्त्र उम्मेदवार राजकिशोर यादवले ११ हजार ४३ मत र अर्का स्वतन्त्र उम्मेदवार रवीन्द्रप्रसाद यादवले १० हजार सात सय मत ल्याएका थिए । यो उपचुनावमा उनीहरूको उम्मेदवारी परेको छैन ।. गत चुनावमा नागरिक उन्मुक्ति पार्टीबाट तेजबहादुर भक्तले एक हजार ११० मत पाएका थिए भने अहिले यो पार्टीबाट कमरुल्लाह अन्सारी चुनावी मैदानमा छन् । राप्रपा नेपालका रवीन्द्र जयसवालले गत चुनावमा ४५ मत पाएका थिए भने यसपटक मनिफ मियाँ अन्सारी चुनावी मैदानमा छन् । यसैगरी, राप्रपा नेपालका सोनालाल साहले गत चुनावमा ४५९ मत मात्र पाएका थिए । हाम्रो नेपाल पार्टी, नेमकिपा र स्वतन्त्र उम्मेदवारहरू दुई अङ्कमा सीमित भए ।. बारा क्षेत्र नं २ मा हुन लागेको उपनिर्वाचनमा पाँचजना महिलाहरूले स्वतन्त्र उम्मेदवारी दिएका छन् । उमाकुमारी कुशवाहा, गिरिजाकुमारी, राधिका न्यौपाने साह कलवार, रीता देवी र सिङ्गारी देवी स्वतन्त्र उम्मेदवार छन् । उनीहरूको नाम दर्ताबाहेक चुनावी चर्चामा छैन भने पनि हुन्छ ।. यो क्षेत्रमा एक लाख पाँच हजार २४८ जना मतदाता छन्, जसमा ३६ हजार ३१४ महिला र ५८ हजार ९१४ जना पुरुष मतदाता छन् । आठवटा मतदानस्थल र १३७ वटा मतदानकेन्द्र छन् । उपनिर्वाचनको चर्चा शुरू भएदेखि हिजो उम्मेदवारी दर्तासम्म यो क्षेत्रबाट त्रिपक्षीय भिडन्तको आकलन गरिएको छ । मुख्यरूपमा जसपाका अध्यक्ष उपेन्द्र यादव, जनमत पार्टीका शिवचन्द्र कुशवाहा र एमालेका पुरुषोत्तम पौडेलबीच चुनावी प्रतिस्पर्धा हुने अहिलेसम्म आकलन गरिएको छ ।",https://eprateekdaily.com/2023/04/04/49323
नगरप्रमुख साह सम्पर्कविहीन,स्थानीय,प्रतीक दैनिक,"चैत्र २०, २०७९",रौतहट,"रौतहटको देवाही गोनाही नगरपालिकाका प्रमुख प्रेमलाल साह कानू हिजोदेखि सम्पर्कविहीन छन् । उनले ज्वाइँ कमल साह कानूमार्फत एसइई दिएको खुलासा भएपछि कारबाईबाट उम्कन हिजोदेखि सम्पर्कविहीन भएका प्रहरीले जनाएको छ ।. जिल्ला प्रहरी कार्यालय, रौतहटका प्रवक्ता प्रहरी नायब उपरीक्षक उमाशङ्कर यादवले घटना सार्वजनिक भएपछि नगरप्रमुख कानू अनुसन्धानको दायरामा परेका र उनी सम्पर्कविहीन भएका बताएका छन् ।. प्रमुख जिल्ला अधिकारी धर्मेन्द्र मिश्रले नगरप्रमुख कानूविरुद्ध प्रहरी अभियोगपत्र दर्ताको तयारीमा रहेको बताए । उनले घटना सार्वजनिक भएपछि नगरप्रमुखविरुद्ध कारबाई प्रक्रिया अगाडि बढेको बताएका छन् ।. ७५ पूर्णाङ्कको अनिवार्य गणित विषयको परीक्षामा आइतवार नगरप्रमुख प्रेमलाल साह कानूको नाममा रहेको सिम्बल नं ३५०३७२८ बाट उनका ज्वाइँ कमल साह कानूले मौलापुर नगरपालिकाको लक्ष्मीनियाँ माविको परीक्षा केन्द्रबाट परीक्षा दिइरहेको अवस्थामा परीक्षा अनुगमन समितिले पक्राउ गरेको थियो । घटना सम्बन्धमा केन्द्राध्यक्ष तेजनारायण साहले नगरप्रमुख प्रेमलाल साह कानूलाई परीक्षाबाट निष्कासन गरिएको बताए । उनले नक्कली परीक्षार्थीबाट परीक्षा दिन लगाएको कसूर गरेकाले उनलाई परीक्षा दिनबाट वञ्चित गरिएको बताए ।. नगरप्रमुख कानूले एसइई दिन लागेको चर्चा देवाही गोनाही नगरपालिकामा चर्चाको विषय थियो । तर उनी स्वयम् परीक्षामा उपस्थित नभएपछि खोजखबर गरिएको र उनको ठाउँमा ज्वाइँले परीक्षा दिएको पाइएको थियो ।. पक्राउ परेका कमल साह कानूविरुद्ध कसूर अनुसारको कारबाई प्रक्रिया अगाडि बढाइएको जिप्रका, रौतहटका प्रवक्ता यादवले बताए । हाल उनी प्रहरी हिरासतमा छन् ।. घटनाको दोस्रो दिन सोमवार नगरप्रमुख कानूले विज्ञप्ति प्रकाशित गरी आफूलाई नियोजितरूपमा फसाउन खोजिएको बताएका छन् । उनले आफूलाई तत्काल कुनै शैक्षिक योग्यता आवश्यक नभएको र एसइईका लागि आवेदन पनि नभरेको दाबी गरेका छन् । यो कसूरमा छ महीना कैद र नगरप्रमुख पद पनि गुम्ने भएपछि उनले सोमवार दिउँसो मात्र विज्ञप्ति जारी गरेका हुन् ।. यसैबीच, देवाही गोनाहीका रामविनोद साह, राजेश साह, रूपेश पटेललगायतले जिल्ला प्रशासन कार्यालय, रौतहटमा ज्ञापनपत्र बुझाउँदै नगरप्रमुखमाथि कानूनी कारबाईको माग गरेका छन् । एसइई मर्यादित गर्ने जिम्मेवारी बोकेका व्यक्तिले नक्कली परीक्षार्थीमार्फत परीक्षा दिएको भन्दै कानून अनुसार कारबाई गर्न माग गरेका छन् ।",https://eprateekdaily.com/2023/04/03/49276
सूर्य नेपालद्वारा कृषकलाई बोका/बाख्रा वितरण,स्थानीय,प्रतीक दैनिक,"चैत्र २०, २०७९",बिरुवागुठी,"मासुमा आत्मनिर्भरको लागि सूर्य नेपालको सामाजिक उत्तरदायित्व कार्यक्रम अन्तर्गत पर्सागढी नगरपालिकामा सोमवार उन्नत बोयर जातका बोका र बाख्रा वितरण गरिएको छ ।. सूर्य नेपाल प्रालि, सिमराको आर्थिक सहयोगमा पर्सागढी नगरपालिका–२ बागवानामा भएको कार्यक्रममा पर्सागढी नपामा रहेका दुईवटा कृषि समूह सोनाखरी कृषि सहकारी संस्था, झुलीटार र गढीमाई कृषि समूह, बागवानामार्फत किसानलाई वितरण गर्नको लागि बोयर जातका एक/एक बोकासहित चार/चार वटा बाख्रा वितरण गरिएको हो ।. त्यसैगरी, सोही कार्यक्रममा शिवबाबा कृषक समूह, जीतपुरसिमरा उपमहानगर पालिका–११ लाई बोयर जातको एक थान बोका वितरण गरिएको थियो । कार्यक्रमका प्रमुख अतिथि नगरप्रमुख गोकर्ण पाठकले सूर्य नेपालले पर्सागढीका गरीब किसानको आर्थिक उन्नतिका लागि सराहनीय कार्य गर्दै आएकामा प्रशंसा गरे ।. कार्यक्रममा पर्सागढी नपा–२ का अध्यक्ष वीरेन्द्रप्रसाद महतो, पूर्ववडाध्यक्ष वेदमनदास थारू, सूर्य नेपालका महाप्रबन्धक रवि केसी, सुरेशकाजी श्रेष्ठ, उमेश थापा, सर्वेन्द्र श्रेष्ठ, प्रभाकर विक्रम शाह, हरिप्रसाद ओस्तीलगायत किसानको सहभागिता थियो ।",https://eprateekdaily.com/2023/04/03/49266
गुठीको अतिक्रमित जग्गा छुट्याउँदै महानगर,स्थानीय,प्रतीक दैनिक,"चैत्र २२, २०७९",वीरगंज,"वीरगंज महानगरपालिकाले गुठी संस्थानको ११ बिघा जग्गा नापजाँच गरेर छुट्याएको छ ।. महानगरको सीमामा पर्ने पर्सागढी नगरपालिका–४ स्थित भेडाहा टोलको करीब ११ बिघा १३ कट्ठा जग्गा बुधवार नापजाँच गरेर छुट्याएको महानगरले जनाएको छ ।. भेडाहा टोलमा गुठीको नाममा करीब सय बिघाभन्दा बढी जग्गा रहेकामा आज ११ बिघा १३ कट्ठा जग्गा नापजाँच गरेर छुट्याएको र किल्लाखुटी गाडेको महानगरले जनाएको छ ।. जिपिएस, नक्शा तथा आवश्यक सामग्रीसहित टोली फिल्डमा पुगेको र जग्गा छुट्याउने काम गरेको थियो । गुठीले महानगरलाई जग्गा नापजाँच गरी छुट्याइदिन आग्रह गरेअनुरूप महानगरपालिकाको प्राविधिक टोलीले आजदेखि गुठीको जग्गा छुट्याउने काम शुरू गरेको हो ।. भेडाहा टोलमा गुठीको नाममा रहेको जग्गामा करीब दुई सयभन्दा बढी परिवारले अतिक्रमण गरेर घर बनाइ बसेका छन् । महानगरले सार्वजनिक तथा ऐलानी जग्गा खोजी अभियान चलाए अनुसार नै गुठीको पनि जग्गा छुट्याउने काम शुरू गरेको हो ।. चैत १३ गते महानगरले वडा नं २८ दर्दवास्थित गुठीको जग्गा खेतीको लागि ठेक्का लिएर माटो उत्खनन गरेको अवस्थामा चारवटा टिपर र एक्साभेटर नियन्त्रणमा लिएको थियो । सो स्थानमा गुठीको ५२ बिघा जग्गा रहेको र महानगरले नापजाँच गरेर छुट्याएको बताइएको छ ।. नगरप्रमुख राजेशमान सिंहले ३२ वटै वडामा सार्वजनिक तथा ऐलानी जग्गाका साथै गुठीको जग्गा खोजी गर्ने अभियान चलाएको बताउँदै यस्ता जग्गा कतै अतिक्रमण भएको सूचना भए आफूलाई जानकारी दिन आग्रह गरे ।. जग्गा नापजाँच गर्न गुठी संस्थान पर्साका प्रमुख चुडामणि घिमिरे, नापी कार्यालय पर्साका प्रमुख नारायण श्रेष्ठ, महानगरपालिकाका सचिवालय सल्लाहकार हरि पोखरेल, जनसम्पर्क सल्लाहकार नवराज फुयाँल, नगर प्रहरी प्रमुख हरि भुषाल, अमिन देवलाल प्रसाद, उमेशप्रसाद साह, नथुनी मण्डल, अनिल पण्डित र सुरेन्द्र ठाकुरसहितको टोली खटिएको थियो ।",https://eprateekdaily.com/2023/04/05/49360
ठोरीलाई पर्यटकीय क्षेत्र घोषणा गरेर बेवास्ता गरेको आरोप,स्थानीय,प्रतीक दैनिक,"चैत्र २०, २०७९",ठोरी,"ठोरी गाउँपालिका र होटल तथा पर्यटन व्यवसायी सङ्घ, वीरगंजको आयोजनामा ठोरीको पर्यटन प्रवद्र्धनमा सरोकारवालाहरूको भूमिका तथा सम्मान कार्यक्रम सोमवार ठोरी गापा–२ मा सम्पन्न भएको छ ।. मधेस प्रदेश सरकारकी उद्योग, पर्यटन तथा वन मन्त्री सुनीता यादवको प्रमुख आतिथ्यमा भएको कार्यक्रमको अध्यक्षता होटेल तथा पर्यटन व्यवसायी सङ्घ, वीरगंजका अध्यक्ष हरि पन्तले गरेका थिए ।. कार्यक्रममा गापाध्यक्ष लालबहादुर श्रेष्ठले यसभन्दा अघिको मधेस प्रदेश सरकारले ठोरीलाई झुक्याएको आरोप लगाए । उनले पूर्वमुख्यमन्त्री लालबाबू राउत गद्दीले यही मञ्चबाट ठोरीलाई पर्यटकीय क्षेत्र घोषणा गर्दै १० करोड दिने घोषणा गरेका तर आफू निर्वाचित भएपछि मुख्यमन्त्रीसँग भेटवार्ता गर्दा ‘तपाईंहरू जानुहोस्, सो शीर्षकमा बजेट विनियोजन गर्छौं’ भनेर झुक्याएको बताए । उनले ठोरी क्षेत्रबाट प्रदेश र सङ्घीय सांसदहरू जुनसुकै पार्टीबाट निर्वाचित भएर गए पनि ठोरीलाई बेवास्ता गर्दै ओझेलमा पारेको बताए । अध्यक्ष श्रेष्ठले मन्त्री यादवसँग ठोरीको विकासका लागि केही आशा गरेको बताए ।. मन्त्री यादवले आफूले गर्न नसक्ने कामको घोषणा नगर्ने बताइन् । उनले वर्तमान सरकार र उद्योग तथा पर्यटन मन्त्रालयले ठोरीलाई विशेष प्राथमिकतामा राख्ने बताइन् । आफू मन्त्री बनेको डेढ महीना मात्र भएको बताउँदै उनले अब जनकपुर गएर विज्ञहरूसँग परामर्श गरी ठोरीको लागि योजना बनाउने बताइन् ।. होटेल तथा पर्यटन व्यवसायी सङ्घका केन्द्रीय सदस्यहरू हीरा श्रेष्ठ, सन्दीप बस्नेत, माधव बस्नेतलगायतको पहलमा भएको कार्यक्रमले ठोरीको पर्यटन प्रवद्र्धनमा महत्वपूर्ण सहयोग पुर्याउने अपेक्षा सहभागीहरूले गरेका थिए ।. कार्यक्रममा ठोरी गापाले पर्यटनमन्त्री यादव, वीरगंजका होटल व्यवसायीहरू तथा विभिन्न सङ्घसंस्थाका प्रतिनिधिलाई ठोरीका पर्यटकीयस्थलहरू समेटिएका ब्यानर चिनो स्वरूप प्रदान गर्दै आआफ्नो होटेल तथा सङ्घसंस्थामा सो ब्यानर राखेर ठोरीको पर्यटन प्रवद्र्धनमा सहयोग गर्न अनुरोध गरेको थियो । कार्यक्रममा वीरगंज उद्योग वाणिज्य सङ्घका नवनिर्वाचित पदाधिकारीहरूलाई सम्मान गरिएको थियो ।. कार्यक्रममा ठोरी वडा नं २ का अध्यक्ष अमृतकृष्ण सापकोटाले पर्यटनमन्त्री यादवलाई ज्ञापनपत्र बुझाएका थिए ।. कार्यक्रममा गापा उपाध्यक्ष गोकुलीकुमारी रेग्मी, प्रमुख प्रशासकीय अधिकृत कृष्णलाल श्रेष्ठ, वडा नं २ र ४ का अध्यक्ष, कार्यपालिका सदस्यहरू, वीरगंज उद्योग वाणिज्य सङ्घका अध्यक्ष अनिल अग्रवाल तथा सम्पूर्ण पदाधिकारी, एमाले ठोरीका अध्यक्ष खगेन्द्र श्रेष्ठ, होटल तथा पर्यटन व्यवसायी सङ्घका केन्द्रीय सदस्यहरू, वीरगंजका पदाधिकारीहरू, सञ्चारकर्मीहरूलगायत ठोरीका स्थानीयवासीको सहभागिता थियो ।",https://eprateekdaily.com/2023/04/03/49263
ड्राइपोर्टको मूलगेटमा पुनः चक्काजाम,स्थानीय,प्रतीक दैनिक,"चैत्र २१, २०७९",परवानीपुर,"वीरगंज–२५ श्रीसियाका गाउँलेहरूले श्रीसिया सुक्खा बन्दरगाहको मूलगेटमा पुनः चक्का जाम गरेका छन् । गाउँलेले वितरण गर्न बाँकी रहेको दुई अर्ब ८० करोड मुआवजा माग गर्दै चक्काजाम गरेका हुन् । उनीहरूले दबाब सिर्जना गर्न पटकपटक बन्दरगाह भनसार कार्यालयको मुलगेटमा चक्काजाम गर्दै आएका छन् ।. बिहान १० बजेदेखि ११ बजे सम्म चक्का जाम भएको थियो । पछि भन्सार प्रशासनले मुआवजाको बजेटको लागि भन्सार कार्यालय तथा जिल्ला प्रशासन कार्यालय पर्सा प्रयासरत रहेको जानकारी गराएपछि उनीहरूलाई केही दिनको लागि धर्ना कार्यक्रम स्थगित राख्न आग्रहपछि धर्ना स्थगित भएको गाउले प्रमेश पटेलले बताए ।. भन्सार कार्यालयका सूचना अधिकारी सन्तोष न्यौपानेले भने, ‘‘हाकिम साहेब बजेटकै लागि मन्त्रिपरिषद् तथा अर्थमन्त्रीमा जानुभएको छ, भर्खरै नयाँ अर्थमन्त्री पनि नियुक्त हुनुभएका, चाँडै मुआवजाको बजेटबाट केही खबर आउँछ । पाँच वर्ष सरकारले श्रीसिया सुक्खा बन्दरगाह भन्सार कार्यालयलाई विस्तार गर्न ड्राइपोर्ट र आइसिपीबीचको श्रीसियाको ६२ विघा जग्गा अधिग्रहण गर्न जग्गा रोक्का गरेको थियो । तर मुआवजा वितरणमा ढिलाइ भएको हँुदा आफूहरू मर्कामा परेको श्रीसियावासी बताउँछन् ।",https://eprateekdaily.com/2023/04/04/49317
मनोज ग्याँसद्वारा सुखचैनाको विद्यालयलाई आर्थिक सहयोग,स्थानीय,प्रतीक दैनिक,"चैत्र २२, २०७९",वीरगंज,"मनोज ग्याँस उद्योग प्रालिले व्यावसायिक सामाजिक जिम्मेवारी अन्तर्गत बुधवार श्री नेरा गीता गजेन्द्रराज जोशी माध्यमिक विद्यालय, वीरगंज–२१, सुखचैनालाई आर्थिक सहयोग गरेको छ । विद्यालयका एकजना शिक्षकको एक वर्षको तलबबापत एक लाख ४४ हजार आर्थिक सहयोग गरेको हो ।. मनोज ग्याँसका सञ्चालक मनोजकुमार दासले विद्यालयका प्रधानाध्यापक रामनारायण मिश्रलाई एक लाख ४४ हजार रकमको चेक हस्तान्तरण गरेका थिए ।. कार्यक्रममा विद्यालय व्यवस्थापन समितिले राउन्ड टेबल नेपालसमक्ष थप कक्षाकोठाहरू बनाइदिन आग्रह गरेको थियो ।. राउन्ड टेबल नेपाल अन्तर्गतको वीरगंज राउन्ड टेबल–३ ले सन् २०१० मा पाँचवटा कक्षाकोठाको भवन निर्माण गरी विद्यालय व्यवस्थापन समितिलाई हस्तान्तरण गरेको कार्यक्रममा जानकारी गराइएको थियो ।. वडाध्यक्ष राधाकृष्ण रौनियारको अध्यक्षतामा भएको कार्यक्रममा विद्यालय व्यवस्थापन समितिका सदस्य सरोज यादव, पूर्वअध्यक्ष तथा समाजसेवी जीतेन्द्र कुर्मी, राउन्ड टेबल इन्टरनेशनल एशिया प्यासिफिकका अध्यक्ष सौरभ केडिया, वीरगंज राउन्ड टेबल–३ का अध्यक्ष अमन मित्तललगायतको सहभागिता थियो ।",https://eprateekdaily.com/2023/04/05/49364
नेपाल–भारतका पर्यटकहरूको लागि थप दुई गन्तव्य,स्थानीय,प्रतीक दैनिक,"चैत्र २१, २०७९",सेढवा,"भारत, बिहार, पश्चिमी चम्पारण जिल्लाको गौनाहा प्रखण्डमा चैत १६ गतेदेखि लागेको आदिशक्ति माँ सहोदरा मन्दिरमा लागेको दश दिने मेला भर्न जाने भक्तजनहरू बिहारको सोही प्रखण्डमा पर्ने भगवान् शिवको सोफा मन्दिर र पर्साको पर्यटकीयस्थल ठोरी पुग्ने गरेका छन् ।. आदिशक्ति माँ सहोदराको दर्शन र पूजापाठ गरेपछि अधिकांश यात्री यी स्थानमा भ्रमणका लागि जाने गरेका छन् । भारत, बिहार राज्यमा मदिरा प्रतिबन्ध रहेकोले यात्रीहरू ठोरी पुग्ने गरेका हुन् । यात्रीहरू ठोरी पुगेर ठुटेखोलाको पुल, राईधारा, सीता गुफा, गोलेडाँडा पुग्ने गरेका छन् ।. बारा, करैयामाई गाउँपालिका निवासी राजन चौधरीले आफू पहिलोपटक मेला भर्न आएको र सोफा मन्दिर तथा ठोरीको नाम सुनेकाले यी ठाउँको भ्रमण गर्न आएको बताए । उनले यी स्थलको भ्रमण गर्दा राम्रो अनुभूति भएको बताए ।. वीरगंज–ठोरी हुलाकी सडक निर्माण भएपछि नेपालबाट सहोदरा मन्दिर मेला भर्न जाने ८० प्रतिशत यात्री ठोरी भएर जाने गर्छन् । बिहारका प्रहरी प्रशासनले पनि चार चक्का सवारीसाधन आवागमनका लागि ठोरी र इनर्वा नाका मात्रै खोलेको छ ।. बिहारको सोफा मन्दिर भ्रमणका लागि जाने यात्रीहरूको भीड बढिरहेको छ । आदिशक्ति सहोदरा माँ मन्दिरभन्दा करीब आठ किलोमिटर उत्तर–पश्चिम पर्ने दोमाठ पञ्चायतको महजोगिन गाउँभन्दा उत्तर डाँडामा यो मन्दिर पर्छ । प्राचीनकालमा सो क्षेत्रका राजा हेतु कुँवर थिए । त्यस बेला मन्दिरको उत्पत्ति भएको र मन्दिरभित्र एउटा सुरुङ छ, जसलाई भारत सरकारले बन्द गरेको छ ।. मन्दिरछेउमा पण्डई खोला छ । पाण्डव वनवास गएको बेला यस क्षेत्रमा बसोबास गरेको र खोलामा नित्य कर्म गरेका हुँदा खोलाको नाम पण्डई भएको किंवदन्ती छ । यस पण्डई खोलामा ठोरीको ठुटेखोलाको पानी आउँछ ।",https://eprateekdaily.com/2023/04/04/49314
वडा कार्यालयमा तोडफोड,स्थानीय,प्रतीक दैनिक,"चैत्र २०, २०७९",वीरगंज,"वीरगंज महानगरपालिका–१३ राधेमाईस्थित वडा कार्यालयमा सोमवार एकजना युवकले तोडफोड गरेका छन् ।. राधेमाई मन्दिरको पर्खाल नाघेर ती युवकले वडा कार्यालयमा वितण्डा मच्चाएका थिए । उनले कार्यालयमा रहेकी एकजना महिलासँग दुव्र्यवहार गर्नुका साथै वडा कार्यालयमा रहेका दर्ता, चलानी, हाजिरी, सामाजिक सुरक्षाका कागजात, जन्मदर्ता, विवाहदर्ता, मृत्युदर्ता, सरसफाइसमेतका रजिस्टरहरू च्यातेका वडाध्यक्ष हीरा गिरीले बताए । उनले आफू कार्यालयमा नभएको बखत सो घटना भएको र सूचना पाए लगत्तै प्रहरीलाई खबर गरेर युवकलाई समात्न लगाएको बताए । उनले युवकले वडा कार्यालयमा रहेका एकजना सेवाग्राहीलाई हेलमेट प्रहार गरी घाइते बनाएको पनि बताए ।. रजिस्टरहरूका साथै कम्प्युटर, मोनिटर, प्रिन्टरलगायतमा पनि क्षति पु¥याएको र सबै क्षतिको विवरण तयार गरिरहेको उनले बताए ।. युवकले वडा कार्यालयमा वितण्डा मच्चाउनुका कारण र युवकको नाम, ठेगाना खुलिनसकेको वडाध्यक्ष गिरीले बताए ।",https://eprateekdaily.com/2023/04/03/49273
सिंगौलमा वन क्षेत्र अतिक्रमण बढ्दो वडाध्यक्षद्वारा वन समूहविरुद्ध उजूरी,स्थानीय,प्रतीक दैनिक,"चैत्र १८, २०७९",निजगढ,"विगत केही वर्षदेखि वन समूहको निष्क्रियताका कारण स्थानीयहरूले वन समूहको जमीन अतिक्रमण गरी खेतीपाती गर्दै आएका हुन् । सिंगौलको नमूनाबस्तीको दक्षिणतर्फको भित्री ग्राभेल सडकस“गैको केही बीच र छेउको भागबाहेक अधिकांश वन क्षेत्रलाई स्थानीयहरूले घेराबार गरी अतिक्रमण गरेका छन् । अतिक्रमण हटाउन स्थानीय वन उपभोक्ता समूह र सबडिभिजन वन कार्यालयले चासो देखाएका छैनन् ।. वन समूहले वार्षिक साधारणसभा नगरेको, पदाधिकारीहरूको पदावधि सकिएको, कोषाध्यक्षको निधन भएको, वन समूहका पदाधिकारीहरूले वन संरक्षणमा चासो नदेखाएको आरोप लगाउ“दै गत फागुन २८ गते वडाध्यक्ष म·ल लोप्चनले डिभिजन वन कार्यालय, सिमरामा वन समूहविरुद्ध उजूरी गरेका थिए ।. वन समूहविरुद्ध वडाध्यक्षले उजूरी गरेस“गै वन समूहले वार्षिक साधारणसभा सम्पन्न गर्न वन समूहको खातामा रकम अभावका कारण ढिलाइ भइरहेको जानकारी दिएको वन समूहका अध्यक्ष निर्मल केसीले बताए । चैत ४ गते वडाध्यक्षसहित वन समूहका पदाधिकारीहरूबीच भएको छलफलमा साधारणसभा गर्न वडाध्यक्ष लोप्चनले तत्कालका लागि रकम उपलब्ध गराउने बताएपछि भोलि चैत १८ गते वन समूहको वार्षिक साधारणसभा तय गरे पनि अहिलेसम्म रकम उपलब्ध नभएकोले तोकिएकै समयमा साधारणसभा हुनेमा आशड्ढा रहेको अध्यक्ष केसीले बताए ।. उनले वनको संरक्षण, विकासको काम गर्दागर्दै ढलापडा रूखको छपान, कटानको आदेश लिने प्रक्रियामा अघि बढ्दा विभिन्न आरोप लगाइ वडाध्यक्षबाट नै असहयोग हुने काम भएको र पछि वन समूह कार्यसमिति निष्क्रिय हुन गएको बताए ।. अहिले वन समूह सक्रिय नरहेको र पहिले अतिक्रमण हटाएको तथा पुनः अतिक्रमणको प्रयास भएको र आफूहरूले सोको निगरानी गर्ने निजगढ सबडिभिजन वन कार्यालय, भमराका प्रमुख एवं सहायक वन अधिकृत रघुनाथ दासले बताए ।. डिभिजनल वन अधिकृत विनोद सिंहले कुनै पनि बहानामा बोटबिरूवा, रूख, वन पैदावर हानिनोक्सानी गर्न नहुने, वनज·ल क्षेत्र अतिक्रमण गर्नेविरुद्ध यथाशीघ्र मातहतका निकायलाई निर्देशन दिई कारबाही प्रक्रिया अघि बढाउने बताए । जिल्लाका विभिन्न स्थानमा गरी करीब १० हजार हेक्टर वन क्षेत्र अतिक्रमण भएको सो कार्यालयको तथ्याड्ढमा छ ।",https://eprateekdaily.com/2023/04/01/49136
सूर्य नेपालको सहयोगमा डुमरवाना कलेजमा ईल्याब सञ्चालन,स्थानीय,प्रतीक दैनिक,"चैत्र १८, २०७९",वीरगंज,"कलेजमा कार्यक्रम आयोजना गरी सूर्य नेपालका कारखाना व्यवस्थापक सुरेशकाजी श्रेष्ठले क्याम्पस प्रमुख राधेश्याम शिवाकोटीलाई ईल्याबका लागि १५ सेट कम्प्युटर र त्यसका लागि फर्निचरहरू हस्तान्तरण गरेका थिए । सो अवसरमा श्रेष्ठले स्थापनाकालदेखि सूर्य नेपालले सामाजिक उत्तरदायित्व निर्वाह गर्दै आएको र भविष्यमा पनि सामाजिक उत्थानका लागि सूर्य नेपालले सहयोग जारी राख्ने बताए ।. उनले कलेजका विद्यार्थीहरूको भविष्य उज्ज्वल पार्नका लागि र परिवर्तित शिक्षा प्रणालीमा प्रतिस्पर्धी बनाउनका लागि सूर्य नेपालले ईल्याबको व्यवस्थापन गरेको बताए । क्याम्पस सञ्चालक समितिका अध्यक्ष अनिल मैनालीले सूर्य नेपालको सहयोगबाट विद्यार्थीहरूको शैक्षिक गतिविधिमा थप सुधार आउने बताए । उनले अहिले प्रविधिको युग भएको र जतिसुकै अध्ययनमा राम्रो भएपनि ई प्रविधिको ज्ञान नहुनेहरू निरक्षर बराबर हुने बताए । क्याम्पस प्रमुख शिवाकोटीले सूर्य नेपालले ईल्याब सञ्चालनका लागि व्यवस्थापकीय जिम्मेवारी लिएर सिमराका विद्यार्थीहरूको भविष्य उज्ज्वल बनाउने कार्य गरेको बताए ।. कार्यक्रममा कलेज सञ्चालक समितिका सदस्यहरू रूपलाल चौधरी, पलट चौधरी र वडाध्यक्ष रामप्रसाद लम्साललगायतको सहभागिता थियो ।",https://eprateekdaily.com/2023/04/01/49159
मुख्यमन्त्रीका कारण एक दिनमैं अनशन तोडियो,स्थानीय,प्रतीक दैनिक,"चैत्र १९, २०७९",वीरगंज,"भूमिहीन दलित, सुकुमबासीहरूको भूमि अधिकारका निम्ति र चुरे वन जङ्गल संरक्षण संवद्र्धनसहितको माग लिएर शुक्रवार दिउँसोदेखि आमरण अनशनमा बसेका सुनील यादवले अनशन तोडेका छन् ।. मुख्यमन्त्री सरोजकुमार यादवले शनिवार बिहान उनलाई जुस खुवाएर अनशन तोड्न लगाएका हुन् ।. मुख्यमन्त्री यादवले एक साताभित्र समिति गठन गरेर प्रदेश सरकारले सक्ने जति गर्ने तथा केन्द्र सरकारसँग सरोकार रहेका विषयमा केन्द्र सरकारसँग पहल गर्ने प्रतिबद्धता व्यक्त गरेका थिए ।. उनले आफू भूमिहीन सुकुमबासीहरूको लागि पनि दलित आवास योजना अगाडि बढाउँदै लागू गर्ने विश्वास पनि दिलाए ।. चुरे तथा वनजङ्गल संरक्षण अभियानका राष्ट्रिय संयोजक सुनील यादव हिजो दिउँसो ४ बजेदेखि विभिन्न छ बुँदे मागसहित जनकपुरधामको जनकचोकमा आमरण अनशनमा बसेका थिए ।. उद्योग, पर्यटन तथा वनमन्त्री सुनीता यादवले वनसित सम्बन्धित विषयहरू सम्बोधन गर्नको लागि कुनै कसर नराख्ने बताइन् ।. अनसनस्थल पुगेका धनुषाका प्रमुख जिल्ला अधिकारी काशीराज दाहालले केन्द्र सरकारबाट सम्बोधन हुने विषयहरू बारे आफूले पनि पहल अघि बढाउने बताए ।. तीनवटै तहमध्ये कुनै सरकारले अहिलेसम्म मागप्रति चासो नदेखाउँदा बाध्य भएर आमरण अनशनमा बस्नुपरेको संयोजक यादवले बताए ।",https://eprateekdaily.com/2023/04/02/49199
उपेन्द्र यादव बाराबाट पनि  उपचुनाव हार्छन् –एमाले नेता बस्नेत,स्थानीय,प्रतीक दैनिक,"चैत्र १९, २०७९",वीरगंज,"राष्ट्रिय युवा सङ्घ नेपाल, पर्साको आयोजनामा आइतवार वीरगंजमा जिल्लास्तरीय भेला सम्पन्न भएको छ ।. भेलाको उद्घाटन युवा सङ्घका पूर्वअध्यक्ष एवं एमालेका नेता महेश बस्नेतले गर्दै जसपा अध्यक्ष उपेन्द्र यादवलाई मधेस र मधेसीसँग गद्दारी गरेको आरोप लगाए । उनले मधेससँग गद्दारी गरेकै कारण गएको आमनिर्वाचनमा सप्तरीका जनताले उनलाई चुनावमा हराएको बताए । नेता बस्नेतले जसपा अध्यक्ष यादव लगातार ओरालो लाग्नुको कारण पनि उनको धोकेबाजी चरित्र नै प्रमुख कारण भएको बताए । उनले सप्तरीबाट चुनाव हारेपछि कुर्सीको मोहमा बारा क्षेत्र नं २ बाट उपचुनाव लड्ने प्रयासमा रहेका अध्यक्ष यादव पुनः पराजित हुने दाबी गरे ।. जनताले उनको असली मुखौटा हेरिसकेका छन्, अब उनको कुनै चालबाजी काम नलाग्ने नेता बस्नेतले बताए । जनताको विकासका लागि छुट्टयाइने रकममा समेत उनले आसेपासेसँग मिलेर कमिशन खाने गरेको आरोप लगाए । नेता बस्नेतले मधेसमा जसपाले सरकार चलाएको छ वर्ष बितेको तर विकासभन्दा विनाश मात्र भएको बताए । उनले पहिलेको मधेस प्रदेशभन्दा पनि अहिलेको अवस्था कमजोर छ । भ्रष्टाचारले चरम सीमा नाघेरै अख्तियारले छापा मार्नु परेको बताए ।. मानव विकास सूचाङ्कमा मधेस प्रदेश सबैभन्दा पछाडि छ, यहाँ बढी गरीबी छ, खाडीमा जाने पनि सबैभन्दा बढी मधेसी दाजुभाइ छन्, तर मधेस सरकारलाई यी सबैदेखि कुनै मतलब नभएको नेता बस्नेतको आरोप थियो ।. उनले वर्तमान दश दलीय गठबन्धन सरकारको पनि आलोचना गरे । दश दल मिलेर बनेको सरकारमा दुई दलले मन्त्रालयप्रति असन्तुष्टि जाहेर गरेर सरकारमा समावेश नभएको बताए । रोजेको मन्त्रालय नपाएर डा सिके राउतको जनमत पार्टी र रवि लामिछाने नेतृत्वको राष्ट्रिय स्वतन्त्र पार्टी सरकारमा गएनन् ।. उनले यो सरकार कति दिन चल्ने ठेगान पनि नभएको टिप्पणी गरे । उनले एमाले सत्ताको लागि कसैको पछि नपर्ने र आफैं शक्तिशाली पार्टी बनेर देशमा परिवर्तन ल्याउने दाबी गरे । अहिले जनताबीचमा जाने, उनीहरूको पीरमर्का बुझ्ने र कार्यकर्ताहरूलाई अझ बढी जिम्मेवार बनाउनका लागि मिसन ग्रासरूट सञ्चालनमा आएको बताए ।. राष्ट्रिय युवा सङ्घ नेपाल, पर्साका इन्चार्ज महम्मद निजामको अध्यक्षतामा भएको कार्यक्रममा केन्द्रीय सदस्य एवं सांसद राजकुमार गुप्ता, जालिम मियाँ मन्सुरी, संविधानसभा सदस्य विचारी यादव, एमाले जिल्ला संयोजक डा विश्वम्भर शर्मा, एमाले नगर सचिव सुन्दर कुर्मी, नेता शिव पटेल, अकलेश साह, तेजप्रकाश निषादलगायतले मन्तव्य व्यक्त गरेका थिए ।",https://eprateekdaily.com/2023/04/02/49230
नक्कली परीक्षार्थीबाट नगरप्रमुखले एसइई दिइरहेको खुलासा,स्थानीय,प्रतीक दैनिक,"चैत्र १९, २०७९",रौतहट,"रौतहटको देवाही गोनाही नगरपालिकाका प्रमुख प्रेमलाल साह कानूले नक्कली परीक्षार्थीबाट माध्यमिक शिक्षा परीक्षा (एसइई) दिंदै आएको खुलासा भएको छ । आइतवार परीक्षाको दोस्रो दिन गणित विषयको परीक्षा चल्दा जिल्ला परीक्षा अनुगमन समितिले उनको नाममा कमलसाह कानूलाई पक्राउ गरेपछि यो कुराको रहस्योद्घाटन भएको हो ।. मौलापुर नपाको लक्ष्मीनियाँ माविमा सञ्चालन भइरहेको एसइई अन्तर्गत आजको गणित विषयको परीक्षामा नियमिततर्फ सिम्बल नं ३५०३७२८ का विद्यार्थी प्रेमलाल साह कानूको साटो कमलसाह कानूले परीक्षा दिइरहेको अवस्थामा पक्राउ परेका थिए । गरुडा नपा–६ निवासी कमलसाह कानू नगरप्रमुख कानूका ज्वाइँ हुन् र उनी पेशाले इन्जिनीयर भएको बताइन्छ । पक्राउ परेका व्यक्तिको बारेमा थप अनुसन्धान भइरहेको जिल्ला प्रशासन कार्यालय, रौतहटले जनाएको छ ।. देवाही गोनाही नगरपालिकाका प्रमुख कानू स्थानीय चुनावमा एमालेबाट जितेका हुन् । एसइई मर्यादित बनाउने जिम्मेवारी बोकेका देवाही गोनाही नगरपालिकाका नगरप्रमुख परीक्षालाई अमर्यादित बनाउन लागिपरेको घटना सार्वजनिक भएपछि अहिले उनको सर्वत्र आलोचना भइरहेको छ । स्रोतले चैत १७ गतेदेखि शुरू भएको एसइईको पहिलो दिन अङ्ग्रेजी विषयको परीक्षा पनि ज्वाइँले दिएको दाबी गरेको छ । पहिलो दिन नगरप्रमुख सहभागी नभएपछि यसबारेमा चासो बढेको र आजको परीक्षामा यो रहस्य खुलेको हो । नगरप्रमुखले एसइई दिने हल्ला चले पनि उनी पहिलो दिन सहभागी नभएपछि चियोचासो शुरू भएको थियो । घटना सार्वजनिक भएपछि नगरप्रमुखले मोबाइल उठाउन छाडेका छन् भने यसबारेमा अहिलेसम्म उनको आधिकारिक बयान सार्वजनिक भएको छैन ।",https://eprateekdaily.com/2023/04/02/49227
नेपाली नाबालिकाको रक्सौलबाट उद्धार प्रेममा फसाएर धर्म परिवर्तन गराएको आरोप,स्थानीय,प्रतीक दैनिक,"चैत्र १८, २०७९",वीरगंज,"रक्सौलस्थित एसएसबी पोस्ट भएर जा“दै गरेकी सविता कुमारी भन्ने नाबालिकालाई प्रहरीले सोधपूछ शुरू गरेपछि निजस“गै रहेका तीनजना युवकमध्ये दुईजना भाग्न सफल भएका र जावेदलाई पक्राउ गरिएको प्रनि मनोज शर्माले बताए । सोधपूछको क्रममा पक्राउ परेका जावेदले भागेका दुईजना नेपाली युवक इरफान खान र सलिम खान भएको बताए ।. जावेदले प्रहरीसमक्ष नाबालिकास“ग विवाह गरेको र निजको धर्म परिवर्तन गरेर अहिले रमजानमा रोजा पनि बसाएको स्वीकारेको भारतीय प्रहरीले दाबी गरेको छ । सवितालाई आफन्त नेपाल संस्थाकी समन्वय अधिकारी सुनीता सापकोटालाई बोलाएर सोधपूछ गराउ“दा सविताले धर्म परिवर्तन गराइ आफ्नो नाम मेहरुन खातुन राखिएको र जावेदले शारीरिक सम्बन्ध पनि कायम गरेको बयान दिएको भारतीय प्रहरीले जानकारी गराएको छ ।. सविताको बुबाले चलाएको पसलमा जावेद खाना खान जाने गरेको र सोही क्रममा बोलचाल बढेर सविता जावेदको प्रेममा फसेकी थिइन् । यो घटनाबारेमा नेपालमा जावेदविरुद्ध मुद्दा दायर भएकोले रक्सौल पुलिसले जावेद र सवितालाई नेपाल प्रहरीको जिम्मा लगाएको छ ।. यो घटनामा नेपाल प्रहरीका विनोद काफ्ले, आफन्त नेपालकी सुनीता सापकोटा, दीर्घकुमारी थापा, भारतीय प्रहरीका अनिल कुमार, मिकी कुमारी, डोली कुमारीले समन्वयकारी भूमिका खेलेका थिए ।",https://eprateekdaily.com/2023/04/01/49145
छपकैयामा २४ कुण्डीय गायत्री महायज्ञ शुरू,स्थानीय,प्रतीक दैनिक,"चैत्र १८, २०७९",वीरगंज,,https://eprateekdaily.com/2023/04/01/49139
सार्वजनिक जग्गा अतिक्रमण गरेर बनेका संरचनामा डोजर चल्यो,स्थानीय,प्रतीक दैनिक,"चैत्र १८, २०७९",वीरगंज,"वीरगंज महानगर-२५ सुक्खा बन्दरगाह चोकनजीक करीब १७ कट्ठा जग्गा अतिक्रमण गरी कच्ची र पक्की भवनहरू बनेकामा आज महानगरले डोजर लगाएर ती भवनहरू भत्काएको हो । नगरप्रमुख राजेशमान सिंहको निर्देशन अनुसार अतिक्रमित जग्गामा बनेका चारवटा पक्की भवन र १७ वटा टहरा डोजर लगाएर भत्काएको महानगरका प्रशासन प्रमुख राजकृष्ण ताम्राकारले बताए ।. सो जग्गा केही व्यक्तिले अतिक्रमण गरी संरचना तयार पारेर बन्द व्यवसाय र बसोबास गर्दै आएका थिए । सार्वजनिक जग्गा अतिक्रमण गरिएको सूचनाका आधारमा महानगरको टोली नक्शासहित घटनास्थलमा पुगेर अवैध संरचना भत्काएको थियो । अतिक्रमित क्षेत्र खाली गराउने क्रममा अवरोध गरिएपछि प्रहरीको सहयोगमा अतिक्रमित क्षेत्र खाली गराइएको महानगरपालिका कार्यालयले जनाएको छ । नगरप्रमुख सिंहले सार्वजनिक, ऐलानी जग्गा अतिक्रमणमा परेको सूचना दिन आग्रह गरेका छन । उनले सूचनाका आधारमा महानगरले गत फागुनमा वडा नं १९ मा करीब १६ बिघा र वडा नं २४ श्रीसिया पुलनजीक अढाई कट्ठा जग्गा अतिक्रमणमुक्त गराइसकेको बताए ।. उनले माईराम पोखरी (चिल्ड्रेन पार्क) को अतिक्रमित क्षेत्र खाली गराउने काम भइरहेको र अन्य वडाहरूमा पनि सार्वजनिक तथा ऐलानी जग्गा खोजी कार्य अघि बढाएको भन्दै सोबारे सूचना दिन आग्रह गरेका छन् । महानगरले गठन गरेको सार्वजनिक जग्गा अतिक्रमणमुक्त गराउने अभियानका संयोजक वडाध्यक्ष प्रदीप चौरसिया, प्रशासन प्रमुख राजकृष्ण ताम्राकार, नगरप्रहरी प्रमुख हरि भुसाल, नगरप्रमुखको सचिवालय सल्लाहकार हरि पोखरेल, प्रेस सल्लाहकार महेश दासलगायतको सहभागिता थियो ।",https://eprateekdaily.com/2023/04/01/49141
उमाशङ्कर द्विवेदी रहेनन्,स्थानीय,प्रतीक दैनिक,"चैत्र १९, २०७९",वीरगंज,प्रतीक दैनिकका स्तम्भकार उमाशङ्कर द्विवेदीले शनिवार निधन भएको छ ।. द्विवेदीको शनिवार दिउँसो सवा ३ बजे निधन भएको पारिवारिक स्रोतले जनाएको छ ।. आज दिउँसो २ बजे द्विवेदीलाई बिसन्चो भएर उनलाई तराई अस्पतालमा भर्ना गरिएको थियो । अस्पतालमा चिकित्सकहरू नभएको र उपचारमा लापरवाही भएको कारण नारायणी वयोधा अस्पतालमा भर्नाका लागि लग्ने क्रममा बाटोमा मृत्यु भएको द्विवेदीका छोराले बताए ।. उनले चैते रामनवमीमा व्रत बसेका पिताले हिजो शुक्रवार व्रत तोडेको र आज दिउँसो स्वास्थ्य समस्या भएपछि अस्पताल भर्ना गरिएको र उपचारको क्रममा निधन भएको बताए ।. मृतक द्विवेदी वीरगंज महानगरको भोजपुरी प्रतिष्ठानका संस्थापक अध्यक्ष रहनुका साथै वीरगंजका विभिन्न सञ्चारमाध्यमसँग आबद्ध थिए ।,https://eprateekdaily.com/2023/04/02/49190
"गहुँको मूल्य वृद्धि, किसानहरू हर्षित",स्थानीय,प्रतीक दैनिक,"चैत्र १९, २०७९",सेढवा,"यस वर्ष किसानले उत्पादन गरेका गहुँको मूल्य वृद्धि हुँदा किसानहरू हर्षित भएका छन् ।. गत वर्षको तुलनामा गहुँको मूल्य ४० देखि ५० प्रतिशतले मूल्यवृद्धि हुँदा किसानहरू खुशी भएका हुन् । गत वर्ष गहुँ प्रतिक्वीन्टल रु तीन हजारसम्म बिक्री भएको थियो ।. यस वर्ष चार हजारदेखि चार हजार दुई सय रुपैयाँ प्रतिक्वीन्टलका दरले गहुँ खरीद–बिक्री भइरहेको छ । जिल्लाका अधिकांश क्षेत्रमा गहँु काट्न योग्य नभए पनि केही स्थानमा गहुँबाली भि×œयाउने कार्य भइरहेको छ ।. जिल्लाका ठोरी, जीराभवानी, पटेर्वासुगौली तथा सखुवाप्रसौनी गाउँपालिकाका उत्तरी भेगका गहुँ पाकिसकेकोले कटान कार्य भइरहेको छ । त्यस्तै, जगरनाथपुर गाउँपालिकाका केही स्थानमा गहुँबाली कटानी भइरहेको छ ।. जगरनाथपुर गाउँपालिका वडा नं ३ गढैयाका किसान गुलाबप्रसाद यादवका अनुसार यस वर्ष गहुँको मूल्य बढ्दा बल्ल किसानहरूको खेतीबाट राम्रो आम्दानी हुने बताए । किसानहरूले विभिन्न बालीका लागि सधैं मेहनत गरी मल, बीउबिजन, कीटनाशक औषधि, सिंचाइ तथा पेट्रोलियम पदार्थको मूल्यमा वृद्धिका कारण किसानको आर्थिक अवस्था खस्किंदै गएको यादवले बताए ।. जेहोस् यसपालि गहुँको मूल्य बढ्दा किसानहरूलाई थोरै भएपनि राहत हुने यादवले बताए ।. जीराभवानी गाउँपालिका वडा नं ५ हरैयाका किसान जलकपुर दासका अनुसार गहुँको दाम ठीक रहेको तर केही दिनमा गहुँको मूल्य व्यापारीहरूले घटाउने कुरालाई लिएर चिन्ताले सताएको बताए । अहिले केही मात्र क्षेत्रमा गहुँ पाकेको र अधिकांश क्षेत्रमा गहुँ नपाकेको दासले बताए । त्यसमा पनि दिनहुँ मौसम परिवर्तन भई पानी पर्ने, हावाहुरी तथा असिना पर्ने सम्भावनाले किसानहरू झनै चिन्तित बनेका दासले बताए ।",https://eprateekdaily.com/2023/04/02/49193
धोबिनी गापा कार्यालयको गेटमा तालाबन्दी करार कर्मचारीहरू धर्नामा,स्थानीय,प्रतीक दैनिक,"चैत्र १८, २०७९",पोखरिया,करार सेवाबाट निकालिएका ल्याब असिस्टेन्ट अर्जुन साहले बिहान १० बजेदेखि कार्यालयमा रहेका नगरप्रहरीबाहेक सबैलाई निकालेर तालाबन्दी गरेर धर्नामा बसेको बताए ।. करार सेवाबाट हटाइएकी अनमी पिड्ढी सर्राफले सेवाबाट हटाएको तीन दिनदेखि आन्दोलन गर्दै आएको तर सुनवाइ नगरिएपछि आज बाध्य भएर तालाबन्दी गरी धर्नामा बसेको बताइन् । उनले एउटै मितिमा ५१ जनालाई करार सेवामा बहाल गरिएको तर हटाउ“दा १५ जनालाई मात्र हटाइएको भन्दै आक्रोश व्यक्त गरिन् । माग सम्बोधन नभएसम्म ताला नखोल्ने धर्नामा बसेका करार सेवाबाट निकालिएका कर्मचारीहरूको भनाइ छ । निष्कासित कर्मचारीहरूको आन्दोलनमा ऐक्यबद्धता जाहेर गर्दै वाइसिएलका केन्द्रीय सदस्य एवं जिल्ला संयोजक सन्तोष पटेलले फरक पार्टी र सिद्धान्त बोकेका कर्मचारीहरूलाई मात्र हटाइएको आरोप लगाए । गापा उपाध्यक्ष मञ्जु देवीले करार कर्मचारी हटाउनेबारे कार्यपालिका बैठकमा निणर्य नभएको बताइन् । उनले अध्यक्ष मदन चौहानको एकल निणर्य मात्र भएकोले विवाद भएको बताइन् । कार्यपालिका बैठकमा छलफल गरी निणर्य गरेर विधिवत्रूपमा प्रमुख प्रशासकीय अधिकृतमार्फत पत्र दिनुपर्नेमा त्यसो नगरिएको र पुरानो मितिमा तीन महीनाअघिको पत्र अहिले बुझाएको भन्दै अध्यक्ष चौहानको आलोचना गरिन् । प्रमुख प्रशासकीय अधिकृत महमद नवाज हुसेनले राजनीतिक सहमति जुट्न नसकेपछि सन्तोषजनक कार्य नदेखाएका १५ जना करार कर्मचारीहरूलाई अध्यक्षले हटाएको बताए । उनले दुई महीनादेखि यस विषयमा छलफल गरी अध्यक्षले सहमतिको प्रयास गरेको तर सहमति नभएपछि गापाको आर्थिक भार कम गर्न केही करार कर्मचारीलाई हटाएको बताए ।. गापा अध्यक्ष चौहानले भने पुस २९ गतेको कार्यपालिका बैठकको निणर्य कार्यान्वयन गरेको बताए । पुस २९ गतेको बैठकले करार कर्मचारीहरूको म्याद थप नगर्ने निणर्य गरेको र उनीहरूलाई चैत १५ गतेदेखि हटाइएको पत्र दिएस“गै सोही दिनदेखि गापा कार्यालयमा विवाद हु“दै आएको छ ।,https://eprateekdaily.com/2023/04/01/49148
ठोरीवासीलाई विद्युत् र खानेपानीको सुविधा,स्थानीय,प्रतीक दैनिक,"चैत्र १९, २०७९",पोखरिया,"ठोरी गाउँपालिका–२ गोलेडाँडाका बासिन्दाले विद्युत् र खानेपानीको सुविधा पाएका छन् ।. बस्ती स्थापना भएदेखि उनीहरू पानी र बिजुलीको सेवाबाट वञ्चित थिए । गोलेडाँडाबाट करीब एक किलोमिटर दूरीमा पानी लिन आउनुपर्ने उनीहरूको समस्या थियो ।. स्थानीय वीरबहादुर गोलेले पानी अभावमा दिनहुँ नुहाउन, कपडा धुन, खेतीपाती गर्नलगायतका समस्याहरू झेल्दै आएको बताए ।. गापा प्रमुख लालबहादुर श्रेष्ठले चुनाव जितेपछि उक्त गाउँमा खानेपानी र बिजुलीको सुविधा उपलब्ध गराएका छन् ।. अध्यक्ष श्रेष्ठले पानी र बिजुलीको अभाव टाढै बस्तीमा प्रवेश गरेपछि स्थानीयबीच खुशीको लहर छाएको थियो ।. ठोरीको सरस्वती चोकमा एक घर एक धाराको अवधारणा लागू छ ।. गापाध्यक्ष श्रेष्ठले पाँचवटै वडामा बिजुली, खानेपानी र सडक सञ्जाल विस्तार गर्ने बताएका छन् ।. उनले आफ्नो कार्यकालको एक वर्षमा सडक विस्तारलगायतका कार्यक्रमहरू गरेको बताए ।. उनले ठोरी गापाका पाँचवटै वडामा बिजुली, खानेपानी पुर्याउने लक्ष्य रहेको बताए ।",https://eprateekdaily.com/2023/04/02/49196
आदिशक्ति सहोदरामाई मन्दिरमा दश दिने चैते रामनवमी मेला शुरू,स्थानीय,प्रतीक दैनिक,"चैत्र १६, २०७९",सेढवा,"छिमेकी राष्ट्र भारतको बिहार राज्यको पश्चिमी चम्पारण जिल्लाको गौनाहा प्रखण्डको जमुनिया पञ्चायतमा ऐतिहासिक मन्दिर आदिशक्ति सहोदरामाई परिसरमा बिहीवारदेखि दश दिने चैते रामनवमी मेला लागेको छ ।. देवाढ गाउँस्थित सहोदरामाईको मन्दिरमा प्रत्येक वर्ष रामनवमी अर्थात् चैते नवमीका दिनदेखि मेला लाग्दै आएको छ । यो मेलामा सहोदरामाईलाई पहिलो पूजापाठ गरेर बलि दिने कार्य नेपाली परिवारले गर्ने चलन रहिआएको छ । पहिलो पूजापाठ तथा बलि चढाउने कार्य पर्साको पटेर्वासुगौली गाउँपालिका–५ देउरियाका दहित परिवारबाट हुँदै आएको सो परिवारका महादेव दहितले बताए । ज्येष्ठताका आधारमा क्रमशः जगन दहित, शिव दहित, शङ्कर दहित, पलट दहित र अशोक दहितबाट पूजासहितको पहिलो बलि दिइने उनले बताए । यी परिवारका अधिकांश सदस्य मङ्गलवार नै मन्दिरमा पुगेर पूजापाठका प्रक्रिया पूरा गरेका थिए भने आज बलिदान गरेपछि आम नागरिकका लागि पूजापाठ तथा बलिदान शुरू भएको महादेव दहितले बताए ।. बिहानदेखि सहोदरामाईको भाखल अनुसार बोका, हाँस, कुखुरालगायतका जीवहरूको बलि चढाइएको छ ।. ऐतिहासिक आदिशक्ति सहोदरामाई मन्दिरको उत्पत्ति आदिवासी थारू समाजको प्राचीन इतिहाससँग जोडिएकोले यस मन्दिरमा प्राचीनकालदेखि नै थारू पुजारी बस्ने गरेको जमुनियाका अमितकुमार चौधरी बताउँछन् । मन्दिरमा माताको दर्शनका लागि नेपालका पर्सा, बारा, रौतहट र चितवन जिल्लाबाट हजारौंका सङ्ख्यामा थारू र गैरथारू श्रद्धालु आउने गरेका छन् । कोभिडका कारण लकडाउन हुँदा दुई वर्ष मेला प्रभावित भएको थियो । तर सो अवधिमा पनि दहित परिवारका अगुवाहरूलाई आदिशक्ति सहोदरामाई मन्दिरमा पूजापाठका लागि प्रतिबन्ध लगाइएको थिएन ।",https://eprateekdaily.com/2023/03/30/49100
"शारदा कन्स्ट्रक्सनले सिङ्गाही खोलाको ठेक्का सम्झौता गरेन, पर्सागढी नपाका दुईवटै खोलाबाट अवैध उत्खनन जारी",स्थानीय,प्रतीक दैनिक,"चैत्र १५, २०७९",बिरुवागुठी,"पर्सागढी नगरपालिका अन्तर्गतका सिङ्गाही र कर्जनिहा खोलाबाट अवैधरूपमा गिट्टी, बालुवाको उत्खनन रोकिएको छैन ।. पर्सागढी नगरपालिका अन्तर्गतका यी दुईवटा खोलामध्ये पर्सागढी नपाले गत फागुन १५ गते सिङ्गाही खोलाको टेन्डर आह्वान गरेको थियो । शारदा कन्स्ट्रक्सन वीरगंज महानगरपालिका–२७ का सन्दीपसाह तेलीले रु ३४ लाख ६१ हजारमा ठेक्का सकार गरेका थिए । तर शारदा कन्स्ट्रक्सनले चैत १० गते पालिकासँग सम्झौता गर्नुपर्ने म्यादमा सम्झौता गर्न आएन ।. नगरप्रमुख गोकर्ण पाठकले शारदा कन्स्ट्रक्सनले ठेक्का सकार गरेको तर नियम अनुसार सकार रकममध्ये ६० प्रतिशत बैंक ग्यारेन्टी र ४० प्रतिशत पालिकाको खातामा नगद जम्मा गरी सम्झौताका लागि तोकिएको चैत १० गते आउनुपर्नेमा नआएको बताए । उनले अवैध उत्खनन रोक्नका लागि सम्बन्धित वन र प्रहरी चौकीसँग पहल गरिने बताए ।. लामो समयदेखि यो नपाका दुईवटा खोलाको ठेक्का नलाग्दा नगर विकास र स्थानीय निर्माण कार्यहरू प्रभावित हुँदै आएका छन् । निर्माण सामग्रीमध्येको गिट्टी र बालुवा तस्करीको माध्यमबाट महँगो मूल्यमा खरीद गर्नुपर्ने बाध्यता अहिले पनि छ । खोलाको ठेक्का नलागेर नगरको विकास प्रभावित भएको छ र स्थानीयले महँगोमा निर्माण सामग्री खरीद गरिरहेका छन् भने यी दुई खोलाको अवैध उत्खननबाट वन र प्रहरीले लाभ लिंदै आएका छन् ।. सबडिभिजन वन कार्यालय, बडनिहार र सो मातहतका छतिवनटाँडी, सखुनिया रेन्जपोस्ट, मनवा र बडनिहार प्रहरी चौकीलाई भने आर्थिक लाभ पुगेको छ ।. दिनहुँ दुई दर्जनभन्दा बढी ट्याक्टरबाट यी दुई नदीका बालुवा, गिट्टी तस्करी गरिन्छ भने सो क्षेत्रमा पर्ने वन र प्रहरीले अवैध असुली गर्छन् । दैनिकरूपमा दुई दर्जनभन्दा बढी ट्याक्टरबाट गिट्टी, बालुवा ढुवानी हुँदै आएको छ तर वन र प्रहरीले भने असारदेखि चैतको आधाआधीसम्म केवल १४ वटा ट्याक्टर मात्र समातेर नपालाई बुझाएको छ ।",https://eprateekdaily.com/2023/03/29/49055
मिर्गौलापीडितलाई आर्थिक सहयोग,स्थानीय,प्रतीक दैनिक,"चैत्र १५, २०७९",ठोरी,ठोरी गाउँपालिका–३ निवासी मिर्गौलारोगपीडित महेन्द्रकुमार श्रेष्ठको उपचारका लागि दुई लाख ३४ हजार रुपैयाँ सहयोग प्राप्त भएको छ ।. ठोरी–३ निवासी हाल वैदेशिक रोजगारको क्रममा इजरायलमा रहेका पूनम लामा र अस्ट्रेलियामा रहेकी उनकी छोरी स्नेहा लामाले जनही २०/२० हजार रुपैयाँ सहयोग गरेको पूनमका भाइ नीमा लामाले बताए ।. ठोरी गापा–३ वडा कार्यालयमा हिजो कार्यक्रम आयोजना गरी गापाध्यक्ष लालबहादुर श्रेष्ठ र पूनमका पिता जीतबहादुर लामाले मिर्गौलारोगपीडितका पिता पूर्णबहादुर श्रेष्ठलाई एक लाख ३४ हजार रुपैयाँ नगद हस्तान्तरण गरेका थिए । बाँकी एक लाख रुपैयाँ बैंकमार्फत बिरामीको खातामा प्राप्त भएको वडाध्यक्ष शम्भु खड्काले बताए ।. गापाध्यक्ष श्रेष्ठले व्यक्तिगत २० हजार रुपैयाँ नगद र नेकपा एमाले पर्सा जिल्ला कमिटी सदस्य राजेश लामाले तीन हजार रुपैयाँ नगद सहयोग प्रदान गरेका थिए ।. गापाध्यक्ष श्रेष्ठले पीडितका लागि पालिकाको तर्फबाट गर्नुपर्ने आर्थिकलगायत विविध सहयोग छुट्टै प्रदान गरिने बताए । उनले दुवै मिर्गौलापीडित महेन्द्र श्रेष्ठ बचाऊ अभियानमा सहभागी सबै दाताप्रति कृतज्ञता प्रकट गरे ।. मिर्गौलारोगपीडित २८ वर्षीय महेन्द्रको महाराजगंजस्थित शिक्षण अस्पतालमा उपचार भइरहेको छ ।,https://eprateekdaily.com/2023/03/29/49045
"उपराष्ट्रपति र मुख्यमन्त्रीको क्षेत्रमा उपचुनावको सरगर्मी बढ्दो, उपेन्द्र यादवको उम्मेदवारी घोषणा हुन बाँकी, जनमतबाट कुशवाहा लड्ने",स्थानीय,प्रतीक दैनिक,"चैत्र १५, २०७९",वीरगंज,"आगामी वैशाख १० गते बारा क्षेत्र नं २ मा हुने उपचुनावको सरगर्मी बढेको छ ।. चैत ३ गते यो क्षेत्रबाट निर्वाचित सांसद रामसहाय यादव उपराष्ट्रपति पदमा निर्वाचित भएपछि रिक्त हुन गएको पदमा निर्वाचन आयोगले वैशाख १० गते उपचुनावको घोषणा गरेको छ । यो क्षेत्रका सांसद यादवलाई उपराष्ट्रपतिको उम्मेदवार बनाउने बखतदेखि जसपाका अध्यक्ष उपेन्द्र यादव चुनाव लड्ने चर्चा चलेको थियो ।. सत्ता गठबन्धनमा रहेको जसपाले यो क्षेत्रमा आफ्नो उम्मेदवार लड्ने र गठबन्धनको साथ सहयोगको माग गर्दै आएको छ ।. सत्ता गठबन्धनले पनि जसपालाई सघाउने भन्दै आए पनि यो क्षेत्रबाट सत्ता गठबन्धनको प्रमुख घटक नेकाबाट उम्मेदवारीका लागि संविधानसभा सदस्य राधेचन्द्र यादवको नाम नेका बारा जिल्ला कार्यसमितिले भर्खरै सिफारिश गरेको छ ।. यसैगरी, सत्ता गठबन्धनमा रहेको जनमत पार्टीले आज काठमाडौंमा माओवादी केन्द्रका नेता र सो क्षेत्रबाट यादवसँग झिनो मतले पराजित शिवचन्द्र कुशवाहालाई पार्टी प्रवेश गराएर उम्मेदवार घोषणा गरेको छ । जनमत पार्टीले काठमाडौंमा पत्रकार सम्मेलन गरी कुशवाहा आगामी वैशाख १० गते बारा क्षेत्र नं २ मा हुने उपचुनावमा जनमत पार्टीका उम्मेदवार भएको अध्यक्ष डा सिके राउतले घोषणा गरेका हुन् ।. जनमत पार्टीले उम्मेदवार घोषणा गरेको कुशवाहा यसअघि मङ्सिर ४ गते भएको प्रतिनिधिसभा सदस्यको चुनावमा १३ हजार ४६८ मत ल्याएका थिए । चुनाव जितेका यादवले भने १३ हजार ८२२ मत ल्याएका थिए । जनमत पार्टीका उम्मेदवार राजेश साहले भने दुई हजार ७२४ मत पाएका थिए । ३५४ मतान्तरले पराजित कुशवाहाको उम्मेदवारीले यो क्षेत्रमा थप चर्चा शुरू भएको छ । कुशवाहा पहिलो संविधानसभामा निर्वाचित भएका थिए भने दोस्रो संविधानसभामा सद्भावना पार्टीबाट उम्मेदवारी दिएर पराजित भएका थिए । पछि पुनः माओवादीमा प्रवेश गरेर गत चुनावमा पराजित भएका थिए ।. बारा क्षेत्र नं २ बाटै गत चुनावमा स्वतन्त्र उम्मेदवारी दिएका कानून व्यवसायी अरुण ज्ञवालीले पनि आगामी उपचुनावमा उम्मेदवारी दिने घोषणा गरेका छन् । उनले गत चुनावमा आठ हजार मत ल्याएका थिए । अहिले ज्ञवालीले आफ्नो क्षेत्रमा चुनावको तयारी शुरू गर्दै मतदाताको घरदैलोमा पुगिरहेका छन् । जसपा अध्यक्ष उपेन्द्र यादव यो क्षेत्रबाट उपचुनाव लड्ने चर्चा चलेपछि खासगरी जनमत पार्टीले उनीविरुद्ध मोर्चाबन्दी शुरू गरेको हो । सप्तरीबाट जनमत पार्टीका अध्यक्ष डा राउतसँग पराजित भएका अध्यक्ष यादवलाई बाराबाट पनि पराजित गरेर देखाउने डा राउतले बारा जिल्लामा आएर उद्घोष गरेका थिए ।. बारा क्षेत्र नं २ उपराष्ट्रपति यादव र मधेस प्रदेशका मुख्यमन्त्री सरोजकुमार यादवको निर्वाचन क्षेत्र हो । देश र प्रदेशका शीर्ष पदमा विराजमान दुई नेताको क्षेत्रमा सोही पार्टीका अध्यक्षलाई पराजित गर्ने अहिले तयारी भइरहेको छ । जबकि जसपाका अध्यक्ष यादव यो क्षेत्रबाट लड्ने पक्कापक्की भने भइसकेको छैन ।",https://eprateekdaily.com/2023/03/29/49049
श्रीसिया नदी प्रदूषित गर्ने पाँचवटा उद्योगलाई जरिवाना,स्थानीय,प्रतीक दैनिक,"चैत्र १४, २०७९",वीरगंज,"वीरगंज महानगरपालिका कार्यालयले श्रीसिया नदी प्रदूषित गर्ने पाँचवटा उद्योगलाई जनही तीन/तीन लाख जरिवाना गरेको छ ।. महानगरपालिका कार्यालयले वीरगंज–पथलैया औद्योगिक कोरिडोर अन्तर्गत वडा नं २१ स्थित ग्लोबल लेदर उद्योग प्रालि, अर्निका प्रोसेसिङ उद्योग प्रालि, श्रीसिद्धि टेक्सटाइल्स प्रालि, मरियम लेदर उद्योग प्रालि र वडा नं ३२ स्थित दुर्गा पल्प एन्ड पेपर प्रालिलाई जनही तीन/तीन लाख रुपैयाँ जरिवाना गरेको प्रमुख प्रशासकीय अधिकृत लक्ष्मीप्रसाद पौडेलले बताए ।. नदी प्रदूषित गरेका पाँचवटै उद्योगलाई मङ्गलवार पत्राचार गरी सात दिनभित्र जरिवानामा तोकिएको रकम महानगरपालिकाको कार्यालयमा बुझाउन निर्देशन दिइएको र तोकिएको अवधिमा जरिवाना नतिर्ने उद्योगविरुद्ध थप कारबाही हुने उनले बताए ।. महानगरको वातावरण तथा प्राकृतिक स्रोत संरक्षण ऐन–२०७७ को दफा ३७ अनुसार नदी प्रदूषित गरेका पाँच उद्योगलाई कारबाहीस्वरूप जरिवाना गरिएको पौडेलले बताए ।. यसअघि महानगरले गत फागुन १६ गते उद्योगहरूबाट निस्केको छाई श्रीसिया नदीमा विसर्जन गरेको कसूरमा तीनवटा ट्याक्टरलाई नियन्त्रणमा लिएर जनही एक/एक हजार रुपैयाँ जरिवाना बुझेर छाडेको थियो ।. करीब तीन दशकभन्दा बढी समयदेखि प्रदूषणको चपेटामा परेको श्रीसिया नदी प्रदूषणमुक्त बनाउन महानगरपालिकाले विगत दुई महीनादेखि अभियान चलाउँदै आएको छ ।. अभियान अन्तर्गत महानगरले उपप्रमुख इम्तियाज आलमको संयोजकत्वमा श्रीसिया नदी प्रदूषण नियन्त्रण समिति गठन गरेर उद्योगहरूको अनुगमन गरी नदी तटमा रहेका उद्योगहरूलाई फोहोर (रसायनयुक्त फोहोर पानी, छालाको लेदो, कोइलाको छाईलगायतका वस्तु) सीधैं नदीमा नफाल्न निर्देशन दिंदै आएको थियो ।. गत फागुन ३ गतेको समितिको बैठकले नदी प्रदूषण गर्ने उद्योगहरूलाई कारबाही गर्ने निर्णय गरेको थियो । सोही निर्णय अनुसार महानगरले पाँचवटा उद्योगलाई पत्र पठाएर नदी प्रदूषण नगर्न चेतावनी दिएको र अटेर गरेका उद्योगका फोहोर र रसायनयुक्त पानी प्रशोधन नगरी सीधैं नदीमा फाल्ने कार्य गरिएको कसूरमा जरिवाना गरेको नगरप्रमुख राजेशमान सिंहले बताए ।. उनले श्रीसिया नदी प्रदूषण गर्ने जुनसुकै उद्योगलाई कारबाही गरिने चेतावनी दिएका छन् । समितिले दिएको निर्देशन पालना गरेर उद्योगबाट निस्कने फोहर पानी प्रशोधित गरेर मात्र खोलामा फाल्न उनले आग्रह गरेका छन् ।. बाराको सिमरादेखि पश्चिममा रहेको रामवन मुहान भएको श्रीसिया नदी पर्साको वीरगंज शहर हुँदै भारतको रक्सौल भएर बग्दै गएको छ ।. औद्योगिक कोरिडोरमा रहेका छाला, डिस्ट्रिलरी, टेक्सटाइल्स, कपडा, घ्यू, साबुनलगायतका उद्योगबाट निस्कने रसायनयुक्त पानीसँगै जीवजन्तुका सडेगलेका छाला, रौं, खरानी, लेदोलगायतका विकारहरू नदीमा फालिने गरिएकाले श्रीसिया नदी प्रदूषणको शिकार भएको थियो ।. नदीको प्रदूषणले बाराको सिमरा, बकुलिया, लोहसन्डा, रमौली, सगरदिना, रामपुर टोकनी, छातापिपरा, नितनपुर, गम्हरगावाँ, बेहरा, बलुवा, पर्साको श्रीसिया, ताजपुर, भलुही, रामगढवा, परवानीपुर र वीरगंज महानगरपालिकाका रामवन, रामगढवा, विन्ध्यवासिनी, रानीघाट, अशोकवाटिका, छपकैया र छिमेकी भारतको रक्सौललगायतका बासिन्दा प्रभावित हुँदै आएका छन् ।",https://eprateekdaily.com/2023/03/28/49018
ठोरीमा निश्शुल्क स्वास्थ्य शिविर,स्थानीय,प्रतीक दैनिक,"चैत्र १८, २०७९",सेढवा,"ठोरी गापाको आयोजना र प्रभु अस्पताल, वीरगंजको प्राविधिक सहयोगमा सञ्चालित शिविरमा प्रसूति तथा स्त्रीरोग, हार्ड तथा नसारोग, बालरोगका बिरामीहरूको निश्शुल्क चेकजा“च गरिएको थियो । यसका साथै फिस्टुला, आङ खस्ने, बाझोपन र स्तन क्यान्सर तथा भिआइए प्रविधिबाट पाठेघरको मुखको क्यान्सरको चेकजा“च पनि गरिएको थियो । शिविरमा ५३३ जनाको स्वास्थ्य परीक्षण गरिएको स्वास्थ्य शाखा प्रमुख रमेशराज थिङले बताए । शिविरमा प्रयोगशाला सेवा र फिजियोथेरेपीको व्यवस्था गरिएको प्रभु अस्पताल, वीरगंजका दिलीपराज कार्कीले बताए ।. शिविरको उदघाटन गापाध्यक्ष लालबहादुर श्रेष्ठले गरेका थिए । शिविरमा डा लक्ष्मी थापा, डा रोबिन्स साह, डा असलम अन्सारी, डा शिवकुमार झालगायतले स्वास्थ्य परीक्षण गरेका थिए भने निश्शुल्क औषधि पनि वितरण गरिएको थियो ।",https://eprateekdaily.com/2023/04/01/49126
जीतपुरसिमरा र गिरिजाप्रसाद कोइराला फुटबल प्रतियोगिता उपाधि जित्ने फाइनलमा पुगेका टीमहरूको दाबी,स्थानीय,प्रतीक दैनिक,"चैत्र १८, २०७९",वीरगंज,"१३औं जगदम्बा जीतपुरसिमरा गोल्डकप प्रतियोगितामा शनिवार हुने फाइनल खेलमा हिमालयन शेर्पा र चर्च ब्वाइज युनाइटेड भिड्ने छन् भने दोस्रो प्रदेशस्तरीय गिरिजाप्रसाद कोइराला फूटबल प्रतियोगिताको फाइनलमा बारा-११ र वीरगंज युथ एकेडेमी भिड्नेछन् ।. जगदम्बा जीतपुरसिमरा गोल्डकप फूटबल प्रतियोगिता १२ वर्षदेखि निरन्तर जारी छ र यो संस्करण चैत ८ गतेबाट शुरू भएको हो । प्रतियोगिताको सुरुआतका वर्षमा विजेतालाई दुई लाख नगद, शिल्ड, मेडल, प्रमाणपत्र प्रदान गरिएको थियो भने अहिले यो प्रतियोगितामा विजेताले १० लाख नगद, शिल्ड, मेडल र प्रमाणपत्र पाउनेछन् । उपविजेताले साढे पा“च लाख र उत्कृष्ट खेलाडीले मोटरसाइकल तथा विभिन्न विधाका उत्कृष्टहरूले जनही २०/२० हजार नगद पाउनेछन् ।. फाइनलमा सहभागी हिमालय शेर्पा जगदम्बा जीतपुरसिमरा गोल्डकप फूटबल प्रतियोगिताको दोस्रो संस्करणको विजेता हो । चर्च ब्वाइज भने प्रतियोगितामा पहिलोचोटि सहभागी भएको हो । दुवै टीमले दुई/दुई वटा जीत निकालेर फाइनलसम्मको यात्रा तय गरेका हुन् । पहिलोपटक प्रतियोगितामा सहभागी भएको चर्च र गोल्डकपको दोस्रो संस्करण जितेको हिमालयन शेर्पा दुवै टीमले भोलि फाइनल खेल जित्ने दाबी गरेका छन् ।. यता वीरगंजको आदर्शनगर र·शालामा चैत ११ गतेदेखि शुरू भएको दोस्रो प्रदेशस्तरीय गिरिजाप्रसाद कोइराला फूटबल प्रतियोगिताको फाइनल पनि शनिवार हु“दैछ । २०७६ माघ १८ गते पहिलो संस्करणको प्रतियोगिता भएको थियो । त्यसपछि कोरोनाका कारण प्रतियोगिता हुन सकेको थिएन । यस वर्षदेखि पुनः शुरू गरिएको आयोजक जिपी कोइराला फाउन्डेशन, पर्साका अध्यक्ष धीरज गुप्ताले बताए ।. यस वर्षको फाइनलमा पहिलो संस्करणको उपविजेता बारा-११ र यस वर्ष फाइनलको यात्रा तय गरेको वीरगंज युथ एकेडेमीबीच हुन गइरहेको छ । दुवै टीमले दुई/दुई खेल जितेर फाइनलसम्मको यात्रा तय गरेका हुन् । भोलिको फाइनल खेलमा दुवै टीमले उपाधि जित्ने दाबी गरिरहेका छन् ।. प्रतियोगिताका विजेतालाई एक लाख ५१ हजार नगद र उपविजेतालाई ५१ हजार नगद शिल्ड, मेडल र प्रमाणपत्र वितरण गरिने फाउन्डेशनका मधेस प्रदेश अध्यक्ष महमद सहाबुद्दीनले बताए ।",https://eprateekdaily.com/2023/04/01/49124
नवनिर्वाचित पदाधिकारीहरूको शपथग्रहण एवं पदस्थापन,स्थानीय,प्रतीक दैनिक,"चैत्र १८, २०७९",वीरगंज,"कार्यक्रमका प्रमुख अतिथि सङ्घका पूर्वअध्यक्ष बाबुलाल चाचानले वीरगंज तथा यस क्षेत्रले राष्ट्रिय राजस्वमा पुर्‍याइरहेको योगदानअनुरूप सरकारले यहा“का समस्याहरूको समाधान नगरेको बताए । उनले नेपालकै ठूलो औद्योगिक कोरिडोरको रूपमा रहेको वीरगंज/पथलैया औद्योगिक कोरिडोरलाई भौतिक सुुविधासम्पन्न बनाउने काम आजसम्म हुन नसकेको भन्दै दुःख व्यक्त गरे । उनले मुलुकको वर्तमान आर्थिक अवस्था, बैंक तथा वित्तीय संस्थाको भूमिका, उद्योग व्यापारको अवस्थालाई तत्काल राहत प्रदान गर्ने गरी राज्यले नीति नियम र प्रवद्र्धनात्मक कार्यक्रमहरू शीघ्र घोषणा हुनुपर्ने बताए ।. कार्यक्रममा नवनिर्वाचित अध्यक्ष अनिलकुमार अग्रवालले पर्सा/बारा क्षेत्रका ऐतिहासिक पृष्ठभूमि, आर्थिक महŒव, सम्भावना र चुनौतीबारे चर्चा गर्दै दुई वर्षे कार्यकालका योजना तथा नीतिहरूबारे जानकारी गराएका थिए ।. कार्यक्रममा नेपाल उद्योग वाणिज्य महासङ्घ मधेस प्रदेशका अध्यक्ष अशोककुमार टेमानी, पूर्वअध्यक्ष गणेश लाठ, सांसद प्रभु हजरा, वीणा जयसवाल, बारा उद्योग वाणिज्य सङ्घका अध्यक्ष राजकुमार साहलगायतले गुणस्तरीय उत्पादनलाई बजारीकरण गर्नलाई गर्नुपर्ने चुनौतीको अवस्थामा बैंकको नीतिले निजी क्षेत्र प्रताडित भएको बताए । कार्यक्रमको सहजीकरण वीउवासङ्का अधिकृत मनोज उपाध्यायले गरेका थिए ।",https://eprateekdaily.com/2023/04/01/49129
रामनवमीको अवसरमा जुलुस तथा शोभायात्रा,स्थानीय,प्रतीक दैनिक,"चैत्र १६, २०७९",परवानीपुर,"वीरगंजमा आज रामनवमीको अवसरमा विभिन्न हिन्दूवादी सङ्घसंस्थाहरूले विशाल जुलुस तथा शोभायात्रा निकालेका छन् ।. कुर्मी सेवा सदनको आयोजनामा बिहान ९ बजे शुरू भएको शोभयात्रा वीरगंज परिक्रमा गरी दिउँसो १ बजे रामगढवास्थित कुर्मी सेवा सदनमा पुगी समापन भएको सदनका अध्यक्ष अधिवक्ता सुरेन्द्रप्रसाद कुर्मीले बताए । उनले जुलुसमा कुर्मी समुदायसहित हिन्दू धर्मावलम्बीहरूको उल्लेख्य सहभागिता रहेको बताए । जुलुसमा सहभागीहरूलाई प्रसाद तथा भोजनको व्यवस्था रामगढवावासीले चन्दा उठाएर गरेका थिए ।. जुलुसमा रु छ लाखभन्दा बढी खर्च भएको उनले बताए ।. त्यसैगरी, वीरगंजमा सक्रिय विभिन्न हिन्दूवादी सङ्घ, सङ्गठनहरूले पनि छुट्टाछुट्टै जुलुस निकालेका थिए । ‘जय श्रीराम’ अङ्कित झन्डा तथा भगवान् हनुमानको तस्बिरसहितको झन्डा सहभागीहरूले बोकेका थिए ।",https://eprateekdaily.com/2023/03/30/49097
सिम्रौनगढमा लामो इतिहास रचेको रामनवमी मेला शुरू,स्थानीय,प्रतीक दैनिक,"चैत्र १६, २०७९",सिम्रौनगढ,"बाराको प्रसिद्ध ऐतिहासिक, पर्यटकीय एवं धार्मिकस्थल सिम्रौनगढमा चैते नवमी मेला लागेको छ ।. आज बिहानैदेखि कङ्काली मन्दिर परिसरमा रहेका देवस्थलहरूमा भक्तजनहरूको भीड लागेको थियो । यसपटकको मेला सुधारिएको अवस्थामा छ । कङ्काली मन्दिरको सौन्दर्यीकरणसँगै मेलामा सांस्कृतिक कार्यक्रम, झुला, खेल तमासा, परम्परागत नेटुवा नाँच, निश्शुल्क स्वास्थ्य शिविर, रासलीला, चैतावर प्रतियोगिताको व्यवस्थासँगै खानेपानी, बिजुली र सुरक्षासमेतको व्यवस्था मिलाइएको छ । रामनवमी मेला जसलाई चैते रामनवमी मेला पनि भनिन्छ । यहाँ विशाल रानीवास दरबार र रामजानकी मन्दिर भएकाले रामजन्म उत्सवको रामनवमी मेला र विशाल शक्तिपीठ कङ्गन काली (कङ्काली) मन्दिर भएकोले प्रत्येक वर्ष चैते दशैंको नवमीको दिन मेला लाग्दै आएको छ । दुवै मेला एकै शुभ मुहूर्तमा हुने भएकाले यो मेलाको ठूलो महत्व छ । यो मेला नेपाल र भारतको बिहार राज्यकै ठूलो मेलामध्ये एक हो ।. करीब चार दशकदेखि लाग्दै आएको मेला अभिभावकविहीन थियो । जस कारण तीन महीनासम्म लाग्ने रामनवमी मेला तीन दिनसम्म मात्र लाग्दै आएको थियो । स्थानीय तह अन्तर्गत नगरपालिका गठन भएपनि जनप्रतिनिधिहरूले मेला व्यवस्थापनमा चासो नलिएका कारण मेला भगवानभरोसे सञ्चालन हुँदै आएको थियो । तर यस वर्षदेखि वडाध्यक्षद्वय नन्दकिशोरप्रसाद जयसवाल र विवेक मेहताको सक्रियतामा मेला व्यवस्थित तरीकाबाट सञ्चालन भएको स्थानीयहरू बताउँछन् । वडाध्यक्ष जयसवालले आफ्नो कार्यकालमा मेला अवधि बढाएर बीस दिनसम्म पुर्याउने बताए । उनकै पहलमा यस वर्षदेखि तीन दिन लाग्ने मेला छ दिनको पारिएको छ ।. प्राचीनकालदेखि चैते मेला लाग्दै अFएको भएपनि यसको यकीन मिति थाहा नभएको वृद्ध शिवबालक महतो नुनिया बताउँछन् । पहिले तीन महीनासम्म लाग्ने यो मेला उत्तर थरुहट क्षेत्र पूर्व रौतहट र पश्चिम पचरौता कबही क्षेत्रको मुख्य बजार थियो ।. यहाँबाट वर्षायामभरिका किराना, लत्ताकपडालगायतका आवश्यक सामग्रीहरू एकमुस्ट खरीद गरेर भण्डारण गर्ने प्रचलन थियो । मेला भर्न भारतका कलकत्ता, पटना, मुजफ्फरपुर र बेतियाका व्यापारीहरू पसल थाप्न आउँथे । उनीहरूले लत्ताकपडा, गहना, भाँडाबर्तन, फर्निचर, किरानालगायत मनोरञ्जनका साधनहरू थिएटर, सर्कस, म्याजिक शो, चलचित्र, प्रदर्शनी, नौटङ्की, मौतका कुवा, झुलाहरू साथमा लिएर आउँथे ।. सन् १९६२ मा भोजपुरी साहित्यकार भखारी ठाकुरको नौटङ्कीसमेत यो मेलामा आएको स्थानीय जगदीश महतो बताउँछन् ।",https://eprateekdaily.com/2023/03/30/49103
करार कर्मचारी हटाएपछि धोबिनी गापामा बबाल,स्थानीय,प्रतीक दैनिक,"चैत्र १५, २०७९",वीरगंज,धोबिनी गाउँपालिकाको कार्यालय लङ्गडीले करार सेवामा कार्यरत केही कर्मचारीहरूलाई हटाएपछि अहिले विरोध शुरू भएको छ ।. गापामा ५१ जना विभिन्न सेवामा करार कर्मचारी कार्यरत रहेकामा १५ जनालाई हटाएपछि हटाइएका कर्मचारीहरू विरोधमा उत्रिएका हुन् । हटाइएका करार कर्मचारीहरूको विरोधका कारण बुधवार गापा कार्यालयको कामकाज प्रभावित भयो । हटाइएका करार कर्मचारीहरूले राजनीतिक प्रतिशोधबाट हटाइएको आरोप लगाएका छन् । उनीहरूले समान मितिमा नियुक्त भएका २० जनामध्ये १५ जनालाई मात्र हटाउनु राजनीतिक प्रतिशोध मात्र भएको आरोप लगाए । गापाको कार्यालयले २०७८ फागुनमा २० जनालाई करारमा नियुक्त गरेको थियो ।. २०७९ पुस २९ गतेको गापाको बैठकले करार कर्मचारीहरूको काम सन्तोषजनक नभएको भनी म्याद थप नगर्ने निर्णय गरेको र सोही निर्णय अनुसार हटाइएको गापाध्यक्ष मदन चौहानले बताए । उनले बाँकी कर्मचारीहरूलाई पनि हटाउने बताए । उनले आफूअघिका अध्यक्षले पदावधिको अन्त्यमा आफ्ना मानिसहरू नियुक्त गरेका र आन्तरिक स्रोतले करार कर्मचारीहरूको तलब दिन नसकिएकोले हटाउनुपरेको बताए । गत पुस २९ गतेको निर्णयबाट हटाइएका १५ जना कर्मचारीलाई तीन महीनापछि हिजो मात्र पत्र बुझाइएको थियो । निष्कासित कर्मचारीहरूमा अधिकांश स्वास्थ्य सेवामा कार्यरत थिए ।,https://eprateekdaily.com/2023/03/29/49052
राजावादीहरूको प्रदर्शन,स्थानीय,प्रतीक दैनिक,"चैत्र १८, २०७९",वीरगंज,"वीरगंजको घण्टाघरबाट निकालिएको र्‍यालीमा ‘राजा ल्याऊ, देश बचाऊ’, ‘आयो आयो राजा आयो’, ‘२०७२ सालको संविधान खारेज गर’, ‘गणतन्त्र मुर्दाबाद’, ‘सङ्घीयता खारेज गर’, ‘नेता चोर देश छोड’ नारा अङ्कित प्लेकार्डसहित नगरपरिक्रमा गरेर पुनः घण्टाघरमा पुगी कोणसभा गरेर समापन भएको थियो ।. कोणसभामा मोर्चाका अध्यक्ष जनकलाल साह, पृथ्वी झा, वीरेन्द्र थापा, शम्भुप्रसाद चौरसिया, राधाकृष्ण चौहान, सन्तोष गुप्ता, हरेराम रौनियार, राजेश यादव, लालसा देवी, संगीता साह, चुलाई मिया“, शम्भु घिमिरेलगायतले राजतन्त्रको माग गरेका थिए ।",https://eprateekdaily.com/2023/04/01/49133
छठपूजा : अस्ताउँदो सूर्यलाई अघ्र्य,स्थानीय,प्रतीक दैनिक,"चैत्र १३, २०७९",पोखरिया,"चैती छठ सोमवार साँझ अस्ताउँदो सूर्यलाई अघ्र्य दिएर मनाइएको छ । चैत शुक्लपक्षमा चार दिनसम्म मनाइने चैती छठ पर्वको तेस्रो दिन आज षष्ठी तिथिलाई छठको मुख्य दिन मानिन्छ । आजको दिनलाई सझियाँघाट पनि भनिन्छ । छठको मुख्य दिन आज साँझ बर्तालुहरूले नदी, पोखरी, तलाउलगायतका जलाशयमा पुगेर अस्ताउँदो सूर्यलाई अघ्र्य दिन्छन् ।. वीरगंज महानगरपालिकाको घडीअर्वा, रानीघाट, नगवा, मुर्ली, छपकैयाका साथै पोखरिया, पर्सागढी, बहुदरमाई नगरपालिका, विन्ध्यवासिनी, पकाहामैनपुर, जगरनाथपुर, धोबिनी, छिपहरमाईलगायतका गापाहरूमा रहेका छठघाटमा अस्ताउँदो सूर्यलाई अघ्र्य दिन बर्तालुहरूको भीड लागेको थियो ।. सूर्य भगवान् र छठीमातालाई पूजापाठ र अघ्र्य दिनका लागि गहुँ वा चामलको पीठोमा सख्खर, चिनी मिलाएर ठेकुवा बनाउने गरिन्छ । यस्तै, मूला, गाँजर, अदुवा, नरिवल, सुन्तला, केरा, स्याउ, पानी फल (सिङ्गडा), सुथनी, उखु, बतासा, लड्डुलगायतका फलफूल तथा मिठाइ पनि सूर्य भगवान् र छठीमातालाई अघ्र्य दिने गरिन्छ ।. भोलि बिहान उदाउँदो सूर्यलाई अघ्र्य दिएर चैती छठको समापन हुन्छ । चैती छठ चैत ११ गते शनिवारदेखि विधिवत्रूपमा शुरू भएको हो ।. सत्य र अहिंसाप्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने छठपूजा कात्तिक र चैतमा गरी वर्षमा दुईपटक मनाउने गरिन्छ । छठ पर्वमा व्रत गरे दुःख र दरिद्रताबाट मुक्ति पाइन्छ भन्ने धार्मिक विश्वास रहिआएको छ ।",https://eprateekdaily.com/2023/03/27/48978
‘बीफ कबाब’को प्रचार लगत्तै प्रहरीको छापा,स्थानीय,प्रतीक दैनिक,"चैत्र ११, २०७९",वीरगंज,"हिन्दू परिषद् नेपालका केन्द्रीय सदस्य अरुण झाले वीरगंजको लोहारपट्टिमा सञ्चालन गरेको चिकेन स्टेशनमा रमदानको अवसरमा ‘बीफ कबाब’मा १० प्रतिशत छुटको विज्ञापन सामाजिक सञ्जालमा आएपछि अहिले वीरगंजमा विरोध भइरहेको छ । चिकेन स्टेशन नामक फेसबूक पेजबाट सो विज्ञापन सार्वजनिक भए लगत्तै विरोध शुरू भएको हो । अहिले सो विज्ञापन उक्त पेजबाट हटाइएको छ । यस सन्दर्भमा अरुण झासँग बुझ्दा उनले भूलवश ‘बीफ कबाब’ हुन गएको प्रतिक्रिया दिएर पन्छिन खोजे ।. यसै सम्बन्धमा पर्साका प्रहरी उपरीक्षक कोमल शाहले घटना प्रकाशमा आएपछि जिल्ला प्रहरी कार्यालय, पर्साको टोलीले छापा मारी खोजतलाश गर्दा बीफ (गाईको मासु) नभेटिएको बताए । प्रहरीको सोधपूछमा पनि सञ्चालक झाले फेसबूकबाट भूलवश यस्तो गलती भएकोमा क्षमायाचना गरेको प्रउ शाहले प्रतिक्रिया दिए ।. “मलाई पनि सूचना आएलगत्तै कारबाही अगाडि बढाएको हुँ, तर चिकेन स्टेशनको किचेन सबै सर्च गर्दा बीफ जस्तो केही भेटेको छैन,” उनले भने, “तर पनि थप अनुसन्धान भइरहेको छ, सञ्चालकले माफी मागेका छन् ।”",https://eprateekdaily.com/2023/03/25/48913
मल नियन्त्रणमा लिई प्रहरीको जिम्मा,स्थानीय,प्रतीक दैनिक,"चैत्र ११, २०७९",निजगढ,"निजगढ–४ बागदेवस्थित दुईवटा सहकारी मल डिपोबाट नेपाल सरकारबाट अनुदानप्राप्त रासायनिक मल लेखिएको डिएपी मल निजगढबाहिर पठाउँदै गरेको थाहा पाएपछि स्थानीयले नियन्त्रणमा लिई इलाका प्रहरी कार्यालय, निजगढलाई बुझाएका छन् ।. शनिवार बिहान भारतीय नम्बर प्लेटका पाँचवटा मोटरसाइकलमा २० बोरा मल लैजाँदै गर्दा निजगढ–६ सडकटोलका भीमसेन सापकोटाको नेतृत्वमा तीनवटा मोटरसाइकलमा रहेको १२ बोरा मल, मोटरसाइकल र मल तस्करलाई नियन्त्रणमा लिई इप्रका, निजगढको जिम्मा लगाए पनि साँझ प्रहरीले छोडेको छ । नेपालका किसानहरूले मलको अभाव हुँदा भारतबाट विभिन्न सीमानाकाबाट भिœयाइ मलको अभाव टार्दै आएका थिए । भारतबाट ल्याइने रासायनिक मलको चर्को मूल्य तिर्दै निजगढका किसानहरूले पनि खेतीपाती गर्दै आइरहेका थिए ।. सहकारी मल डिपोलाई उसको निर्धारित क्षेत्रमा बिक्री वितरण गर्न मल उपलब्ध गराइएको हुन्छ । सहकारी डिपो निर्धारित क्षेत्रभन्दा बाहिर मल बिक्री वितरण गर्न पाउँदैन । निजगढका किसानका लागि उपलब्ध गराइएका अनुदानका मल अन्यत्र लैजान थालेपछि स्थानीयले मल र तस्करलाई नियन्त्रणमा लिई प्रहरीलाई बुझाएका थिए ।. तस्करहरूलाई आइन्दा गैरकानूनी कारोबार नगर्ने शर्तमा छोडेको इप्रका, निजगढका प्रहरी निरीक्षक घनश्याम श्रेष्ठले बताए ।. कानूनविपरीत अवैध धन्दा गर्नेलाई पनि नियन्त्रणमा लिई कारबाही चलाउनुपर्नेमा छोडिदिंदा प्रहरीको नियतमाथि प्रश्न उठेको निजगढका किसानहरू बताउँछन् ।. प्रतिबोरा दुई हजार ६५० मा पाइने अनुदानको डिएपी मल सहकारी डिपोले बिचौलिया व्यापारीहरूलाई प्रतिबोरा रु तीन हजारदेखि साढे तीन हजारसम्ममा बिक्री गर्ने गरेको स्रोतले जनाएको छ । सो मल कोल्हवी भएर दक्षिणतर्फ तस्करी हुने गरेको छ ।. किसानहरूबाट प्रतिबोरा बढीमा ५० रुपैयाँ मात्र नाफा हुने र व्यापारी वा बिचौलियालाई बिक्री गर्दा प्रतिबोरा रु एक हजारसम्म नाफा हुने भएपछि निजगढका सहकारी मल डिपोहरूले मलको अवैध कारोबार गर्दै आएका छन् ।. अनुदानको रासायनिक मलको गुणस्तर अवैधरूपमा नेपाल भित्रिने भारतीय मलभन्दा राम्रो हुने निजगढका किसानहरू बताउँछन् ।",https://eprateekdaily.com/2023/03/25/48899
दोस्रो किस्ताको रकम बुझाउन ठेकेदारहरूद्वारा आनाकानी,स्थानीय,प्रतीक दैनिक,"चैत्र १३, २०७९",निजगढ,"कोल्हवी नगरपालिकाको नदीजन्य पदार्थ (दहत्तर बहत्तर) उत्खनन, सङ्कलन गर्दै आएको ठेकेदारले दोस्रो किस्ताको रकम बुझाउन आनाकानी गरिरहेको छ ।. कोल्हवी नगरपालिकामा किस्ताबापतको रकम दाखिला नभएपछि उत्खनन कार्य रोकिएको छ ।. गत माघ १६ गते नगरपालिका र ठेकेदार कम्पनीबीच सम्झौता भएर माघ १७ गतेदेखि खोलामा उत्खनन अनुमति पाएको ठेकेदारले सोही दिनदेखि उत्खनन कार्य गर्दै आएको हो । पहिलो किस्ताबापतको रकम बुझाएको ठेकेदारले फागुन मसान्तसम्म उत्खनन गरेको तर दोस्रो किस्ताबापतको रकम नबुझाएपछि अहिले नदीजन्य पदार्थ उत्खनन, सङ्कलन, ढुवानीमा कोल्हवी नपाले रोक लगाएको छ ।. नगरपालिकाले ठेक्काको शर्तमा तीन किस्तामा रकम बुझाएर नदीजन्य पदार्थ उत्खनन, सङ्कलन, ढुवानी गर्नेगरी बन्दोबस्ती गरेसँगै पहिलो किस्ता रकम रु एक करोड ३३ लाख ३३ हजार ३३३ र ६७ पैसा बुझाएर काम शुरू गरेको थियो ।. चालू आवको लागि ठेकेदारले नदीजन्य पदार्थ (दहत्तर बहत्तर)को ठेक्का रु चार करोडमा सकार गरेको थियो । ठेक्का सकार गरेपछि २४सैं घण्टा खोला उत्खनन हुँदै आएको थियो ।. डिभिजन वन कार्यालय र जिल्ला प्रशासन कार्यालय, बाराले सम्झौताविपरीत भएको उत्खननमा चासो देखाएपछि ठेकेदारले दोस्रो किस्ता नबुझाएको हो ।. पूर्ववत्रूपमा मापदण्डविपरीत उत्खनन गर्न नपाउने बुझेर ठेकेदारले दोस्रो किस्ताबापतको रकम दाखिला नगरेको बुझिएको छ ।. ठेकेदारलाई नगरपालिकाले कुनै छुट नदिने र किस्ताबन्दीरूपमा सम्झौताबमोजित ठेक्काबापतको रकम बुझाएर मात्र नदीजन्य पदार्थ उत्खनन, सङ्कलन, ढुवानी गर्न सक्ने शर्त राखेको कोल्हवी नपाले जनाएको छ ।. ठेकेदारले मापदण्डविपरीत कार्य गरेको पाइएपछि कोल्हवी नपाले कर्मचारी खटाएर दैनिक नदीजन्य पदार्थको सङ्कलन, ढुवानीको रेकर्ड राख्न शुरू गरेको नगरप्रमुख रामप्रसाद चौधरीले बताए । उनले ठेकेदार कम्पनीलाई पहिलो किस्ताबापतको कति परिमाणमा नदीजन्य पदार्थ उत्खनन, सङ्कलन र ढुवानी गरेको हो, सोको रेकर्ड माग गरिएको तर ठेकेदारले अहिलेसम्म सोको जवाफ नदिएको उनले बताए ।. कोल्हवी नगरपालिकाले यस वर्ष ५७ लाख ११ हजार ८३५.५२ घनफिट नदीजन्य पदार्थ उत्खननको ठेक्का प्रसाईं निर्माण सेवा प्रालि, रियन्स निर्माण सेवा प्रालि, सिदार्थ निर्माण सेवा प्रालि र रामदुलारी कन्स्ट्रक्सन प्रालि जेभी कोल्हवी, बाराले सकार गरेको थियो ।",https://eprateekdaily.com/2023/03/27/48975
महानगरले चारवटा टिपर नियन्त्रणमा लियो,स्थानीय,प्रतीक दैनिक,"चैत्र १२, २०७९",वीरगंज,"वीरगंज महानगरपालिकाले सार्वजनिक जग्गा उत्खनन गर्ने कार्यमा प्रयोग भएका चारवटा टिपर र एउटा स्काभेटर नियन्त्रणमा लिएको छ ।. वीरगंज महानगरका नगरप्रहरी प्रमुख हरिप्रसाद भुसालले वीरगंज महानगर–२८ दर्दवास्थित गुठीको जग्गा उत्खननमा प्रयोग भएका चारवटा टिपर र एउटा स्काभेटरलाई आइतवार नियन्त्रणमा लिएको बताए । उनले नगरप्रमुख राजेशमान सिंहको निर्देशनमा स्काभेटर र टिपर नियन्त्रणमा लिएर बालमन्दिर परिसरमा राखिएको जानकारी गराए । गुठीको नाममा रहेका जग्गामा निजी स्वार्थमा प्रयोग गर्ने अभिप्रायले दुई महीनादेखि माटो उत्खनन गरेर बिक्री गर्दै आएको सूचना महानगरलाई प्राप्त भएपछि आज यो कदम चालिएको बताइएको छ ।. स्थानीय जीतेन्द्र पटेलले गुठीको जग्गामा केही व्यक्तिले स्काभेटर प्रयोग गरेर माटो खन्दै टिपरबाट बिक्री गर्दै आएको बताए । उनले गुठीको जग्गाबाट दुई महीनादेखि माटो खनेर बिक्री गर्ने पक्षलाई महानगरले सोबापतको दण्ड जरिवाना गर्नुपर्ने माग गरे । उनले यो अवधिमा करीब दुई बिघा क्षेत्रफलको माटो निकालिएको र सोबापत क्षतिपुर्ति लिनुपर्ने बताए ।. गुठीको जग्गामा अवैध तवरबाट उत्खनन भएको भन्दै स्थानीय शेष पटेल, नवराज गिरीलगायतले पनि विरोध गरेका थिए । उनीहरूले नदीछेउको गुठीको जग्गाबाट माटो निकाल्दा वर्षाको समयमा समस्या आउन सक्ने बताए । भविष्यमा गाउँलेको अहित हुने र अहिले गुठीको जग्गाबाट व्यक्तिविशेषले कमाएका कारण यसको विरोध गरिएको उनीहरूले बताए । उनीहरूले घटनाबारेमा परवानीपुर प्रहरीलाई सूचित गरिएको तर प्रहरीले चासो नदेखाएपछि नगरप्रमुखलाई सूचित गरिएकोमा तुरुन्त कारबाही भएको बताए ।. स्थानीयले गुठीको जग्गाको माटो बिक्री भइरहेको र केहीले १२ बिघा जग्गा खनेर माछापालन गरेको तर यसबारेमा गुठी संस्थानले चासो नदेखाएको आरोप लगाए । आफ्नो अधीनको जग्गामा पोखरी खनेर माछापालन हुँदै आएको र अहिले माटो खन्ने कार्य हुँदा पनि गुठी संस्थान चुप बस्नुको अर्काे अर्थ हुनै नसक्ने उनीहरूको आरोप छ ।. एकजना टिपर चालकले चन्द्रिका पटेल भन्ने व्यक्तिको निर्देशनमा माटो खन्ने र ओसारपोसार गर्ने कार्य भएको प्रारम्भिक बयानमा बताएको महानगरपालिकाले जनाएको छ ।. महानगर प्रमुख सिंहले गुठी र सार्वजनिक जग्गाको अनधिकृत प्रयोजन हटाउने र संलग्न व्यक्तिविरुद्ध कारबाही हुने बताएका छन् ।",https://eprateekdaily.com/2023/03/26/48932
पर्सा जिल्लाका प्रावि र निमाविका शौचालयको दुरवस्था,स्थानीय,प्रतीक दैनिक,"चैत्र १२, २०७९",पोखरिया,"पर्सा जिल्लाका अधिकांश प्राथमिक र निम्न माध्यमिक विद्यालयहरूमा शौचालयको अवस्था अत्यन्तै नाजुक छ ।. सरकार र युनिसेफको सहयोगमा बनेका प्राथमिक र निमाविमा कक्षा कोठाहरू कामचलाउ अवस्थामा भएपनि शौचालयहरू भने पसिनसक्नु अवस्थामा छन् ।. जगरनाथपुर गाउँपालिका–६ नेपाल राष्ट्रिय प्राथमिक विद्यालय, प्रसौनीसिराको शौचालयमा पस्न नसकिने गरी फोहर छ । युनिसेफले डेढ दशकअघि विद्यालय भवन र शौचालय निर्माण गरेको थियो । विद्यालयमा रहेको शौचालयको ढोकामा स्थानीयले वस्तुहरू बाँध्ने गरेका छन् । यसैगरी, शिक्षक, विद्यार्थीहरूको लागि बनाइएको शौचालय बिहान र बेलुकी स्थानीयहरूले प्रयोग गर्छन् ।. शौचालय प्रयोग गरेपछि पानी हालेर सफा नगर्दा अहिलेको अवस्थामा सो शौचालयमा पस्न गा¥हो छ । कथंकदाचित पसेको खण्डमा शौच गर्न सक्ने अवस्था छैन । विद्यार्थीहरू शौचालयको दुरवस्थाले विद्यालयबाहिर शौच गर्दै आएको बताउँछन् ।. विद्यालयका प्रधानाध्यापक राजेश यादवले पर्खाल नभएको कारण स्थानीयहरू बिहान र बेलुकी शौच गरेर फोहर बनाइदिने र सफाइको कुरा गर्दा झगडा गर्ने गरेको बताए । उनले स्थानीयले शौचालयको गेटमा आफ्ना वस्तु बाँध्ने, चौरमा चराउने र चापाकलको पनि दुरुपयोग गर्दै आएको बताए । प्रअ यादवले यस आवमा विद्यालयको पर्खाल निर्माणका लागि गापाले दश लाख रकम विनियोजन गरेको र पर्खाल बनेपछि धेरै हदसम्म सुधार हुने बताए ।. जगरनाथपुर गापा–४ मा रहेको दुर्गा प्रावि, हरपुरको अवस्था पनि नेपाल राष्ट्रिय प्राथमिक विद्यालय, प्रसौनीसिरा सरह नै छ । यो प्राविको शौचालयको छाना हुरीले उडाएपछि मर्मत हुन सकेको छैन । शौचालयमा निर्माणकालदेखि ढोका राखिएको थिएन । विद्यार्थीहरूका लागि दुई र शिक्षकहरूका लागि एउटा शौचालय निर्माण भएपनि ढोका नभएको शौचालय अहिले छानाविहीन पनि भएको छ । विद्यार्थीहरू बाहिर शौच गर्दै आएका छन् भने शिक्षकहरूले जेनतेन एउटा टिनलाई ढोकाको रूपमा प्रयोग गरेर काम चलाउँदै आएका छन् ।. विद्यालयकी प्रधानाध्यापिका मालती कुमारीले विद्यालय सञ्चालनमा आर्थिक समस्या भएकोले शौचालयलगायतका अतिरिक्त कार्य हुन नसकेको बताइन् । उनले गापाले यसै आवमा दश लाख रकम विद्यालय सुधारका लागि विनियोजन गरेको र सोही रकमबाट आवश्यक कार्यहरू गरिने बताइन् ।. यो विद्यालय प्राङ्गणमा तत्कालीन जिल्ला विकास समितिले जिल्लालाई खुला दिसामुक्त बनाउने क्रममा सार्वजनिक शौचालय निर्माण थालेको थियो । तर करीब ६० प्रतिशत काम भएपछि शौचालय निर्माणमा आर्थिक अनियमितता भएको विषयले विवाद भयो र अहिलेसम्म शौचालयको काम पूरा हुन सकेको छैन ।. जगरनाथपुरमा रहेका यी दुईवटा प्राविहरू उदाहरण मात्र हुन् । जिल्लाका अधिकांश प्रावि र निमाविमा शौचालयको अवस्था यस्तै छ । शौचालय छ, ढोका र छाना छैन । यसैगरी, सफाइको समस्या सबैमा समान छ । शौचालयमा पानीको व्यवस्था नगरिएकोले चापाकलबाट पानी लगेर सफाइ गर्ने विद्यार्थी सङ्ख्या थोरै भएकाले पनि शौचालय फोहर हुने गरेको छ ।. विद्यार्थी सङ्ख्याको अनुपातमा शौचालय नभएकाले पनि सफाइ प्रभावित भएको पाइएको छ । खासगरी टिफिन समयमा एकैपटक विद्यार्थीहरू बाहिरिने र २५ प्रतिशतभन्दा बढीले एकैपटक शौचालयको प्रयोग गर्नुपर्ने हुँदा चापाकलबाट पानी ल्याएर सफा गर्ने समयाभावले पनि शौचालय फोहर हुने गरेको विद्यार्थीहरू बताउँछन् ।. शौचालयमा पानीको व्यवस्था भएको खण्डमा यो समस्या नहुने बताएका छन् ।. यसको अलावा कतिपय विद्यालयमा अहिलेसम्म महिला र पुरुषका लागि छुट्टाछुट्टै शौचालयको व्यवस्था र शिक्षकहरूका लागि छुट्टै शौचालयको व्यवस्था गरिएको छैन । जसले गर्दा पर्सा जिल्लाका सामुदायिक विद्यालयहरूमा रहेका शौचालयहरूको अवस्थामा सुधार हुन सकेको छैन ।",https://eprateekdaily.com/2023/03/26/48941
अतिक्रमित सार्वजनिक जग्गा महानगरको कब्जामा,स्थानीय,प्रतीक दैनिक,"चैत्र १४, २०७९",वीरगंज,वीरगंज महानगरपालिका–२४ श्रीसिया पुलनजीकको अतिक्रमित अढाई कठ्ठा सार्वजनिक जग्गा मङ्गलवार महानगरले आफ्नो कब्जामा लिएको छ । सो सार्वजनिक जग्गा केही व्यक्तिले वर्षौंदेखि अतिक्रमण गरेको सूचना महानगरलाई प्राप्त भएको र नक्शासहित पुगेको टोलीले नापी गरेर सार्वजनिक जग्गा महानगरको कब्जामा ल्याएको नगरप्रमुख राजेशमान सिंहका प्रेस सल्लाहकार महेश दासले बताए ।. अतिक्रमण हटाउन नगरप्रमुख सिंहसमेत घटनास्थलमा पुगेका थिए । उनले महानगरका ३२ वटै वडामा सार्वजनिक जग्गाको खोजी कार्य भइरहेको र सोबारेमा सूचना दिएर महानगरलाई सहयोग गर्न अपील पनि गरे । महानगरपालिकाले वडाध्यक्ष प्रदीप चौरसियाको संयोजकत्वमा सार्वजनिक जग्गा खोजी अभियान सञ्चालन गरेको छ । यो अभियान अन्तर्गत महानगरले फागुन महीनाको अन्त्यमा वडा नं १९ बाट करीब १६ बिघा सार्वजनिक जग्गामा कब्जा जमाएको थियो । सो जग्गा पनि लामो समयदेखि व्यक्तिविशेषको भोगचलनमा थियो ।. वडामा रहेका सार्वजनिक जग्गा तथा सम्पत्तिको अभिलेखीकरण गरेर राख्न र आवश्यकता अनुसार प्रयोग गर्न महानगरले खोजी अभियान अघि बढाएको प्रमुख प्रशासकीय अधिकृत लक्ष्मीप्रसाद पौडेलले बताए ।,https://eprateekdaily.com/2023/03/28/49015
शिक्षित व्यक्तिको मानसिकतामा परिवर्तन जरुरी –राज्यमन्त्री अन्सारी,स्थानीय,प्रतीक दैनिक,"चैत्र ११, २०७९",पोखरिया,"उद्योग, पर्यटन तथा वनमन्त्री रहबर अन्सारीले गाउँका शिक्षित व्यक्ति अहिले ठेकेदार भएको बताएका छन् ।. अजिज मियाँ मावि धोबिनीले शनिवार आयोजना गरेको कार्यक्रममा उनले शिक्षाको नीति परिवर्तन गर्नुभन्दा शिक्षित व्यक्तिको मानसिकता परिवर्तन हुनुपर्ने बताए ।. गाउँका शिक्षित व्यक्तिहरूले आफैं सबै जान्ने र अरू कोही व्यक्ति शिक्षा नपाओस् भन्ने मानसिकता बोकी हिंडेका कारण शिक्षामा आशाप्रद प्रगति हुन नसकेको उनले बताए ।. उनले वातावरण संरक्षणका लागि सबैलाई बोटबिरुवा रोप्न सुझाए । उनले पहाडका जनताले बोटबिरुवा रोपी हरियाली बढाउने तर तराईका जनताले बोटबिरुवा नष्ट गरेर उर्वर भूमिलाई मरुभूमिमा परिणत गरिरहेको दोषारोपण लगाए ।. वडाध्यक्ष मनवर मियाँको अध्यक्षतामा भएको कार्यक्रममा शेख चाँदतारा, वडाध्यक्ष बन्धु साह, सलाउद्दीन अहमद, प्रअ जीतेन्द्र राम, वाइसिएलका केन्द्रीय सदस्य सन्तोष पटेल, सरोज पटेल, दुगड गु्रपका अधिकृत सन्तोष यादव, इन्जिनीयर रामबाबू पटेललगायतले मन्तव्य व्यक्त गरेका थिए ।. कार्यक्रममा दुगड ग्रुपका अधिकृत यादवले विद्यालयलाई रु ५१ हजार सहयोग गरेका थिए ।. कार्यक्रमको सहजीकरण आरिफ अन्सारीले गरेका थिए भने स्वागत धोबिनी गाउँपालिकाका प्रमुख प्रशासकीय अधिकृत नवाज हुसेनले गरेका थिए ।",https://eprateekdaily.com/2023/03/25/48902
मसला उद्योगमा प्रहरी–प्रशासनको छापा,स्थानीय,प्रतीक दैनिक,"चैत्र १४, २०७९",वीरगंज,"वीरगंज महानगरपालिका–१३ राधेमाईस्थित श्रवण रूँगटाको घर भाडामा लिएर सञ्चालित फूडको नेपाल प्रालि र स्न्याक एन्ड प्याक इन्डस्ट्रिज प्रालिमा मङ्गलवार प्रहरी–प्रशासनले छापा मारेको छ ।. जिल्ला प्रहरी कार्यालय, पर्साकोे नेतृत्वमा सरोकारवाला निकायहरू जिल्ला प्रशासन कार्यालय, वाणिज्य, आपूर्ति तथा उपभोक्ता संरक्षण कार्यालय, खाद्य प्रविधि तथा गुण नियन्त्रण कार्यालय, कन्जुमर आई नेपाल र वीरगंज उद्योग वाणिज्य सङ्घसमेतका प्रतिनिधिहरूको संयुक्त अनुगमन टोलीले आज अपराह्न ४ बजेसम्म छापा मारेको जिप्रका, पर्साका प्रवक्ता प्रहरी नायब उपरीक्षक दीपक गिरीले बताए । उनले गुणस्तरहीन र उपभोग्य म्याद गुज्रेका सामान रिप्याकिङ गरी बजारमा बिक्री वितरण गर्दै आएको सूचनाका आधारमा छापा मारेको बताए ।. प्रवक्ता गिरीले सोमवार साँझ उजूरी परेपछि उद्योगका तीनवटा गोदाम सिल गरेको र आज अनुगमन गरी उद्योग पनि सिल गरिएको बताए । तीनवटा गोदाममध्ये एउटामा म्याद गुज्रेका सामान राखिएका छन् भने दुईवटा गोदाममा रिप्याकिड्ढो काम हुने गरेकाले सिल गरिएको उनले बताए ।. फूडको नेपाल प्रालि, ट्रेडिङ कम्पनी हो भने स्न्याक एन्ड प्याक इन्डस्ट्रिज प्रालि, प्याकिङ र लेबलिङ उद्योग हो । दुवै उद्योग वीरगंज महानगरपालिका–७ रेशमकोठी निवासी सञ्जय अग्रवाल, विद्याकुमारी सरावगी र भरतपुर महानगरपालिका–३ चितवन निवासी सन्तोषकुमार अग्रवालको संयुक्त नाममा दर्ता छ ।. घरेलु तथा साना उद्योग, पर्साबाट २०७८ सालमा इजाजत लिएर स्न्याक एन्ड प्याक इन्डष्ट्रिज प्रालि सञ्चालनमा आएको देखिन्छ । प्रशासनले खानतलाशी गर्दा सो उद्योगहरूमा म्याद सकिएका मसला, ड्राइफ्रुट्स, सस, अजिनो, ब्रेडजामलगायत करीब ५५ हजार २७५ किलो खाद्यान्न सामग्री करीब रु २८ लाखको रहेको र यी मालवस्तुहरूको प्याकेटको म्याद सकेको स्थानमा पुनः नयाँ म्याद लेखिने मेशिन एक थान बरामद भएको वाणिज्य, आपूर्ति तथा उपभोक्ता संरक्षण कार्यालय, पर्साका सूचना अधिकारी दिलीपखङ्ग खत्वेले बताए । उद्योगबाट करीब तीन सय प्रकारका उपभोग्य वस्तु फेला परेको खाद्य प्रविधि गुण नियन्त्रण डिभिजन कार्यालय, पर्साका विक्की राउतले बताए ।. प्रहरीले उद्योगको मार्केटिङमा काम गर्ने वीरगंज महानगरपालिका–७ रेशमकोठी निवासी २३ वर्षीय आयुष अग्रवाल, वीरगंज महानगरपालिका–१३ निवासी वर्ष ३२ का लेखापाल मनीष चौधरी र वीरगंज महानगरपालिका–१४ पिपरा निवासी ३८ वर्षीय उत्पादन प्रमुख हरिनारायणप्रसाद कुर्मीलाई हिजै नियन्त्रणमा लिएको थियो । उद्योगका तीनैजना सञ्चालक हाल फरार रहेका र उनीहरूको खोजी कार्य भइरहेको पर्सा प्रहरीले जनाएको छ ।. प्रहरीले सार्वजनिक हित, स्वास्थ्य, सुरक्षा, सुविधा तथा नैतिकताविरुद्धको कसूरमा मुद्दा चलाउने गरी पक्राउ परेका तीनजनालाई अदालतबाट चार दिनको म्याद लिएर कारबाही प्रक्रिया अगाडि बढाएको बताएको छ । यो कसूर प्रमाणित भए दोषीलाई पाँच वर्षको कैद र रु ५० हजार जरिवाना हुने कानूनी व्यवस्था छ ।",https://eprateekdaily.com/2023/03/28/49012
चैती छठ प्रदूषित श्रीसिया नदीमा मनाइँदै,स्थानीय,प्रतीक दैनिक,"चैत्र १२, २०७९",वीरगंज,"चैती छठमा पनि श्रीसिया नदीको प्रदूषण नहट्दा छठपूजा गर्नेहरू दुःखी भएका छन् ।. वीरगंज महानगरका प्रमुख राजेशमान सिंहले गत वैशाखमा सम्पन्न स्थानीय तहको निर्वाचनमा विजयी भएसँगै शपथग्रहण तथा घोषणासभामा श्रीसिया नदीलाई प्रदूषण मुक्त गर्ने घोषणा गरेका थिए ।. तर कात्तिक महीनाको छठ र अहिले चैती छठमा पनि श्रीसिया नदी प्रदूषण मुक्त नभएको र प्रदूषणका कारण छठपूजा गर्दा पूर्ववत् समस्या झेल्नुपरेको रामगढवा छठपूजा समितिका सचिव रामराज्य यादवले गुनासो गरे । उनले उद्योगहरूबाट निस्कने फोहर, प्रदूषित पानी श्रीसिया नदीमा सीधैं बगाउने कार्य नरोकिएकाले अहिले पनि श्रीसिया नदी प्रदूषित अवस्थामा बगिरहेको बताए ।. महानगरपालिकाले भने नदी प्रदूषण रोकथामका लागि उपप्रमुख इम्तियाज आलमको संयोजकत्वमा टोली बनाएको छ । टोलीले यसअघिदेखि मङ्गलवारका दिन नदी वरिपरिका उद्योगहरूको अनुगमन गर्दै उद्योगको पानी सीधैं नदीमा नबगाउन निर्देशन दिंदै आएको थियो । यसैगरी, सरोकारवालासँग विभिन्न चरणमा छलफल, अन्तक्र्रिया पनि गरेको थियो ।. नदीको प्रदूषण हटाउन महानगरले नदी वरिपरि र सो नदीमा उद्योगको प्रदूषित पानी बगाउँदै आएका उद्योग सञ्चालकहरूलाई अविलम्ब पानी प्रशोधन केन्द्र स्थापना गर्न र प्रशोधित पानी मात्र नदीमा विसर्जन गर्न निर्देशन दिंदै आएको छ ।. महानगरपालिकाले यसखाले निर्देशन दिए पनि उद्योगहरूले महानगरको निर्देशनलाई अटेर गर्दैै आएका कारण श्रीसिया नदी प्रदूषण मुक्त हुन सकेको छैन ।",https://eprateekdaily.com/2023/03/26/48948
आइसिपीमा कर्मचारीहरूको आन्दोलन,स्थानीय,प्रतीक दैनिक,"चैत्र १२, २०७९",वीरगंज,"वीरगंज भन्सार मातहतको वीरगंज–१७ अलौंमा रहेको एकीकृत जाँच चौकी (इन्टिग्रेटेड चेक पोस्ट–आइसिपी)मा आइतवार दिनभरि हडताल भयो ।. वाणिज्य तथा आपूर्ति मन्त्रालय अन्तर्गतको आइसिपी भन्सार कार्यालयको सञ्चालन तथा व्यवस्थापन नेपाल इन्टरमोडेल यातायात विकास समिति आइसिपी शाखाले गर्दै आएको थियो । तर सरकारले अब वीरगंज आइसिपीको ठेक्का निजी कम्पनीलाई दिएपछि त्यहाँ काम गर्ने करारका कर्मचारी तथा सुरक्षा गार्डहरूको हडतालका कारण दिनभरि काम प्रभावित भयो ।. एक साताभित्रै पाँच वर्षको लागि ठेक्का पाएको कैलाश टर्मिनल्स जेभीलाई इन्टरमोडेलले आइसिपी वीरगंज हस्तान्तरण गर्ने कार्यक्रम रहेको छ । उक्त कम्पनीले गत सोमवार आगामी पाँच वर्षको लागि आइसिपी वीरगंज सञ्चालनको लागि एक अर्ब ८० करोड ९० लाखमा ठेक्का सकार गरेको थियो । नयाँ ठेकेदार कम्पनी आयो भने आफूहरूको रोजगार गुम्ने त्रासका कारण करारमा कार्यरत इन्टरमोडेलका ३२ जना कर्मचारी तथा गोर्खाली योद्धा सेक्युरिटी सर्भिसेज, काठमाडौं मातहत काम गर्ने ४० जना सुरक्षागार्ड हडतालमा उत्रेका हुन् ।. २०७४ सालमा आइसिपी सञ्चालन हँुदा मुआवजामा जग्गा दिएका स्थानीयहरूले तत्कालीन पर्साको प्रशासन एवं इन्टरमोडेलसँग स्थानीयलाई रोजगार दिनुपर्ने माग राख्दै कर्मचारी छनोट गरी करारमा नियुक्त गरिएको थियो । सुरक्षागार्डमा पनि काठमाडौंको कम्पनीबाट सुरक्षागार्ड भर्ना गरी नियुक्त गरिएको थियो । तर नयाँ व्यवस्थापक कैलाश टर्मिनल्स जेभी आएपछि आफूहरू आन्दोलनमा उत्रिनुपरेको करारका कर्मचारीहरूले बताएका छन् । उनीहरूले आफ्नो रोजगारको सुनिश्चितता खोजेको वीरगंज–१७ अलौंका अध्यक्ष सञ्जुबहादुर छतकुलीले बताए ।. यस विषयमा नेपाल इन्टरमोडेल यातायात विकास समिति आइसिपी शाखाका प्रमुख कमल ज्ञवालीसँग कुरा गर्दा कर्मचारी र सुरक्षागार्डको आन्दोलनका कारण आज भन्सार कार्यालयको काम प्रभावित भएको बताए । उनले करारका कर्मचारी र सुरक्षागार्डहरूसँग नयाँ ठेकेदार कम्पनीको विवाद भएकोले वार्तामार्फत समस्याको समाधान निकाल्ने प्रयास भइरहेको बताए । आइसिपीको सञ्चालनको ठेक्का लिएको कम्पनीका अध्यक्ष माधव बरालका अनुसार आफूहरूले अप्रिल २ बाट जिम्मा लिएपछि कर्मचारी र सुरक्षागार्डको समस्याको बारेमा बोल्न मिल्ने बताए । तर नयाँ ठेकेदारले कर्मचारी हटाउँछ भन्ने भ्रम फैलाएर अनाहकमा व्यवसायीलाई दुःख दिने काम भइरहेको बताए । “हामी पुराना कर्मचारी हटाएर नयाँ कर्मचारी किन राख्छौं ?” उनले भने, “जो योग्य हुन्छ, उसले राम्रो सेवासुविधासहित नोकरी गरिरहन्छ भन्ने स्पष्ट पार्न चाहन्छु ।”. दुईवटा भारतीय र एउटा नेपाली कम्पनी मिलेर कैलाश टर्मिनल्स जेभी बनेको हो । जसमा ५० प्रतिशत शेयर नेपाली कम्पनी विन्ध्यवासिनी लजिस्टिकको छ र बाँकी ५० प्रतिशत शेयरमा भारतीय टिआरएस लिफ्ट एन्ड सिफ्ट तथा अर्को एपिजे सिपिङ एजेन्सीको लगानी रहेको छ । महँगोमा आइसिपी सञ्चालनको ठेक्का लागेपछि पार्किङ तथा अन्य शुल्कमा पनि व्यवसायीमाथि थप आर्थिक भार बढ्ने अनुमान छ । बिहान १० देखि साँझ ७ बजेसम्म आन्दोलन चलेको थियो । नयाँ ठेकेदार कम्पनीका अध्यक्ष बरालले कर्मचारीलाई सोमवार लिखित सहमति गर्ने आश्वासन दिएपछि आन्दोलन फिर्ता भएको थियो ।",https://eprateekdaily.com/2023/03/26/48944
भारतीय नाबालिकाको उद्धार,स्थानीय,प्रतीक दैनिक,"चैत्र १३, २०७९",वीरगंज,"मानव तस्करीविरोधी एकाइ मुख्यालय रक्सौलका प्रहरी निरीक्षक मनोज शर्मा नेतृत्वको टोलीले एकजना भारतीय नाबालिकाको उद्धार गरेको छ ।. रक्सौलस्थित भारतीय आयल निगमनजीकबाट बिहारको बछुअरा जिल्ला बेगुसराय निवासी नाबालिकाको उद्धार गरेको प्रनि शर्माले बताए ।. उद्धार गरिएकी नाबालिकाले आफूसँग फोनको माध्यमबाट युवकसँग चिनजान बढेको र नेपालमा उसको दिदीको घरमा जाने भनेर टे«नबाट रक्सौल आएको बताइन् ।. नाबालिकासँग रहेको मोबाइलमा नेपाली नम्बरबाट बारम्बार फोन आएको र फोन रिसिभ गर्दा युवकले वीरगंजस्थित कैलाश होटलनजीक आएर फोन गर्न भनेको भारतीय प्रहरीले बताए । पछिल्लो कल प्रहरीले उठाएको थियो ।. प्रहरीले घटनामा संलग्न युवकविरुद्ध हरैया थानामा जाहेरी दर्ता गराएको र नाबालिकालाई निजको परिवारको जिम्मा लगाउने गरी काम अघि बढाएको प्रनि शर्माले बताए ।. नाबालिका उद्धारमा जुवेनाइल एड सेन्टर पूर्वी चम्पारणकी परामर्शदाता आरती कुमारी, एन्टी ह्युमन ट्राफिकिङ टीमका उपनिरीक्षक नेहा सिंह, आरक्षी डोली रानी, मिकी कुमारीले सहयोग पु¥याएका थिए ।",https://eprateekdaily.com/2023/03/27/48972
सामुदायिक विद्यालयमा संस्थागत विद्यालयको परीक्षा,स्थानीय,प्रतीक दैनिक,"चैत्र ११, २०७९",वीरगंज,"वीरगंज महानगरपालिका कार्यालयले माईस्थान बाल विद्यामन्दिर इन्दु लाखे आधारभूत विद्यालयमा कक्षा ८ को आधारभूत तहको परीक्षा दिइरहेका चारवटा संस्थागत विद्यालयका ८२ जना विद्यार्थीको उत्तरपुस्तिका नियन्त्रणमा लिएको छ ।. महानगरको शैक्षिक महाशाखा प्रमुख अरविन्दलाल कर्णले कक्षा ८ को आधारभूत तहको परीक्षा महानगरले आफ्नै विद्यालयमा गराउन निर्देशन दिएको र सोही बमोजिम परीक्षा भइरहे पनि माईस्थान बाल विद्यामन्दिर इन्दु लाखे आधारभूत विद्यालयमा भने संस्थागत चारवटा विद्यालयका परीक्षार्थीहरू सहभागी गराएर परीक्षा लिइरहेको पाइएकाले शुक्रवार तेस्रो दिन परीक्षा सकिन दश मिनेट बाँकी रहँदा उत्तरपुस्तिका नियन्त्रणमा लिएको बताए । वीरगंज महानगरपालिका–७ स्थित माईस्थान बाल विद्यामन्दिर इन्दु लाखे आधारभूत विद्यालयमा ग्रीनल्यान्ड माविका ४७, असीम माविका १७, एपेक्स इन्टरनेशनल स्कूलका सात र सालोम माविका १२ जना विद्यार्थीले अनधिकृतरूपमा परीक्षा दिइरहेका थिए ।. महानगरपालिकाका शैक्षिक महाशाखा प्रमुख कर्णले सामुदायिक विद्यालयमा अनधिकृतरूपमा अन्नपूर्ण पब्लिक कलेज सञ्चालनमा रहेको र सो कलेज बन्द गर्न महानगरले एक महीन अघि पत्र काटेको तर अटेर गरेर अहिलेसम्म कलेज बन्द नगरिएको र सोही कलेजमा अनधिकृतरूपले चारवटा संस्थागत विद्यालयको परीक्षा लिइएकाले उत्तरपुस्तिका नियन्त्रण लिएको र आइतवारदेखि सम्बन्धित विद्यालयबाटै परीक्षा दिन विद्यार्थीहरूलाई भनिएको बताए ।. वीरगंज महानगरमा आधारभूत तह कक्षा ८ को परीक्षामा ३४ सामुदायिक विद्यालयका तीन हजार ४५० विद्यार्थी र ८३ वटा संस्थागत विद्यालयका दुई हजार ४१२ जना विद्यार्थीसहित कुल पाँच हजार ८६२ विद्यार्थी सहभागी रहेको महानगरको शैक्षिक महाशाखाले जनाएको छ ।",https://eprateekdaily.com/2023/03/25/48866
विधान संशोधनको मस्यौदामाथि जसपाको छलफल,स्थानीय,प्रतीक दैनिक,"चैत्र ११, २०७९",वीरगंज,"जनता समाजवादी पार्टी नेपाल मधेस प्रदेश समितिले विधान संशोधनको मस्यौदामाथि शनिवार छलफल गरेको छ । बाराको कलैयामा मधेस प्रदेशका आठवटै जिल्लाका नेता तथा कार्यकर्ताहरूले विधान मस्यौदामाथि प्रदेशस्तरीय छलफल जसपाका प्रदेश अध्यक्ष रामबाबू यादवको अध्यक्षतामा भएको थियो । कार्यक्रममा पार्टीका कार्यकारिणी सदस्य तथा मधेस प्रदेशका प्रथम मुख्यमन्त्री लालबाबू राउत गद्दीले प्रदेशको मुख्य सहजकर्ताको रूपमा विषयवस्तुमाथि प्रकाश पारेका थिए । १० वटा समूह बनाएर समूहगतरूपमा भएको छलफलमा पार्टीका कार्यकारिणी सदस्य राजकिशोर यादव, गोविन्द चौधरी, हरिनारायण यादव, मधेस प्रदेशका मुख्यमन्त्री सरोज यादव, सांसद दीपक कार्की, वीरेन्द्र महतो, राष्ट्रियसभा सदस्य मृगेन्द्र सिंह, मधेस प्रदेशका अर्थमन्त्री सञ्जय यादव, सामाजिक विकास मन्त्री सुरिता साह, खानेपानी तथा ऊर्जा विकास मन्त्री सिंहासन साह कलवारलगायत पार्टीका केन्द्रीय तथा प्रदेशका पदाधिकारी सदस्यहरू, जिल्लास्थित पार्टीका अध्यक्षहरूको सहभागिता रहेको जसपाका प्रदेश सदस्य दीपक यादवले जानकारी दिए ।. यता जसपाको आगामी चैत २६, २७ र २८ गते हुने विधान अधिवेशनका लागि जसपा अध्यक्षको नेतृत्वमा बनेको कार्यदलले विधान संशोधन मस्यौदा तयार पारेको छ । सो मस्यौदाको विषयमा हरेक प्रदेश तथा जिल्लाबाट सुझाव माग गरिएको छ । विधान संशोधन मस्यौदा अनुसार जसपाले केन्द्रीय समिति सदस्य सङ््ख्या घटाउने तयारी गरेको छ । पार्टीले तयार पारेको विधान मस्यौदामा १५१ सदस्यीय कार्यसमितिको प्रस्ताव गरिएको छ । हाल सो पार्टीको विधानमा ७०१ सदस्यीय कार्यसमिति बनाउने नियम छ । विधान मस्यौदामा त्यसलाई घटाएर १५१ कायम गर्ने प्रस्ताव गरिएको हो । मस्यौदामा केन्द्रीय समितिमा ४० प्रतिशत युवा हुनुपर्ने प्रस्ताव गरिएको छ भने ७० वर्ष पूरा भएका व्यक्ति केन्द्रीय समिति, प्रदेश समिति र जिल्ला समितिको पदाधिकारी वा सदस्यमा निर्वाचित हुन वा बस्न नपाउने व्यवस्था गरिएको छ । केन्द्रीय समितिको निर्वाचनमा कम्तीमा एक तिहाइ महिलासहित नेपालको विविधता प्रतिविम्बित हुनेगरी पार्टी सदस्य सङ्ख््याको अनुपातमा मधेसी, आदिवासी जनजाति, थारू, दलित, महिला, खस आर्य, मुस्लिम र अल्पसङ्ख्यक समुदाय, जातीय र सामाजिक समूहहरूबाट ७० प्रतिशत र खुल्ला प्रतिस्पर्धाबाट ३० प्रतिशत केन्द्रीय सदस्यहरू निर्वाचित हुने मस्यौदामा उल्लेख गरिएको छ ।. त्यसैगरी, मस्यौदामा पहिचानका आधारमा राष्ट्रिय समिति बनाइने विषयलाई विधानबाट हटाइने प्रस्ताव गरिएको छ । पार्टीमा मधेस राष्ट्रिय समिति, लिम्बुवान राष्ट्रिय समिति, किराँत राष्ट्रिय समिति, शेर्पालुङ राष्ट्रिय समिति, खसान राष्ट्रिय समिति, तमुवान राष्ट्रिय समिति, ताम्सालिङ राष्ट्रिय समिति, थारूवान राष्ट्रिय समिति, नेवा राष्ट्रिय समिति, मगरात राष्ट्रिय समिति र शिल्पी दलित राष्ट्रिय समिति रहेका छन् । नयाँ बन्ने विधानमा यी समिति नरहने जनाइएको छ । अब जसपाले सङ्घीय परिषद्को व्यवस्था पनि हटाउने भएको छ । उपेन्द्र यादव नेतृत्वको तत्कालीन सङ्घीय समाजवादी फोरमले डा बाबुराम भट्टराई नेतृत्वको नयाँ शक्तिसँग एकीकरण गरी समाजवादी पार्टी बनाएपछि सङ्घीय परिषद्को संरचना बनाएर भट्टराईलाई सोको अध्यक्ष बनाइएको थियो । भट्टराई पार्टीबाट अलग भएपछि अहिले सङ्घीय परिषद्को अध्यक्षमा अशोक राई छन् ।",https://eprateekdaily.com/2023/03/25/48879
वडाध्यक्ष चौधरीलाई चौथोपटक म्याद थप,स्थानीय,प्रतीक दैनिक,"चैत्र ९, २०७९",निजगढ,"कोल्हवी नगरपालिका–५ का वडाध्यक्ष नन्दकिशोर चौधरी १३ दिनदेखि डिभिजन वन कार्यालय, सिमरा, बाराको हिरासतमा छन् । बारा जिल्ला अदालतले चौथोपटक बुधवार पनि पाँच दिनका लागि म्याद थप गरेपछि उनी लगातार वन कार्यालयको थुनुवा कोठामा बसेका छन् ।. वडाध्यक्ष चौधरीलाई सोही वडाको रामवनस्थित राष्ट्रिय वन क्षेत्रको साढे पाँच हेक्टर वन क्षेत्रमा तारबार गरी रोपिएका टिक, मसलालगायत अन्य प्रजातिका करीब नौ हजार बोटबिरुवा, लाथ्रा काटी, तारबार भाँची क्षति पुर्याउने कार्यमा संलग्नताको आरोपमा घटनास्थलबाट सशस्त्र वनरक्षकको टोलीले पक्राउ गरेको थियो । उनलाई फागुन २७ गते शनिवार बिहान पक्राउ गरिएको हो ।. उक्त वन क्षेत्रको स्थलगत निरीक्षण गर्न बाराका प्रमुख जिल्ला अधिकारी एवं जिल्ला वन सुरक्षा समन्वय समितिका अध्यक्ष नवराज सापकोटा आएको जानकारी पाएपछि वडाध्यक्ष चौधरी उपस्थित हुन आलटाल गरेका थिए । स्थानीयलाई उक्साइ उक्त वृक्षारोपण क्षेत्रमा हानिनोक्सानी पुर्याउने कार्यमा संलग्न रहेको भन्दै उनलाई पक्राउ गरी अनुसन्धान भइरहेको वन कार्यालयले जनाएको छ ।. वडाध्यक्ष चौधरीले सो वन क्षेत्रका बोटबिरुवा, लाथ्रा, तारबारमा हानिनोक्सानी पुर्याउने कार्यमा आफू संलग्न नभएको र कोही कसैलाई नउक्साएको बताउनु गरेका छन् ।. वृक्षारोपण गरिएको उक्त जमीन कब्जा गर्ने मनसायले हानिनोक्सानी पुर्याएको हुन सक्ने वन कर्मचारीहरूको आशङ्का छ । वडा कार्यालयबाट नापनक्शा बनाइ वन क्षेत्रको जमीन अतिक्रमण गरी खेतीपाती, घरटहरा बनाइएको बताइएको छ । डिभिजनल वन अधिकृत विनोद सिंहले वन क्षेत्रको जमीन नापनक्शा गर्न कसले आदेश दियो भन्दै कडाइ गर्दा वडाध्यक्ष चौधरीले दुव्र्यवहार गरेपछि प्रमुख सिंहले चौधरी तुरुन्तै पक्राउ गर्न आदेश दिएका थिए ।. वडाध्यक्ष चौधरी जनप्रतिनिधि नहुँदा पनि वन क्षेत्रको अतिक्रमित जमीन फिर्ता गराउने प्रयास गर्दा उनले अवरोध पुर्याउने गरेको वन कर्मचारीहरू बताउँछन् ।. “हिजो बुधवार चौथोपटक थुनामा राख्न पाँच दिनको लागि अदालतबाट म्याद थपिएको छ,” प्रवक्ता एवं सहायक वन अधिकृत जवाहरलालप्रसाद कुर्मीले बताए ।. वडाध्यक्ष चौधरी पक्राउ परेकै दिन जिल्ला प्रशासन कार्यालय, बाराले उक्त क्षेत्रको संरक्षण गरी पुनः हरियाली बनाउने कार्य अघि बढाउन र घटनामा संलग्न जो कोहीलाई यथाशीघ्र पक्राउ गरी कानूनी कारबाहीको दायरामा ल्याउन डिभिजन वन कार्यालयलाई निर्देशन दिएको थियो । वन अतिक्रमित क्षेत्र, घरटहराहरू हटाइ वृक्षारोपण गर्न र आवश्यकता अनुसार सो क्षेत्रमा जनपद र सशस्त्र प्रहरीको विशेष निगरानी राखी संयुक्त गस्ती गर्ने निर्णय पनि भएको जिल्ला प्रशासन कार्यालय, बाराले जनाएको छ ।",https://eprateekdaily.com/2023/03/23/48821
मधेस सरकारले ठोरीलाई झुक्कायो,स्थानीय,प्रतीक दैनिक,"चैत्र ११, २०७९",ठोरी,"मधेस प्रदेश सरकारले गत वर्षको चैत ११ गते ठोरीलाई मधेस प्रदेशकै पहिलो पर्यटकीय क्षेत्र घोषणा गरेको आज एक वर्ष पूरा भएको छ ।. गत वर्ष चैत ११ गते मधेस सरकारले निकै तामझामका साथ ठोरीलाई पर्यटकीय क्षेत्र घोषणा गर्दा ठोरीवासीलाई खुशी लागेको थियो तर आज एक वर्ष पूरा हुँदा पनि प्रदेश सरकारले पर्यटकको नाममा कुनै माखो नमार्दा ठोरीवासीलाई ‘हात्ती आयो हात्ती आयो फुस्सा’झंै भएको छ ।. ठोरीमा मन्त्रिपरिषद्को बैठक बस्दा अब पक्कै केही हुन्छ कि भन्ने लागेको थियो तर मधेस सरकारले ठोरीको पर्यटकीय अस्मितामाथि खेलबाड गर्न खोजेको रहेछ भन्ने बुझाइ स्थानीयको छ ।. ठोरीमैं मन्त्रिपरिषद्को बैठक बसी रु १० करोड विनियोजन गरिएको थियो । तत्कालीन मधेस प्रदेशका मुख्यमन्त्री लालबाबू राउत गद्दीले सो घोषणा गरेको तर पूरा नभएकोमा ठोरीका वडाध्यक्ष अमृतकृष्ण सापकोटाले गुनासो गरे ।. ठोरीमा पर्यटनको प्रचुर मात्रामा सम्भाव्यता भएको बुझ्दाबुझ्दै पनि पर्यटकीय क्षेत्र घोषणा गरेर प्रदेश सरकार आफैं निकम्मा बनेको उनले आरोप लगाए ।. ठोरीमा सीतागुफा, रानीवन, गणेशमान पार्क राईधारा, सेतो पहाड, रेडहिल, मनमोहन पार्क, झुलुङ्गे पुल, सिनेपर्वत, चीसापानीलगायतका दर्जनौं पर्यटकीय क्षेत्र रहेका छन् । ठोरीमा आन्तरिक तथा बाह्य पर्यटकहरू दैनिकरूपमा सयौंका सङ्ख्यामा आउने गर्छन् ।",https://eprateekdaily.com/2023/03/25/48886
छोराको उपचारको लागि गरीब बुबाको अपील,स्थानीय,प्रतीक दैनिक,"चैत्र ११, २०७९",वीरगंज,वीरगंज महानगरपालिका–२१ परवानीपुर निवासी जयप्रकाश राउतले १० वर्षीय छोरा आकाश कुमारको उपचारको लागि सहयोगीहरूसँग अपील गरेका छन् ।. चार महीनाअघि आकाश खेल्ने क्रममा चिप्लिएर लडेका थिए । आर्थिक अवस्था कमजोर भएकोले उनको परिवारले उपचार गराउन नसकेको र अहिले उनको खुट्टा बाङ्गो भएर हिंड्न सकेका छैनन् ।. तत्कालै प्लास्टर गरिएको भए खुट्टा ठीक हुने थियो तर अहिले चार महीना भएको र समयमा उपचार हुन नसकेकोले उनले एउटा खुट्टाबाट राम्ररी हिंड्डुल गर्न सकेका छैनन् । आकाशका बुबा जयप्रकाश साइकलमा चिनियाँ मिठाइ बिक्री गरेर घर चलाउँछन् ।. छोराको उपचार गर्न आफ्नो सामथ्र्यले नभ्याएको भन्दै उनले छोराको उपचार गराइदिन सहयोगीहरूसँग अपील गरेका हुन् । उनले यो अवधिमा केही व्यक्तिहरूले गरेको सहयोग चेकजाँचमा खर्च भएको र शल्यक्रियासहितको उपचार विधिमा रु डेढ लाख खर्च चिकित्सकले बताएको भन्दै सो उपचार गराइदिन अपील गरेका छन् ।,https://eprateekdaily.com/2023/03/25/48860
सहायक वन अधिकृत यादव निलम्बित,स्थानीय,प्रतीक दैनिक,"चैत्र ११, २०७९",पर्सागढी,"डिभिजन वन कार्यालय, पर्साका सहायक वन अधिकृत रामपुकार यादव निलम्बनमा परेका छन् ।. सेवाग्राहीबाट घूस लिएको प्रमाण फेला परेपछि उद्योग, पर्यटन तथा वन मन्त्रालयले अधिकृत यादवलाई निलम्बन गरेको हो ।. हिरासतमा रहेको एकजना अभियुक्तका मानिससँग आर्थिक लेनदेन गरेको प्रमाण भेटिएपछि सहायक वन अधिकृत यादवलाई ६० दिनका लागि निलम्बन गरिएको मन्त्रालयकी प्रवक्ता अञ्जना कायस्थले बताइन् ।. सहायक अधिकृत (सातौं तह) यादवले प्रदेश निजामती सेवा ऐन, २०७७ को दफा ८७ (२) बमोजिमको कसूर गरेको पाइएकोले सो विषयको छानबीन कार्यमा सबुत मेटाउन, गायब पार्न सक्ने सम्भावना रहेकाले निजलाई निलम्बन गरिएको मन्त्रालयले जनाएको छ ।. बाराको परवानीपुर गापा–१ स्थित मुसहरी निवासी जयनारायण साहविरुद्ध अवैधरूपमा वन पैदावार ओसारपोसार मुद्दामा गत फागुन १६ गतेदेखि अधिकृत यादवले अनुसन्धान गरेका र यही चैत ६ गते साह पक्राउ परेका थिए ।. जयनारायण साहको नाममा रहेको म्याजिक गाडीबाट काठ ओसारपोसार गरिएको र सोही कसूरमा उनलाई पक्राउ गरिएको थियो । तर पक्राउ परेका जयनारायणले सो गाडी आफूले भाडामा दिएको बयान दिएपछि उनको सो मुद्दा मिलाइदिने आश्वासनमा सहायक वन अधिकृत यादवले रु चार लाख घूस लिएका थिए । उनले सो रकम लिएका प्रमाणहरू मन्त्रालयलाई प्राप्त भएपछि निलम्बन गरिएको स्रोतले जनाएको छ । पटकपटक गरी चार लाख रकम लिएको र थप रकम माग गर्न नछाडेका कारण उनीविरुद्ध घूस लेनदेनको प्रमाण तयार गरिएको र सो प्रमाण मन्त्रालयमा बुझाइएको थियो ।. सहायक वन अधिकृत यादवविरुद्धको प्रमाणका आधारमा मधेस प्रदेशका उद्योग, पर्यटन तथा वन राज्यमन्त्री रहबर अन्सारीको निर्देशनमा निलम्बन गरी कारबाही प्रक्रिया अगाडि बढाइएको हो । पदीय जिम्मेवारी वहन नगरेको, आर्थिक प्रलोभनमा परेको प्रमाण भेटिएपछि निलम्बन गरेर कारबाही प्रक्रिया अगाडि बढाइएको राज्यमन्त्री अन्सारीले बताए ।",https://eprateekdaily.com/2023/03/25/48863
"पर्सा जिल्लाको जनसङ्ख्या साढे छ लाखभन्दा बढी,  ठोरी, जीराभवानी र सखुवाप्रसौनीमा महिला सङ्ख्या बढी",स्थानीय,प्रतीक दैनिक,"चैत्र ११, २०७९",वीरगंज,"राष्ट्रिय जनगणना २०७८ को नतीजा शुक्रवार सार्वजनिक भएको छ । सार्वजनिक भएको नतीजा अनुसार पर्सा जिल्लाको कुल जनसङ्ख्या छ लाख ५४ हजार ४७१ पुगेको छ । २०६८ को जनगणनामा यो जिल्लाको जनसङ्ख्या छ लाख एक हजार १७ थियो । प्रत्येक दश वर्षमा जनगणना हुन्छ र यसपटक भएको जनगणनाबाट पर्सामा ५३ हजार ४६४ जनसङ्ख्या बढेको तथ्याङ्कले देखाएको छ ।. नेपालको कुल जनसङ्ख्या दुई करोड ९१ हजार ६४ हजार ५७८ रहेको र त्यसमा पुरुष एक करोड ४२ लाख ५३ हजार ५५१ तथा महिला एक करोड ४९ लाख ११ हजार २७ छन् । २०६८ सालको जनगणनामा कुल जनसङ्ख्या दुई करोड ६४ लाख ९४ हजार ५०४ थियो ।. पर्साका १४ वटा पालिकामा सबैभन्दा बढी साक्षर वीरगंज महानगरपालिका छन् ।. महानगरमा जनगणना अनुसार ७६.०४ प्रतिशत मानिस साक्षर छन् । यसैगरी, सबैभन्दा कम साक्षर जीराभवानी गापामा ६१.३१ प्रतिशत रहेको जनगणनाले देखाएको छ । १४ वटा पालिमामा सबैभन्दा बढी जनघनत्व वीरगंज महानगरपालिकामा प्रतिवर्गमिटर दुई हजार ६२ छ भने सबैभन्दा कम जनघनत्व ठोरी गापामा १३४ छ ।. ठोरी, जीराभवानी तथा सखुवाप्रसौनी गापामा पुरुषभन्दा महिलाको सङ्ख्या बढी छ । पर्साका पालिकाहरूमा सबैभन्दा बढी वीरगंज महानगरमा ४७ हजार ११४ परिवार सङ्ख्या छ भने तथा सबैभन्दा कम पकाहामैनपुर गापामा तीन हजार ५३० परिवार सङ्ख्या छ । २०७८ को जनगणना अनुसार वीरगंज महानगरको जनसङ्ख्या दुई लाख ७२ हजार ३८२ छ भने सबैभन्दा कम ठोरी गापामा १७ हजार २१९ छ । पर्सामा वार्षिक जनसङ्ख्या वृद्धिदर १.१८ छ भने जगरनाथपुर गापामा शून्य प्रतिशत छ ।. पर्साको पालिकास्तरमा जनसङ्ख्या. राष्ट्रिय जनगणना २०७८ अनुसार बहुदरामाई नपाको जनसङ्ख्या ४३ हजार ४७८ छ भने २०६८ सालमा ३८ हजार ६७३ थियो । विन्ध्यवासिनी गापाको जनसङ्ख्या २४ हजार ९९१ छ भने २०६८ सालमा २४ हजार ४६८ थियो । यसैगरी, वीरगंज महानगरपालिकाको दुई लाख ७२ हजार ३८२ जनसङ्ख्या छ भने २०६८ सालमा दुई लाख ४० हजार ९२२ थियो । छिपहरमाई गापामा २९ हजार दुई, धोबिनी गापामा २२ हजार ६०६, जगरनाथपुर गापामा ३२ हजार ६४९, जीराभजानी गापामा २२ हजार ६७७, कालिकामाई गापामा २३ हजार ४०, पकहामैनपुर गापामा २२ हजार ५८५, पर्सागढी नपामा ४१ हजार ५६९, पटेर्वासुगौली गापामा २५ हजार ४९८, पोखरिया नपामा ३७ हजार ६७५, सखुवाप्रसौनी गापामा ३५ हजार ३९९, ठोरी गापामा १७ हजार २१९ जनसङ्ख्या रहेको राष्ट्रिय जनगणनाले आज सार्वजनिक गरेको तथ्याङ्कमा उल्लेख छ ।",https://eprateekdaily.com/2023/03/25/48869
अहिलेको गठबन्धन पवित्र हो –नेता नेपाल,स्थानीय,प्रतीक दैनिक,"चैत्र ११, २०७९",सिम्रौनगढ,"मिडिया फर बोर्डर हार्मोनी, रौतहटको आयोजनामा शनिवार रौतहटको ईशनाथ नगरपालिका–३ औरैयास्थित ईशनाथ मन्दिरमा नेपाल–भारत सम्बन्धबारे अन्तक्र्रिया सम्पन्न भएको छ ।. कार्यक्रमका प्रमुख अतिथि नेकपा (एकीकृत समाजवादी)का अध्यक्ष एवं पूर्वप्रधानमन्त्री माधवकुमार नेपालले अहिलेको गठबन्धन पवित्र भएको र यसअघि एमाले–माओवादीसहितको गठबन्धन अपवित्र भएको बताए ।. उनले अहिलेको गठबन्धन सरकार पाँच वर्षसम्म टिकाउ हुने दाबी गरे । उनले किसानहरूको मलको समस्या समाधान हुने आश्वासन दिए । उनले मलको समस्या अल्पकालीन नभएर दीर्घकालीनरूपमा समाधान हुनुपर्नेमा जोड दिए ।. वीरगंजस्थित भारतीय महावाणिज्य दूतावासका महावाणिज्यदूत नितेश कुमारले नेपाल र भारतबीचको सम्बन्धमा आँच नआउने बताए । उनले सीमा आवागमनमा समस्या नभएको बताउँदै दुवै देशका नागरिकले सीमा नियम कानूनको पालना गर्नुपर्ने बताए ।. मेडिया फर बोर्डर हार्मोनी, रौतहटका अध्यक्ष किशोरी यादवको अध्यक्षतामा भएको कार्यक्रममा नेपाल–भारतबीचको सम्बन्ध र सीमामा देखिने समस्याहरूका बारेमा छलफल भएको थियो । कार्यक्रममा सहभागीहरूले भारतीय सीमा सुरक्षा बल (एसएसबी)ले नेपालीहरूलाई दुःख दिएको, सीमामा दुवै देशका नागरिकसँग सटही गर्दा बढी रकम लिने गरेको र आवागमनमा बेलाबखत समस्या भोग्नुपरेको गुनासो गरेका थिए ।. कार्यक्रममा पूर्वमन्त्री अनिल झा, रेवन्त झा, प्रा राजकुमार, सूर्य यादव, अमरेश तिवारीलगायतले मन्तव्य व्यक्त गरेका थिए ।",https://eprateekdaily.com/2023/03/25/48896
गर्मी शुरू भएसँगै प्रदूषणलाई लिएर चिन्ता,स्थानीय,प्रतीक दैनिक,"चैत्र ९, २०७९",सेढवा,"पटेर्वासुगौली गाउँपालिका–२ रङ्गपुरस्थित शिवम् लेयर्स फार्म प्रालिका कारण सो आसपासका गाउँलेहरूले समस्या भोग्दै आएका छन् ।. शिवम् लेयर्स फार्म प्रालिमा पचास हजारभन्दा बढी कुखुरा पालन गरिएको र फार्मबाट उत्पन्न वायु प्रदूषण तथा झिंगाका कारण आसपासका मानिसहरूलाई दैनिकीमा समस्या हुनुका साथै विभिन्न रोगले ग्रसित भएका छन् । पटेर्वासुगौली गापा–१, २, ३ अन्तर्गत पर्ने मकवानीटोल, वनकटवा, चापी, भाथा, थरघटी, धर्मबस्ती, रामपुर, बैजनाथपुर र रङ्गपुरका मानिसहरू सो फार्मको प्रदूषणको प्रत्यक्ष शिकार हुँदै आएका छन् ।. पटेर्वासुगौली गापा–२ थरघटी निवासी मीना देवीले फार्मको प्रदूषण र सोबाट विकसित भएका झिंगाका कारण घरमा खाना खान पनि समस्या हुने गरेको बताइन् ।. प्रदूषणका कारण बसिनसक्नु हुने र खान बसेका बेलामा गासैपिच्छे झिंगा फालेर खानुपर्ने बाध्यकारी अवस्था रहेको बताइन् । उनले प्रदूषण र झिंगाका कारण झाडापखाला, ज्वरो र चर्मरोगले गाउँलेहरू पीडित रहेको बताइन् ।. यो क्षेत्रमा रहेका विद्यालय, स्वास्थ्य संस्थाहरूमा पनि सधैं दुर्गन्धसँगै झिंगाको प्रकोप सहनुपरेको स्थानीय अभिताभ बच्चन चौधरीले बताए । उनले फार्म सार्नुपर्यो अथवा गाउँलेलाई अन्यत्र व्यवस्थापन गर्नुको विकल्प नभएको बताए । चौधरीले फार्मको कारण नर्कको जीवन जिउन बाध्य पारिएको बताएका छन् ।. जाडोयाम सकिएर गर्मीयाम शुरू भएसँगै प्रदूषण र झिंगाको थप प्रकोप बढ्ने उनले बताए । अहिले यस क्षेत्रका मानिसहरू झिंगाबाट जोगिन दिउँसै झुलभित्र बस्न बाध्य छन् । कतिपय मानिस झिंगाको कारण झुलभित्र बसेर खाने गरेको पटेर्वासुगौली–२ वनकटवाका सहदेव चौधरीले गुनासो गरे । उनले वातावरण प्रदूषण र झिंगाका कारण पाँच किलोमिटरसम्म गाउँमा भोजभतेर रोकिएको बताए । उनले यो क्षेत्रमा हुने उत्सवहरूमा पनि सोही प्रदूषणका कारण अन्यत्रबाट मानिसहरूको सहभागिता नहुने गरेको बताए ।. गापा कार्यपालिका सदस्य सविना विकले दुर्गन्ध र झिंगाको प्रकोपका बारेमा थाहा पाएका इष्टमित्र, आफन्तहरू अहिले गाउँमा आउन छाडेको र अहिले वैवाहिक कार्यक्रम पनि रोकिएको बताइन् । अन्यत्रका मानिसले छोरी दिन बन्द गरेकाले यो क्षेत्रका केटाहरूको विवाह प्रभावित हुँदै आएको उनले बताइन् ।. गर्मीयाम शुरू भएसँगै झाडापखाला, टाउको दुख्ने, ज्वरो लागेका बिरामीहरूको सङ्ख्या बढिरहेको स्वास्थ्य चौकी रङ्गपुरले जनाएको छ ।. सो फार्मले फैलाएको प्रदूषणका कारण आसपासका खेतीपाती पनि प्रभावित भएको छ ।. किसानहरूले लगाएका बाली धान, गहुँ, तोरीमा बाला नलाग्ने र लागेको बालामा पनि दाना लाग्ने नगरेको किसानहरूले बताए । उनीहरूले बगैंचामा फलफूल पनि नलागेको बताएका छन् ।. फार्मले सर्वत्र समस्या पारेपछि गापाले फार्मको अनुगमन गरेको थियो । फार्मको विरोधमा स्थानीयहरूको ठूलो आक्रोशपछि गापाले अनुगमन गरेको र फार्म बन्द गर्न सिफारिश गरेको उपाध्यक्ष ममता महतोले बताइन् । उनले पालिकाबाट फार्म बन्दका लागि छिट्टै परिपत्र जारी गरिने जानकारी गराइन् ।",https://eprateekdaily.com/2023/03/23/48824
चैती छठ पूजा शुरू,स्थानीय,प्रतीक दैनिक,"चैत्र ११, २०७९",पोखरिया,"श्रद्धा र निष्ठापूर्वक मनाइने चैती छठ शनिवारदेखि विधिवत्रूपमा शुरू भएको छ ।. चैत शुक्ल चतुर्थीदेखि सप्तमीसम्म चार दिन विभिन्न विधिका साथ मनाइने छठको पहिलो दिन बर्तालुले नहाय–खाय (पवित्र स्नान गरेर शुद्ध खाने) विधिबाट चैती छठ पूजाको शुभारम्भ गरेका छन् । पर्वको पहिलो दिन पवित्र स्नान गरेर व्रत सङ्कल्प गरी चोखो खाने चलन छ ।. शरद् र वसन्त ऋतुमा गरी वर्षमा दुईपटक मनाइने छठ सूर्य उपासनाको पर्व हो ।. शरद् ऋतुमा कात्तिक शुक्ल चौथीदेखि सप्तमीसम्म र वसन्त ऋतुमा चैत शुक्ल चौथीदेखि सप्तमीसम्म समान विधिले यो पर्व सम्पन्न गरिन्छ । तराई–मधेसमा छठ जनजन परिचालन हुने महापर्व मानिन्छ । यद्यपि कात्तिक सरह भने चैती छठ मनाइँदैन ।. छठ पर्वको पहिलो दिन नहाय–खाय, दोस्रो दिन उपवास बसेर राति सख्खरमा पकाइएको खीर, पुडी खाइन्छ, जसलाई खरना भनिन्छ । तेस्रो दिन षष्टी तिथिमा निराहार उपवास बसेर साँझ अस्ताउँदो सूर्यलाई अघ्र्य दिइन्छ, जसलाई सँझिया घाट भनिन्छ । सप्तमीका दिन बिहान उदाउँदो सूर्यलाई अघ्र्य दिएर पर्व सम्पन्न गरिन्छ ।. छठ पर्वमा ठेकुवा, केरा, उखु, सुन्तला, कागती, बोडी, सुथनी, मूलालगायतका फलफूल र हरियो तरकारी बर्तालुले अघ्र्यका बेला सूर्यतर्फ देखाउने गर्छन् ।. छठ सूर्य र सूर्यपत्नी षष्टीको उपासनाको पर्व हो । यो व्रतको प्रभावले बर्तालुको मनोकाङ्क्षा पूरा हुने विश्वास गरिन्छ । व्रत प्रभावले छालाजन्य रोग नलाग्ने जनविश्वास छ ।",https://eprateekdaily.com/2023/03/25/48892
सूर्य नेपालको आयोजनामा उलफेल्ट तालीम सम्पन्न,स्थानीय,प्रतीक दैनिक,"चैत्र ११, २०७९",वीरगंज,"सूर्य नेपाल प्रालि, सिमराको आयोजना र चेली सहकारी संस्था लिमिटेड वीरगंजको सहकार्यमा जीतपुरसिमरा उपमहानगरपालिका–१, २, ३ र ४ का विपन्न महिलाहरूलाई २२ दिने उलफेल्ट तालीम शुक्रवार सम्पन्न भएको छ ।. कार्यक्रमका प्रमुख अतिथि जीतपुर नगर उद्योग वाणिज्य सङ्घका अध्यक्ष मोहन शर्माले सिकेको सीपलाई व्यवहारमा उतारेर रोजगार गर्न सहभागी महिलाहरूलाई सुझाए । उनले सूर्य नेपालले शिक्षा, स्वास्थ्य, खेलकूद, सीपमूलक तालीमलगायत सामाजिक उत्थानका विषयमा गर्दै आएको सहयोगको प्रशंसा गरे ।. कार्यक्रममा सूर्य नेपाल प्रालिका प्रबन्धक/व्यवस्थापक सुरेशकाजी श्रेष्ठले सूर्य नेपालले सिमराको मुहार परिवर्तनमा भूमिका खेल्दै आएको र आगामी दिनमा पनि भूमिका खेल्ने बताए । उनले विपन्न महिलाहरूलाई लक्षित गरेर सीपमूलक तालीम दिंदै आएको र अहिलेसम्मका तालीमहरू प्रभावकारी भएको दाबी गरे ।. यसअघि सूर्य नेपालको आयोजनामा डककुशन र अचार बनाउने तालीम लिएर रोजगार गर्दै आएका सीता कुम्हाल र शकुन्तला कुम्हालले तालीममा सिकेको सीप अनुसारको रोजगार गरेर जीवकोपार्जन गर्दै आएको बताइन् । कार्यक्रममा सञ्जय साह, चेली सहकारी संस्थाकी अध्यक्ष कमला घिमिरेले मन्तव्य व्यक्त गरेका थिए ।. चारवटा वडाका २० जना विपन्न महिलालाई गत फागुन १२ गतेदेखि प्रशिक्षकद्वय सविता भट्टराई र सञ्जु रानाले तालीम दिएका थिए ।",https://eprateekdaily.com/2023/03/25/48857
सिम्रौनगढ नगरपालिकाको तालाबन्दी खुल्यो,स्थानीय,प्रतीक दैनिक,"चैत्र ९, २०७९",सिम्रौनगढ,"सिम्रौनगढ नगरपालिकामा चैत ५ गते आइतवार जनप्रतिनिधिहरूले लगाएको ताला बिहीवार दिउँसो सहमतिमा खोलिएको छ ।. जिल्ला प्रशासन कार्यालय, बाराका प्रमुख नवराज सापकोटाको अध्यक्षतामा बसेको बैठकले करार, अस्थायी, ज्यालादारी कर्मचारीहरूको व्यवस्थापनका विषयमा हिजो सहमति भएपछि आज दिउँसो १२ बजे नगरपालिका कार्यालयमा लगाइएको ताला खुलेको छ ।. नगरपालिकामा स्थायी कर्मचारी पदपूर्ति नहुन्जेलसम्म साबिक स्थानीय निकायबाट नियुक्त भएर नगरपालिकामा कार्यरत कर्मचारी, सिम्रौनगढ नगरपालिकाबाट नियुक्ति भएर हालसम्म कार्यरत कर्मचारी, प्राविधिक कर्मचारी एवं नगरपालिकालाई प्राप्त हुने ससर्त अनुदान शीर्षकबाट सेवासुविधा प्राप्त गर्नेगरी प्रक्रिया पूरा गरी नियुक्त भएका कर्मचारीलाई निरन्तरता दिने,. नगरपालिकामा स्थायी कर्मचारी पदपूर्ति गर्ने, नपामा स्वीकृति भएका सबै तहका दरबन्दीलाई कार्यपालिकाको बैठकबाट निर्णय गरी प्रदेश लोकसेवा आयोग जनकपुरमा स्थायी पदपूर्तिका लागि लेखी पठाउने, सिम्रौनगढ नगरपालिकाको योजना शाखामा कार्यरत जीतेन्द्र यादवलाई अन्यत्र काममा लगाउने र विद्यमान इन्जिनीयरमध्ये नगरप्रमुखले उपयुक्त ठानेकालाई योजना प्रमुखको जिम्मेवारी दिने सहमति भएको छ ।. बैठकमा नगरप्रमुख किशोरीप्रसाद कलवार, प्रहरी उपरीक्षक होबिन्द्र बोगटी, सशस्त्र प्रहरी उपरीक्षक तोपबहादुर डाङी, राष्ट्रिय अनुसन्धानका प्रमुख अभिनयकुमार सिंह, प्रमुख प्रशासकीय अधिकृत दिनेशकुमार न्यौपाने, वडाध्यक्ष दीनदयाल मुखिया, अरविन्द मुखिया, अजिउल्लाह अन्सारी, अवधेशकुमार सहनी, नन्दकिशोरप्रसाद जयसवाल, विवेक मेहता, रामएकबालप्रसाद यादव, राजकुमार यादव, सुरेन्द्रप्रसाद जयसवाल, उपप्रमुखका सल्लाहकार शेख मोतिम, नितेश यादवलगायत सहभागी थिए ।",https://eprateekdaily.com/2023/03/23/48818
"नर्सिड्को तालाबन्दी फिर्ता, ठाराब क्याम्पसमा तालाबन्दी खुलाउन वार्ता जारी",स्थानीय,प्रतीक दैनिक,"चैत्र ७, २०७९",वीरगंज,"चिकित्साशास्त्र अध्ययन संस्थान वीरगंज नर्सिङ क्याम्पसमा बितेको चैत ५ गते नेविसङ्घले गरेको तालाबन्दी आज साँझ ५ बजे फिर्ता लिएको छ । वार्तामा सहमति भएपछि तालाबन्दी फिर्ता भएको जनाइएको छ ।. चैत ५ गते सम्पन्न स्ववियु निर्वाचनको मतपरिणाम सार्वजनिक भएर अनेरास्ववियुले प्रत्यक्ष र समानुपातिक दुवैमा जीत हासिल गरेपछि नेविसङ्घ क्याम्पस एकाइले क्याम्पस प्रमुखको कक्षमा सोही दिन राति ११ बजे तालाबन्दी गरेको थियो । मतदान र मतगणना सकिएर मतपरिणाम सार्वजनिक भएपछि नेविसङ्घले तालाबन्दी गरेर क्याम्पसप्रमुखमाथि विद्यार्थीहरूलाई डर, धाक र धम्की दिएर अखिलको पक्षमा मत मागेको आरोप लगाएको थियो । तालाबन्दीको विरोध गर्दै आएको अखिलले मङ्गलवार तालाबन्दी खुलाउन माग गर्दै क्याम्पस प्रशासन कक्षअगाडि धर्ना दियो । अखिलका नेत्रीहरूले नेविसङ्घको आरोप सुहाउँदो नभएको बताए ।. ठाराब क्याम्पसको तालाबन्दी यथावत्. तोकिएको समयमा स्ववियु निर्वाचनको माग गर्दै ठाराब क्याम्पसमा नेविसङ्घको एउटा समूहले लगाएको तालाबन्दी पनि यथावत् छ । स्ववियु निर्वाचन चैत ५ गते तोकिएकोमा विभिन्न विवादका कारण चैत ८ गते सारिएको थियो । तर सो समयमा पनि हुन नसक्ने भनेर प्रमुख जिल्ला अधिकारी हीरालाल रेग्मीको पहलमा बसेको सर्वदलीय, सर्वपक्षीय बैठकले स्ववियु निर्वाचन जेठ १३ गते हुने निर्णय गरेपछि सोको विरोधमा नेविसङ्घको एउटा समूहले क्याम्पसमा तालाबन्दी गरेको थियो । अहिले तालाबन्दी खुलाउन बाहिर र भित्र दुवैतर्फ वार्ताहरू भइरहेका छन् तर सफलता प्राप्त नभएको बताइन्छ । ठाराब क्याम्पसमा यही चैत १२ गतेदेखि स्नातक तह चौथो वर्षको परीक्षा हुन गइरहेको छ । परीक्षासम्म वार्ताको माध्यमबाट तालाबन्दी खुलाउने प्रयास जारी रहेको ठाराब क्याम्पसले जनाएको छ ।",https://eprateekdaily.com/2023/03/21/48734
"भाटभटेनी सुपरमार्केट वीरगंजमा आम उपभोक्ता खुशी, खुद्रा व्यापारीहरू चिन्तित",स्थानीय,प्रतीक दैनिक,"चैत्र ८, २०७९",वीरगंज,"नेपालकै ठूलो चेन सुपरमार्केट भाटभटेनी सुपरमार्केट पर्सि चैत ९ गते बिहीवारदेखि मधेस प्रदेशको वीरगंजमा सञ्चालनमा आउँदैछ ।. भाटभटेनीको २४औं स्टोरको रूपमा मधेस प्रदेशको वीरगंज शहरमा सुपरमार्केट शुभारम्भ हुन गइरहेको भाटभटेनीका अध्यक्ष तथा प्रबन्ध निर्देशक मीनबहादुर गुरुङले बताए ।. वीरगंज महानगर–१४ गण्डक, बहुअरीमा दुई बिघा १० कट्ठा क्षेत्रफलमा रहेको यस सुपरमार्केटमा दुई लाख ५० हजार स्क्वायर फिटको सपिङ स्पेस रहेको तथा अन्डरग्राउन्ड बेसमेन्ट पार्र्किङसहित सात तलाको भवन रहेको उनले बताए ।. वीरगंजमा सञ्चालनमा आउन लागेको भाटभटेनी सुपरमार्केट अहिलेसम्म देशभरका २३ स्थानमा रहेका सुपरमार्केटको तुलनामा भवन तथा सपिङ स्पेसको हिसाबले सबैभन्दा ठूलो रहेको भाटभटेनी सुपरमार्केटका व्यवस्थापक विनोद भट्टराईले बताए ।. नेपालमैं अन्तर्राष्ट्रियस्तरको सपिङ सेवा र अनुभव प्रदान गर्ने उद्देश्यले देशभरका ठूला शहरहरूमा भाटभटेनीको सेवा विस्तार गरिएको सुपरमार्केटका अध्यक्ष एवं प्रबन्ध निर्देशक गुरुङले बताए ।. वीरगंज स्टोरको दुई अर्ब ५० करोडभन्दा बढी लागत रहेको र अढाई सयजना स्थानीयले रोजगार पाउने गुरुङले जानकारी गराए । उनले स्वदेशमैं सहज र सुलभ मूल्यमा अन्तर्राष्ट्रियस्तरको सपिङ सेवा उपलब्ध गराउनुका साथै धेरै युवालाई रोजगार दिने अभियान अन्तर्गतको भएको दाबी गरे ।. स्टोरमा ग्रोसरी, भाँडाकुँडा, खेलौना, लत्ताकपडा, जुत्ता, टिभी, फ्रीज, वाशिङ मेशिनलगायत दैनिक उपभोग्यका सबै सामान एकै थलोबाट सुपथ मूल्यमा उपलब्ध गराइने व्यवस्थापक भट्टराईले बताए । फूडकोर्टसहितको पूर्ण वातानुकूलित एवं आकर्षक सजावटसहित एकै स्थानमा अन्तर्राष्ट्रियस्तरका ब्रान्डेड सामानहरूलगायतका सुविधाहरू भएकाले उपभोक्ताको समयको बचत हुने उनले बताए ।. स्टोर शुभारम्भको अवसरमा सो दिन ग्रोसरीमा १० प्रतिशत र इलेक्ट्रिक सामानमा २० प्रतिशत छुटसँगै फ्री होम डेलिभरी सुविधा उपलब्ध गराइने स्टोर व्यवस्थापक भट्टराईले बताए ।. वीरगंजका खुद्रा व्यापारी चिन्तित. भाटभटेनी सञ्चालनमा आउन थालेपछि वीरगंजका खुद्रा व्यापारीहरू चिन्तित भएका छन् । बजारका विभिन्न स्थानमा पाइने वस्तुहरू एकै थलोमा बजार मूुल्यमा पाइने भएकाले व्यापार चौपट हुने खुद्रा व्यापारीहरूमा भय पसेको छ ।. लामो समयदेखि वीरगंजको व्यापार छिमेकी भारतको रक्सौल बजारले प्रभावित हुँदै आएको थियो । दुई दशकअघिसम्म विदेशी सामान खरीदका लागि भारतीय उपभोक्ताहरू वीरगंज आउने गरेकामा अहिले भारतमैं उपलब्ध भएपछि यहाँको व्यापार प्रभावित भएको थियो । वीरगंजको तुलनामा रक्सौलमा खाद्यान्न, इलेक्ट्रिक सामान, लत्ताकपडाहरू सस्तो हुने भएकाले वीरगंजसमेत देशका विभिन्न स्थानबाट आउनेहरूको लागि रक्सौल बजार आकर्षणको केन्द्र बन्दै आएको थियो । अहिले वीरगंजमा भाटभटेनी सुपरमार्केट सञ्चालनमा आउने भनेपछि आफूहरूको व्यापार नराम्ररी प्रभावित हुने भनेर खुद्रा व्यापारीहरू चिन्तित भएका हुन् ।. आमउपभोक्तामा खुशी. भाटभटेनी सुपरमार्केट सञ्चालनमा आउने समाचारसँगै वीरगंज आसपासका जिल्लाका मानिसहरूमा भने खुशी छाएको छ । महानगरमा एकै थलोमा सबैथरीका सामान पाउने सुपरमार्केट अहिलेसम्म सञ्चालनमा नआएको र अन्य शहरमा यो सुपरमार्केट सञ्चालनमा आएको सन्दर्भमा पहिलोचोटि खुल्न गइरहेको सुपरमार्केटप्रति आमउपभोक्ताको आकर्षण बढेको हो ।. खासगरी छिमकी मकवानपुरको हेटौंडा उपमहानगरपालिकामा यसअघि सञ्चालनमा आएको भाटभटेनी सुपरमार्केटमा वीरगंजका उपभोक्ताहरू जाने गरेका र त्यसको आकर्षणबाट प्रभावित उपभोक्ताहरूमा झनै खुशी छाएको छ ।",https://eprateekdaily.com/2023/03/22/48784
पिपरपाती झडपमा घाइतेहरूको जाहेरी दर्ता गर्न बारा प्रहरीको आनाकानी,स्थानीय,प्रतीक दैनिक,"चैत्र ७, २०७९",परवानीपुर,"बाराको पचरौता नगरपालिका–१ पिपरपाती गाउँका वडा सचिव विजय सिंह र उनका भाइ वडाध्यक्ष विनय सिंहबीच गत फागुन २९ गते बिहान साढे ९ बजे भएको झडपको घटना बारा प्रहरीले जाहेरी दर्ता गर्न आनाकानी गरिरहेको छ । दाजुभाइको घटना भएकोले जाहेरी दर्ता गर्न नमानेको बताइएको छ ।. सिम्रौनगढ नपा ८ वडा कार्यालयमा कार्यरत सचिव विनय सिंहको परिवार जाहेरी लिएर जिल्ला प्रहरी कार्यालय, बारामा एक हप्तादेखि दौडधूप गर्दा पनि जोहरी दर्ता नभएको आरोप लगाइएको छ ।. झडपमा परी विनय सिंह, निजकी पत्नी किरण सिंह, छोरा आलोक सिंह र अभिषेक सिंह गम्भीर घाइते भएका छन् । उनीहरूको वीरगंजस्थित एलएस न्यूरो अस्पतालमा उपचार भएको थियो । वडा सचिव सिंहको नाकमा गम्भीर चोट लागेको छ भने आलोक सिंहको टाउको काटिएको छ । वडा सचिवकी पत्नी र अर्का छोरा अभिषेक पनि गम्भीर घाइते भएका छन् । चिकित्सकको मेडिकल रिपोर्ट हेर्दा पनि जाहेरी दर्ताको प्रक्रिया बारा प्रहरीले शुरू नगरेको र उल्टै मुद्दा मिलापत्र गराउन दबाब दिएको वडा सचिवका परिवारजनले आरोप लगाएका छन् ।. वडा सचिवले निलम्बित वडाध्यक्ष विजय सिंह, निजका छोरा प्रिन्स सिंह, छिमेकी वीरेन्द्र सिंह, निजका छोरा छोटन सिंह, विनय सिंहका समर्थक सोनु सिंह, अर्जुन सिंह, अभिमन्यू सिंहलगायत व्यक्तिहरूलाई विपक्षी बनाइ ज्यान मार्ने उद्योग मुद्दा दर्ता गराउन जोहेरी लेखाएर दर्ता गराउन खोज्दा बारा प्रहरीले न्यायोचित आचरण नदेखाएको उनीहरूको आरोप छ । वडा सचिवका भाइ विनय सिंहतर्फबाट पनि आठजना घाइते भएको भन्दै उनीहरूको तर्फबाट पनि जाहेरी दर्ता गराउने प्रयास भइरहेकोले घटना मिलापत्रमा सल्टाउन खोजेको बारा प्रहरीले जनाएको छ ।. पिपरपाती प्रहरी चौकीका इन्चार्ज प्रहरी सहायक निरीक्षक शेख रोहुल्लाहका अनुसार फागुन २७ गते जुस खाएर फालिएको डिब्बाबारे विवाद भएपछि दुवै दाजुभाइबीच भनाभन हुँदा झडपले उग्ररूप लिएको थियो । झडपमा विनय सिंहका परिवार तथा आफन्तजन वडा सचिव विजय सिंहको घरमा पुगेर हातमुक्का, लाठी एवं रडले प्रहार गर्दा सचिव परिवार घाइते भएका जनाइएको छ ।. लोसपा नेता विनय सिंह पचरौता नगरपालिका वडा नं १ का निलम्बित अध्यक्ष हुन् । उनले पिपरपाती बजारमा कृषि सेड निर्माणमा अनियमितता गरेको कसूरमा अख्तियार दुरुपयोग अनुसन्धान आयोगले विशेष अदालतमा मुद्दा दायर गरेपछि छ महीनादेखि निलम्बित छन् ।",https://eprateekdaily.com/2023/03/21/48738
चितुवाको आक्रमणबाट प्रहरीसहित तीनजना घाइते,स्थानीय,प्रतीक दैनिक,"चैत्र ८, २०७९",पोखरिया,"पोखरिया नगरपालिकाको सतवरियामा चितुवाको आक्रमणबाट एकजना प्रहरीसहित तीनजना घाइते भएका छन् ।. पोखरिया नगरपालिका–५ सतवरियामा स्थानीयहरूले चितुवा हेरेपछि बस्तीमा भागदौड मचेको थियो । पोखरिया नगरपालिका–५ सतवरियाका शङ्करप्रसाद रौनियारले घरअगाडि चितुवा हेरेपछि हल्ला गरेका थिए ।. बस्तीमा चितुवा प्रवेश गरेको हल्ला फैलिएपछि चितुवा भगाउन सक्रियता देखाएका इलाका प्रहरी कार्यालय, पोखरियाका प्रहरी जवान सुचिन्द्रप्रसाद यादव चितुवाको आक्रमणबाट घाइते भएका थिए ।. चितुवाको आक्रमणबाट पोखरिया नपा–४ बस्ने ३० वर्षीय दिलमहमद मियाँ र ३९ वर्षीय जोगिन्द्र साह तेली पनि घाइते भएका छन् । घाइते तीनजनामध्ये तेली र प्रहरी जवान यादवको हत्केला र आंैलामा सामान्य चोट लागेको छ भने मियाँको छाती, हात तथा टाउकोमा गम्भीर चोट लागेको छ ।. घाइते मियाँलाई पोखरिया अस्पतालमा प्राथमिक उपचारपछि थप उपचारको लागि नारायणी अस्पताल, वीरगंज पठाइएको पोखरिया अस्पतालले जनाएको छ ।. चितुवा सतवरियाको एकजना स्थानीयको गाईगोठमा प्रवेश गरी बसेको थियो । सो क्षेत्रलाई प्रहरी, सशस्त्र र वनरक्षक टोलीले बिहानदेखि घेरा हालेर बसेका थिए र चितवन राष्ट्रिय निकुञ्जको टोली आएर चितुवालाई नियन्त्रणमा लिएर गएको थियो । चितुवाको कारण आज दिनभर सतवरियामा मानिसहरूको भीड लागेको थियो ।",https://eprateekdaily.com/2023/03/22/48768
रोटरीद्वारा तीनजनालाई ह्वील चेयर वितरण,स्थानीय,प्रतीक दैनिक,"चैत्र ९, २०७९",वीरगंज,"रोटरी क्लब अफ वीरगंजले तीनजना अपाङ्गलाई ह्वील चेयर वितरण गरेको छ । वीरगंज–११ श्रीपुरका गफुर मियाँ, आलमा खातुन र जरिना खातुनलाई ह्वील चेयर वितरण गरिएको रोटरीका निर्मल खत्रीले बताए ।. कार्यक्रममा रोटरीका सोहन पोद्दार, दीपक तुल्स्यान र वडाध्यक्ष अजय चौरसियालगायतको सहभागिता थियो ।",https://eprateekdaily.com/2023/03/23/48815
गरुडा र वृन्दावन नपामा सूचना माग गर्दै अनशन,स्थानीय,प्रतीक दैनिक,"चैत्र ८, २०७९",रौतहट,"रौतहट जिल्लाका दुईवटा नगरपालिकामा सूचना माग गर्दै अनशन भइरहेको छ ।. गरुडा नगरपालिकामा १२ बुँदे सूचना माग गरिएको र सो नदिएको विरोधमा चैत ५ गते आइतवारदेखि नगरप्रमुख पदमा पराजित लोकतान्त्रिक समाजवादी पार्टीका नेता दीपक यादव अनशनमा छन् भने वृन्दावन नगरपालिकामा १७ बुँदे सूचना नदिएको विरोधमा त्यहाँ पनि नगरप्रमुख पदमा पराजित चारजना प्रत्याशी हिजोदेखि अनशनमा बसेका छन् ।. गरुडा नपामा अनशरत यादवको स्वास्थ्य अवस्था बिगँ्रदै गएपछि उनको माग सम्बोधन गरिने आश्वासनसहित नगरप्रमुख कन्थमणि जयसवाल, उपप्रमुख पूनम चौधरी र प्रमुख प्रशासकीय अधिकृत भूदेव झाले अनशन तोड्न आग्रह गर्दै आएका छन् । उनीहरू अनशनस्थलमा गएर अनशनरत यादवले माग गरेका १२ बुँदे सूचना उपलब्ध गराउने प्रतिबद्धता जाहेर गरे पनि अनशन बसेका यादवले भने पहिले सूचना दिनुपर्ने अडानका साथ अनशन तोडेका छैनन् ।. वृन्दावन नगरपालिकामा १७ बुँदे सूचना माग गरेको र उपलब्ध नगराइएको भन्दै विरोधमा नगरप्रमुख पदमा पराजित नेका, एमाले, जसपा, माओवादी केन्द्र र राप्रपाका उम्मेदवारहरूका साथै निर्वाचित वडाध्यक्षहरू पनि अनशन बसेका छन् ।. हिजोदेखि नगरप्रमुखमा पराजित रामस्नेही यादव, प्रेमशङ्कर यादव, शेख हकिम, रामप्रसाद पटेल र पवन यादव तथा निर्वाचित वडाध्यक्षहरू सिकिन्द्र पटेल, हरिनारायण साह, श्यामनन्दन यादव र फेकन दास अनशनमा बसेका छन् ।. अनशनकारीहरूले नगरप्रमुखमाथि भ्रष्टाचारको आरोप पनि लगाएका छन् । विभिन्न कर्मचारीको नाममा आठ करोड रुपैयाँ पेश्की लिएर नगरप्रमुख विनोद कुर्मीले भ्रष्टाचार गरेको उनीहरूको आरोप छ । नगरप्रमुख कुर्मीले भने विज्ञप्ति जारी गर्दै अनशनकारीहरूले माग गरे अनुसारको सूचना दिन असमर्थता जाहेर गरेका छन् । उनले माग गरिएको सबै योजना प्रक्रियामा रहेका र कार्य सम्पन्न नभएको अवस्थामा सूचना दिन असमर्थता जाहेर गरेका छन् । अनशनकारीमध्ये रामस्नेही यादवले सूचना नदिएको खण्डमा आगामी दिनमा आमरण अनशन बस्ने चेतावनी दिएका छन् ।",https://eprateekdaily.com/2023/03/22/48774
जन्मदिनमा पर्साका दलितलाई भोज,स्थानीय,प्रतीक दैनिक,"चैत्र ९, २०७९",वीरगंज,"पिस फर दलित्स फाउन्डेशन नेपाल, मधेस प्रदेश, पर्साको आयोजना तथा अमेरिका बस्ने प्रकाश आचार्यको आर्थिक सहयोगमा वीरगंज महानगरपालिका–१९ विन्ध्यवासिनीको केहुनिया टोलाका दलितबस्तीमा बिहीवार सामूहिक भोज गरिएको छ ।. सिन्धुली जिल्ला दुधौली नपा–४, पाखाटोल डकाहा घर भई हाल अमेरिकामा बस्दै आएका प्रकाश/रितु आचार्यका छोरा प्रेरित आचार्यको १७औं जन्मदिनको अवसरमा आज २१० जना दलितलाई भोजन गराइएको पिस फर दलित फाउन्डेशनका अध्यक्ष मनोज रामले बताए । उनले सामुदायिक निश्शुल्क ट्युसनका १६५ जना बालबालिका र टोलका दलितहरू गरी २१० जनालाई भोजन गराइएको बताए ।. आचार्यले छोराको जन्मदिनमा दलितहरूलाई भोजन गराउन रु ४० हजार पठाएका थिए ।. आचार्य परिवारले पिस फर दलित्स फाउन्डेशन नेपालको सहयोगमा सञ्चालित दलित बालबालिकाको लागि निश्शुल्क ट्युसन कक्षा र दलित बालबालिकाको शिक्षामा पहुँच, विद्यालय टिकाउ, गुणस्तरीय शिक्षामा प्रोत्साहन र जागरूकताका लागि निरन्तर सहयोग गर्दै आएको छ ।. कार्यक्रममा फाउन्डेशन सचिव दीपेन्द्र राम, सदस्य अशोक राम, सुरेन्द्र पासवान, संजोग रामलगायतको सहभागिता थियो ।",https://eprateekdaily.com/2023/03/23/48809
पराजित भएपछि नेविसङ्घद्वारा नर्सिङ क्याम्पसमा तालाबन्दी,स्थानीय,प्रतीक दैनिक,"चैत्र ६, २०७९",वीरगंज,चिकित्साशास्त्र अध्ययन संस्थान वीरगंज नर्सिङ क्याम्पसमा सम्पन्न स्ववियु निर्वाचनमा पराजित भएको नेविसङ्घ समूहले क्याम्पसप्रमुखको कक्षमा तालाबन्दी गरेको छ ।. चैत ५ गते सम्पन्न स्ववियु निर्वाचनको मतपरिणाम राति साढे नौ बजे सार्वजनिक भएपछि नेविसङ्घले राति ११ बजे तालाबन्दी गरेको स्ववियुको सबै प्यानलमा जितेको अनेरास्ववियुकी एकाइ अध्यक्ष मालती बस्नेतले विज्ञप्ति जारी गरी जानकारी गराएकी छन् । नेविसङ्घ एकाइ समितिले भने विज्ञप्ति जारी गरी क्याम्पसप्रमुखले मौन अवधिमा अखिलको पक्षमा मत मागेको र होस्टेलमा रहेका विद्यार्थीहरूलाई धम्क्याएको आरोप लगाएको छ ।. हिजो राति सम्पन्न मतगणनामा प्रत्यक्ष र समानुपातिक दुवैमा अखिलले ९० ल्याएर नेविसङ्घभन्दा २७ मतान्तरले जितेको थियो । नेविसङ्घले ६३ मत पाएर पराजित भएपछि मतपरिणाम सार्वजनिक भएको डेढ घण्टापछि क्याम्पस प्रमुखको कक्षमा तालाबन्दी गरेको थियो ।. यस क्याम्पसमा यसअघिको चुनावमा मात्र नेविसङ्घ प्यानलले जितेको थियो भने त्यसअघि स्थापनाकालदेखि अखिलले स्ववियुको चुनाव जित्दै आएको थियो । निर्वाचन अधिकृत रोमिना श्रेष्ठले नेविसङ्घले क्याम्पसप्रमुखले आचारसंहिताविपरीत कार्य गरेको आरोपसहित पत्र बुझाएको र सोबारेमा छलफल हुने बताइन् । उनले निर्वाचनका सबै प्रक्रिया पूरा भएर निर्वाचन परिणाम सार्वजनिक भएपछि नेविसङ्घको तर्फबाट यस प्रकारको आरोप लागेको र तालाबन्दी गरेको बताइन् ।. प्रत्यक्ष र समानुपातिक दुवैमा अखिलको जीत भएको घोषणापछि यस प्रकारको आरोप लगाइए पनि निर्वाचन समितिको बैठकमा छलफलको विषय हुने उनले बताइन् ।,https://eprateekdaily.com/2023/03/20/48696
एक महिलासहित २५ जनाद्वारा रक्तदान,स्थानीय,प्रतीक दैनिक,"चैत्र ७, २०७९",वीरगंज,"पर्सा चिकित्सक श्रीमती सङ्घले मङ्गलवार आयोजना गरेको रक्तदान कार्यक्रममा एकजना महिलासहित २५ जनाले रक्तदान गरेको रक्तसञ्चार केन्द्र, वीरगंजका प्रFविधिक प्रमुख सौरभराज पाण्डेले बताए ।. रक्तसञ्चार केन्द्र, वीरगंजमा आज भएको रक्तदान कार्यक्रममा रोशनी साह, अशोक गुप्ता, डा सरोज रोशन, डा तेजन गुप्ता, रामाधार महतो, बाबुनन्द प्रसाद, अशोक चौधरी, जीतेन्द्र साह, मुर्तुजा आलमलगायतले रक्तदान गरेका थिए ।",https://eprateekdaily.com/2023/03/21/48728
"वर्षाले ह्युमपाइप बगायो, आवतजावतमा समस्या",स्थानीय,प्रतीक दैनिक,"चैत्र ७, २०७९",बिरुवागुठी,"पर्सागढी नगरपालिका–८ रमौलीनजीक थरुहट सडकको सिंगाई खोलामा रहेको ह्युमपाइप गएराति आएको वर्षाले बगाएको छ ।. हिजोदेखि परेको वर्षाका कारण आज बिहान सिंगाई खोलामा राखिएका दुईवटा ह्युमपाइपमध्ये एउटा बगाएको स्थानीयले बताए ।. ह्युमपाइप बगाएपछि यो सडकखण्ड भएर हुने आवतजावत प्रभावित भएको छ ।. थरुहट सडक भएर बागेश्वरी तित्रौना, एकटाँगा, तेलियालगायत आधा दर्जनभन्दा बढी स्थानका मानिसहरूको आवतजावत हुने गरेको थियो । यो बाटो भएर नगरपालिका कार्यालय र बडनिहार तथा जीतपुर बजार जान छोटो दूरी पथ्र्यो ।. ह्युमपाइप बगाएपछि आवतजावत ठप्प प्रायः भएको स्थानीय लक्ष्मी यादवले बताए । पर्सागढी नगरपालिका र वडापालिकाको कार्यालयले बर्सेनि ह्युमपाइप वर्षायाममा बग्ने गरे पनि स्थायी समाधानका लागि कल्भर्ट बनाउन सकेको छैन ।",https://eprateekdaily.com/2023/03/21/48731
"शतचण्डी महायज्ञको वेदी पूजामा दलित सहभागी नहुने, कलश शोभायात्रामा भने दलितहरूको सहभागिता रह्यो",स्थानीय,प्रतीक दैनिक,"चैत्र ८, २०७९",वीरगंज,"वीरगंज महानगरपालिका–१७ अलौंमा बुधवारदेखि शतचण्डी महायज्ञ शुरू भएको छ ।. महायज्ञको पहिलो दिन आज विशाल कलश शोभायात्रा निकालिएको थियो । अलौंबाट ठूलो सङ्ख्यामा मानिसहरू सहभागी भएर कलश शोभायात्रा निकाली तिलावे नदीबाट जल भरेर पुनः महायज्ञस्थल अलौं आएर समापन भएको थियो ।. शतचण्डी महायज्ञको कलश शोभायात्रामा दलित समुदायलाई सहभागी गराइएको शोभायात्रा समितिका संयोजक रमेश कुर्मीले बताए । उनले शोभायात्रामा सहभागी भएका दलितहरूलाई वेदी पूजामा भने सहभागी नगराइने बताए । दलित अगुवाहरूसँग वार्ता गरी समझदारी बनेको र यसपटक वेदी पूजामा दलितलाई सहभागी नगराइए पनि आगामी कार्यक्रम गर्दा सहभागी गराउने सहमति बनेको उनले बताए ।. शतचण्डी महायज्ञको वेदी पूजामा दलित सहभागिताको विषयलाई लिएर ठूलो विवाद भएको थियो । दलित समुदायले जिल्ला प्रशासन कार्यालय, पर्सामा धर्ना दिनुका साथै प्रजिअ हीरालाल रेग्मीलाई ज्ञापनपत्र बुझाएका थिए ।. शतचण्डी महायज्ञ आयोजनाको घोषणा भएर अलौंमा यससम्बन्धी समितिहरू निर्माण भएर वेदी पूजामा दलित समुदायलाई सहभागिता नगराउने निर्णय भएको कुरा सार्वजनिक भएपछि दलितहरूले यसलाई मुद्दा बनाएका थिए । दलित सहभागिता नगराइएको विरोधमा सामाजिक सञ्जाल, सञ्चारमाध्यमहरूमा यसको तीव्र विरोध भएको थियो । तर अर्काेपटक सहभागिता गराउने गरी सहमति कायम भएर आजको कलश शोभायात्रामा दलित समुदायको सहभागिता गराइएको थियो । शतचण्डी महायज्ञको वेदी पूजामा बीसजना सहभागी हुने बताइएको छ ।. वेदी पूजा गर्नेहरूले दक्ष अनुसारको दान, सहयोग गर्छन् । बढी दान, सहयोग गर्नेलाई पहिलो, दोस्रो श्रेणी बनाएर पूजन कार्य हुने गरेको छ ।",https://eprateekdaily.com/2023/03/22/48771
सुक्खा बन्दरगाहको मूलगेटमा चक्काजाम,स्थानीय,प्रतीक दैनिक,"चैत्र ६, २०७९",परवानीपुर,"वीरगंज–२५ श्रीसिया सुक्खा बन्दरगाह भन्सार कार्यालयमा नेपाल सरकारले मुआवजा नदिएको भन्दै श्रीसियावासीले सोमवार चक्काजाम गरी प्रदर्शन गरेका छन् ।. विगत सात वर्षको अवधिमा मुआवजा दिने काम हालसम्म पूरा नभएको भन्दै नेपाल सरकार तथा सरोकारवाला निकायलाई दबाब दिनको लागि धर्ना तथा चक्काजाम गर्न बाध्य भएको बताइएको छ ।. सोमवार दिउँसो १ बजेदेखि २ बजेसम्म श्रीसिया सुक्खा बन्दरगाह भन्सार कार्यालयको मूलगेटमा सयौं वडावासीले चक्काजाम गरी धर्ना दिएका थिए ।. नेपाल सरकारले २०७३ सालदेखि बन्दरगाह भन्सार कार्यालय र वीरगंज–१७ अलौंस्थित वीरगंज भन्सार मातहतको आइसिपी भन्सारबीचको ६२ बिघा जग्गा अधिग्रहण गर्नको लागि भूमिसुधार तथा मालपोत कार्यालय, पर्सामा पत्र पठाएर जग्गा रोक्का गराएको थियो । स्थानीयको जग्गा रोक्का गरेको पाँच वर्षपछि गत वर्ष २०७८ देखि मुआवजा दिन शुरू गरेको थियो ।. हालसम्म रु तीन अर्ब मुआवजा सरकारले बाँडिसकेको छ तर पनि दुई अर्ब ८० करोड मुआवजा दिन बाँकी रहेको छ । खल्वाटोला श्रीसिया गाउँको सरेहको जग्गाको पनि अहिले मुआवजा दिने काम पूरा भएको छैन । गाउँ र घडेरीको जग्गाको नापजोख र यकीन गर्न अहिले बाँकी छ ।. एकातिर मुआवजा पनि नपाउने अर्कोतिर जग्गा पनि रोक्का राखिनाले गाउँलेहरू आजित भएको स्थानीय प्रमेश पटेल बताउँछन् । “हामी हेर्दा पर्खिंदा रोडमा आइसकेका छौं, चाँडै पैसा पाए, अन्तै जग्गा किनेर घर बनाएर स्थानान्तरण हुन्थ्यौं तर सरकार कानमा तेल हालेर सुतेको छ,” उनले भने, “भन्सार कार्यालय, जिल्ला प्रशासन कार्यालय, अर्थ मन्त्रालयसम्म डेलिगेशन गयौं, सरकारले नसुनेकोले बाध्य भएर हडतालमा उत्रेका हौं ।” सोही गाउँकी स्थानीय महिला नेत्रीले करीब नौ महीनादेखि हालसम्म एक सुको पनि सरकारले नपठाएको बताइन् ।. “सरकारले हामीलाई सडकमा ल्याइसक्यो, छोराछोरीको विवाहसमेत गर्न सकेका छैनौं, जग्गा रोक्का गर्दा बिक्री तथा अन्य प्रयोजनको लागि उपयोग पनि गर्न पाएका छैनौं, सरकारले सुविधा दिने ठाउँमा बिलबाँठ बनाएको छ,” उनले भनिन् । उनले यथाशीघ्र मुआवजा पठाउन सरकारसित माग गरिन् । एक घण्टाको चक्काजामपछि बन्दरगाह भन्सार प्रमुख जयबहादुर भण्डारीले धर्नाकारी स्थानीयसँग वार्ता गरी गेट खुलाएका थिए । उनले नयाँ सरकारमा नयाँ अर्थमन्त्री आएपछि मुआवजा माग गरेर समस्याको हलको लागि पहल गर्ने आश्वासन दिएका छन् ।",https://eprateekdaily.com/2023/03/20/48699
प्रि–स्कूलको अभिभावक दिवस,स्थानीय,प्रतीक दैनिक,"चैत्र ५, २०७९",काठमाडौं,"काठमाडौंको पेप्सिकोलास्थित बालवाटिका स्कूलको भगिनी संस्था बालवाटिका मन्टेश्वरी प्रि–स्कूलले अभिभावक दिवस हिजो शनिवार मनाएको छ ।. कार्यक्रममा प्रि–स्कूलका निर्देशक एवं बालवाटिका स्कूलका संस्थापक प्रधानाध्यापक रोशन सिंहले अभिभावकहरूप्रति आभार व्यक्त गर्दै बालबालिकाहरूको चौतर्फी विकासका लागि अध्ययन–अध्यापनमा विद्यालयबाहेक अभिभावकको पनि ठूलो भूमिका हुने बताए ।. उनले बालबालिकाहरूको शैक्षिकलगायत अतिरिक्त क्रियाकलापको विकासका लागि ससाना नानीबाबुहरूलाई हौसला उत्तिकै आवश्यक रहेको बताए ।. कार्यक्रममा अभिभावकहरूको उल्लेख्य सहभागिता थियो । कार्यक्रममा विद्यालयका नानीबाबुहरूले गीत, सङ्गीत, नृत्यलगायत योग प्रस्तुत गरेका थिए ।",https://eprateekdaily.com/2023/03/19/48667
पत्रकारहरूको दक्षता अभिवृद्धि तालीम सम्पन्न,स्थानीय,प्रतीक दैनिक,"चैत्र ४, २०७९",वीरगंज,"वीरगंज महानगरपालिकाको सहयोगमा नेपाल पत्रकार महासङ्घ, पर्सा शाखाले चितवनको सौराहामा आयोजना गरेको तीन दिने आवासीय तालीम शनिवार सम्पन्न भएको छ ।. सञ्चारकर्मीहरूको दक्षता अभिवृद्धिको लागि आयोजित तालीममा नेपाल पत्रकार महासङ्घका पूर्व अध्यक्ष डा महेन्द्र विष्टले विकास पत्रकारिताको विविध विषयमा प्रशिक्षण दिएका थिए ।. समापन कार्यक्रम शाखा अध्यक्ष अनुप तिवारीको अध्यक्षतामा भएको र पूर्व केन्द्रीय सदस्य महेश दास, पत्रकार महेशचन्द्र गौतम, कृष्णउदास खनाल, विजय भण्डारी, मनोज पटेल, कविता खड्कालगायतको सहभागिता थियो ।. कार्यक्रमको सहजीकरण उपाध्यक्ष युवराज खड्काले गरेका थिए ।",https://eprateekdaily.com/2023/03/18/48602
महानगरले आठ महीनामा साढे २८ करोड राजस्व उठायो,स्थानीय,प्रतीक दैनिक,"चैत्र ५, २०७९",वीरगंज,"वीरगंज महानगरपालिका कार्यालयले चालू आवको आठ महीनामा २८ करोड ४७ लाख ५१ हजार २३४ रुपैयाँ राजस्व सङ्कलन गरेको महानगरका राजस्व महाशाखा प्रमुख मनोज कर्णले बताएका छन् ।. चालू आव २०७९/८० को असारदेखि फागुन मसान्तसम्म महानगरले सबैभन्दा बढी सम्पत्तिकरबाट रु ११ करोड १२ लाख ३१ हजार १५० सङ्कलन गरेको प्रमुख कर्णले बताए ।. यसैगरी, घरबहाल करबाट रु चार करोड ५९ लाख २८ हजार ९९५, अखेटोपहरमा लाग्ने करबाट रु दुई करोड ३३ लाख ९० हजार ५४५, नक्शापास दस्तुरबाट रु दुई करोड १८ लाख ९६ हजार ४५२, सिफारिश दस्तुरबाट रु एक करोड सात लाख ११ हजार १५, अन्य सेवा शुल्कबाट रु एक करोड ७७ लाख ७९ हजार ९६५, सरकारी बहालबाट रु एक करोड २७ लाख ९० हजार ६६४, भूमिकर/मालपोतबाट ६२ लाख ६६ हजार ८१०, साना सवारीकरबाट रु १८ लाख ६६ हजार १३०, परीक्षा शुल्कबाट नौ लाख ५९ हजार १३०, प्रशासनिक दण्ड जरिवानाबाट रु २१ लाख आठ हजार ८४८, स्रोत बाँडफाँडबाट रु ३६ लाख २५ हजार ५००, पार्किङ शुल्कबाट एक लाख ९४ हजार ६६०, व्यक्तिगत घटना दस्तुरबाट रु २० लाख ३१ हजार ७२० र बेरुजू रु सात लाख १७ हजार ८३३ गरी चालू आवको आठ महीनामा महानगरले रु २८ करोड ४६ लाख ५१ हजार २६४ सङ्कलन गरेको उनले बताए । चालू आवमा महानगरले शुरूमा रु ४८ करोड आन्तरिक राजस्व सङ्कलनको लक्ष्य राखेको थियो । भर्खर सम्पन्न नगरसभाले राजस्व सङ्कलनको लक्ष्यमा केही थप गरेको महाशाखा प्रमुख कर्णले बताए । उनले नगरसभाबाट बढेको थप राजस्वको जानकारी आइनसके पनि चालू आवमा लक्ष्य पूरा गर्नेगरी राजस्व सङ्कलन भइरहेको र सम्भवतः लक्ष्य पूरा गरिने दाबी गरे ।",https://eprateekdaily.com/2023/03/19/48632
इतिहास कायम गर्दै रौतहटमा लघुकथा कृति सार्वजनिक,स्थानीय,प्रतीक दैनिक,"चैत्र ४, २०७९",गरुडा,"नेपालको मधेस प्रदेशमा इतिहास कायम गर्दै रौतहटमा लघुकथा कृति सार्वजनिक भएको छ । नेपालको इतिहासमा मधेस प्रदेशमा पहिलो लघुकथा कृति शनिवार सार्वजनिक भएको छ ।. लघुकथा समाज नेपालका अध्यक्ष तथा भाषा आयोगका सदस्य गोपाल अश्कले रौतहटका लघुकथा नामक कृतिको लोकार्पण गरेका छन् । सिर्जना साहित्य समाज, रौतहटद्वारा प्रकाशित रौतहटका लघुकथा कृतिलाई अश्कले एक समारोहबीच शनिवार लोकार्पण गरेका हुन् ।. रौतहटको गरुडास्थित रेडियो मधेस मसला एफएमको प्रेक्षालयमा आयोजित कृति लोकार्पण समारोहमा कृति लोकार्पण गर्दै अश्कले लोकार्पित कृति रौतहटका लघुकथालाई मधेस प्रदेशको पहिलो लघुकथा कृतिको रूपमा बताएका छन् ।. नेपालमा लघुकथाको सैद्धान्तिक परिचय तथा इतिहास नै पहिलोपटक लेखेका अश्कले मधेस प्रदेशको पहिलो लघुकथा कृतिलाई सार्वजनिक गर्न पाउँदा आफूलाई हर्ष लागेको बताएका छन् । नेपाली लघुकथाले निकै फडको मारेको बताउँदै अश्कले नेपालको आख्यानमा द्वन्द्वको कमी रहेको स्पष्ट पार्दै लघुकथालाई चुटकिला हुनबाट जोगाउन आग्रह गरे । नेपाली साहित्यमा मधेस प्रदेशको अत्यन्त ठूलो योगदान रहेको बताउँदै अश्कले लघुकथाको इतिहासको पनि अब शुरूआत भएको बताएका थिए ।. लघुकथा समाज नेपालका मधेस प्रदेश अध्यक्ष तथा समालोचक डा. विश्वम्भर शर्माले आयामको सङ्क्षिप्ततामा आरम्भ, उत्कर्ष र कलात्मक निष्कर्ष दिन सक्नु लघुकथाको चमत्कार भएको बताएका थिए । डा. शर्माले पनि मधेस प्रदेशको पहिलो लघुकथा कृतिको लोकार्पण गर्न पाएकोमा हर्ष व्यक्त गर्दै लघुकथाको क्षेत्रमा नयाँ इतिहास रौतहटबाट प्रारम्भ भएको बताए ।. लघुकथा दिवस मनाइरहँदा कार्यक्रममा लघुकथा वाचन गर्ने कथाकारहरूले पाँच–पाँच लघुकथा समेटेर सिर्जना साहित्य समाजमार्फत कृति प्रकाशित गरेका हुन् । रौतहटका लघुकथा नामक कृतिमा किशुनदयाल श्रीकृष्ण, केदार यादव, धनदेव जोशी, रेणु गुप्ता, सञ्जय साह ‘मित्र’ र जिसी हरिका लघुकथा सङ्कलित छन् ।. प्रत्येक लघुकथाकारका पाँच गरी तीस लघुकथा सङ्कलित कृतिको विमोचन कार्यक्रममा लघुकथाबारे राम्रै चर्चा चलेको थियो ।. सिर्जना साहित्य समाज, रौतहट र बुढ्यौली साहित्य समाज रौतहट–सर्लाहीको संयुक्त आयोजनामा भएको कार्यक्रममा पर्सा, बारा, रौतहट र सर्लाहीका साहित्यकारहरूको सहभागिता रहेको थियो । कार्यक्रममा बालदेवप्रसाद साह, बिन्दा सहनी, बृजकिशोर यादव, शिवचन्द साह, विपिनबिहारी सिंह, मनमोहन सिंह मनोहर, सञ्जय सुदामा, रूबी गुप्ता, घनश्याम पन्त, कुमार चन्दन, गोपालशर्मा पौडेल, विजय यादव, राजेश महतो, सिकन्दर साह, विन्दुलाल राउत, कुन्दन यादव, शङ्कर यादव, धनदेव जोशी, किशुनदयाल श्रीकृष्ण, उपेन्द्र मिश्र, राजेन्द्र साह, सञ्जय साह मित्रले रचना र मन्तव्य व्यक्त गरेका थिए ।. साहित्यकार लम्बोदर काफ्लेले स्वागत गरेको कार्यक्रमको अध्यक्षता रेणु गुप्ताले गरेकी थिइन् ।",https://eprateekdaily.com/2023/03/18/48608
सामुदायिक विद्यालयमा वार्षिक परीक्षा शुरू,स्थानीय,प्रतीक दैनिक,"चैत्र ६, २०७९",सेढवा,"पर्साका अधिकांश पालिकामा शैक्षिक सत्र २०७९ को वार्षिक परीक्षा शुरू भएको छ ।. जीराभवानी, पटेर्वासुगौली, छिपहरमाई, पकाहामैनपुर, कालिकामाई गाउँपालिका तथा पर्सागढी नगरपालिकामा आइतवारदेखि यस शैक्षिक सत्रको वार्षिक परीक्षा शुरू भएको छ । यी पालिकाका सामुदायिक विद्यालयहरूमा कक्षा १ देखि कक्षा ९ सम्मको वार्षिक परीक्षा सञ्चालन भइरहेका छन् । यी विद्यालयहरूमा कक्षा ८ को आधारभूत परीक्षा हिजो आइतवारदेखि नै सञ्चालन भएका छन् । धोबिनी गापामा कक्षा ८ को आधारभूत परीक्षा लङ्गडी माविमा एकमात्र परीक्षा केन्द्र तोकी सञ्चालन भइरहे पनि कक्षा १ देखि कक्षा ७ र कक्षा ९ को वार्षिक परीक्षा हुन सकेको छैन । वार्षिक परीक्षाका लागि अहिलेसम्म यो पालिकाले कार्यतालिका सार्वजनिक गर्न सकेको छैन ।. ठोरी गापाका सामुदायिक विद्यालयहरूमा भने कक्षा ८ को आधारभूत परीक्षा भोलि चैत ७ गते मङ्गलवारदेखि सञ्चालन हुन गइरहेको छ । बाँकी कक्षाका साथै कक्षा ११ र १२ को दोस्रो त्रैमासिक परीक्षा ८ गते बुधवारदेखि सञ्चालन हुने गापा कार्यालयले जनाएको छ ।. सखुवाप्रसौनी गापामा भने कक्षा ८ को आधारभूत परीक्षासहित वार्षिक परीक्षा चैत ८ गतेदेखि सञ्चालन हुने गापा कार्यालयले जनाएको छ ।",https://eprateekdaily.com/2023/03/20/48678
पर्सागढीका किसानलाई अनुदानमा अर्गानिक मल,स्थानीय,प्रतीक दैनिक,"चैत्र ६, २०७९",पर्सागढी,"पर्सागढी नगरपालिका कार्यालयले सोमवार पाँच सय किसानलाई ६० प्रतिशत अनुदानमा अर्गानिक मल वितरण गरेको छ ।. पर्सागढी नपा कृषि शाखाका प्राविधिक शिवपूजन चौधरीले नगरपालिकाले अर्गानिक मलका लागि किसानहरूसँग सोधनी गरेको र पाँच सय किसानले सो मलका लागि इच्छा जाहेर गरेपछि नगरपालिकाले खरीद गरेर वितरण गरेको बताए । उनले नगरपालिकाले प्रतिकिलो रु ३० मा खरीद गरेर किसानलाई ६० प्रतिशत अनुदान दिई २५ किलो तौलको बोरा रु ३०० मा उपलब्ध गराएको बताए ।. गहुँ, धान, मकै, हरियो तरकारी, सुर्ती, उखु खेती गरेका किसानहरूले रासायनिक मल नपाएको अवस्थामा पर्सागढीमा अर्गानिक मलको प्रयोग गर्ने गरेका छन् । नगरपालिकाले किसानको माग अनुसार अर्गानिक मल खरीद गरेर अनुदानमा दिन्छ भने केही किसानहरूले गाउँघरबाट अथवा अन्य गाउँबाट पनि गोबर मगाएर रासायनिक मलको विकल्पमा प्रयोग गर्छन् ।. पशुको गोबर प्रतिट्याक्टर रु अढाई हजार पर्ने गरेको छ । रासायनिक मल यहाँका किसानहरूको पहिलो रोजाइमा पर्छ । सो मल उपलब्ध नभएपछि भारतबाट पनि किसानहरूले मल ल्याउँछन् र दुवैतिर अभाव र महँगो भएपछि उनीहरू अर्गानिक मल विकल्पको रूपमा प्रयोग गर्छन् ।. स्थानीय किसान जयकिशोर चौरसियाले बाली रोप्ने, हुर्काउने क्रममा रासायनिक मल सहज उपलब्ध नभएको अवस्थामा अर्गानिक मलको प्रयोग गर्ने गरेको बताए । उनले अर्गानिक मलको प्रयोगबाट रासायनिक मल सरहको उत्पादन नहुने हुँदा किसानहरूको पहिलो रोजाइ रासायनिक मल हुने गरेको बताए ।",https://eprateekdaily.com/2023/03/20/48693
लोकतन्त्र निर्माणमा शिक्षकहरूको भूमिका सराहनीय– सांसद रिजाल,स्थानीय,प्रतीक दैनिक,"चैत्र ४, २०७९",वीरगंज,"नेपालको लोकतन्त्रको लडाइँमा शिक्षकहरूले खेलेको भूमिका सराहनीय रहेको कुरा नेपाली काङ्ग्रेसका केन्द्रीय सदस्य तथा सांसद रमेश रिजालले बताएका छन् ।. वीरगंजमा आयोजित ९ औं नेपाल शिक्षक सङ्घ पर्साको जिल्ला अधिवेशन उद्घाटन गर्दै सांसद रिजालले पर्सामा शिक्षकहरूले पटकपटकको आन्दोलनमा देखाएको परिणामस्वरूप देशमा परिवर्तन आएको बताए । लोकतन्त्रलाई स्थायित्व दिंदै अब शिक्षामा सुधारका लागि अभियान चलाउनुपर्ने आवश्यकता रहेको उनले बताए ।. पर्साका शिक्षकहरू आपसमा मिलीजुली शिक्षा सुधारको कार्यक्रम ल्याए सक्दो सहयोग गर्ने उनले प्रतिबद्धता जनाए ।. कार्यक्रममा प्रदेशसभा सदस्य जनार्दन सिंह क्षत्रीले पर्सामा शिक्षाको स्तर खस्किंदो अवस्थामा रहेको र त्यसमा सुधार गर्नु आवश्यक भएको बताए । स्थानीय तहमा शिक्षा आएपछि शिक्षाको स्तर कमजोर बन्दै गएकोले सुधारमा जोड दिनुपर्ने बताए । आफू वा प्रदेश सरकारबाट हुने सहयोग वा नीति नियमको लागि सक्दो पहल गर्ने बताए ।. ‘गुणस्तरीय शिक्षा हाम्रो प्रतिबद्धता, पेशागत हितका लागि नेपाल शिक्षक सङ्घमा आबद्धता’ मूल नाराका साथ सम्पन्न भेलाको सभापतित्व नेपाल शिक्षक सङ्घ पर्साका अध्यक्ष प्रदिप कुमार जैसवालले गरेका थिए ।. कार्यक्रममा प्रदेश सांसद शङ्करप्रसाद चौधरी, नेका जिल्ला उपाध्यक्ष रामनारायण कुर्मी, वीरगंज महानगरपालिकाका उपप्रमुख इम्तियाज आलम, नेपाली काङ्ग्रेसका नेता अशोक गुप्ता, सहसचिव नवीन सिंह, जगरनाथपुर गाउँपालिका अध्यक्ष श्रीकान्त यादव, जीराभवानीका अनोज चौधरी, पटेर्वासुगौली गापाध्यक्ष दिनेश चौधरी, युवा नेता महम्मद साहबुद्दिनलगायतले मन्तव्य व्यक्त गरेका थिए । कार्यक्रमका पालिकाका अध्यक्ष र उपाध्यक्षहरूलाई सम्मान गरिएको थियो ।. कार्यक्रममा स्वागत मन्तव्य नेपाल शिक्षक सङ्घका जिल्ला उपाध्यक्ष कोपिला कडेल चौरसिया तथा सञ्चालन अशोककुमार साहले गरेका थिए ।",https://eprateekdaily.com/2023/03/18/48611
पानी परेर गहुँ र हरियो तरकारी रोपेका किसानहरूमा खुशी,स्थानीय,प्रतीक दैनिक,"चैत्र ५, २०७९",सेढवा,"गएको एक सातामा पर्सा जिल्लामा दुईपटक परेको आकाशे पानीले यहाँका किसानहरू खुशी भएका छन् । विभिन्न बालीलाई यो पानीले फाइदा पुगेको भनी यहाँका किसानहरू बेमौसमी वर्षाका कारण खुशी भएका छन् ।. किसानहरूले लगाएका दोस्रो मुख्य बाली गहुँमा दुधिलो दाना लागिसकेको र पानी पर्दा दाना पोटिलो हुने पटेर्वासुगौली गाउँपालिका–४ का किसान नागेन्द्रमहतो थारूले बताए । तीन दिनअघि र गएराति पानी ठीक समयमा परेकोले किसानहरूको बालीलाई फाइदा पुगेको उनले बताए । उनले बढी पानी परेको भए किसानले लगाएका बालीलाई नोक्सानी हुन सक्ने बताउँदै दुई दिन आवश्यक मात्रामा आकाशे पानी पर्दा किसानको बाली थप सप्रने गरी फाइदा पुगेको बताए ।. किसान चौधरीले चैतमा गहुँबाली भिœयाउने तयारीमा रहेका किसानहरूलाई हावा र असिना पानीको भयले पिरोलेको पनि बताए ।. गहुँका साथै हरियो तरकारी करैला, रामतरोई, फर्सी, लसुन, खुर्सानी, प्याज आदिलाई पनि फाइदा भएको छ । यस अतिरिक्त मकै, सुर्ती तथा चैते धानबालीको बीउ लगाएका किसानहरूलाई पनि फाइदा भएको जीराभवानी गापा–४ का किसान राजकपूर चौधरीले बताए । तोरीबाली भिœयाएका किसानहरूको खेत सुक्खा भएको बेला पानी पर्दा सो खेतमा अर्को बाली लगाउन सहज भएको किसान चौधरीले बताए ।. यसका साथै पर्साका ग्रामिण क्षेत्रमा कच्ची, ग्राभेल सडकका धूलो बस्दा राहत भएको छ ।. गर्मीयाम शुरू भएसँगै ग्रामीण क्षेत्रका कच्ची, ग्राभेल सडकहरूमा हावा चलेर धूलो उड्दा हिंडिनसक्नुभएको तर दुईपटक पानी परेपछि केही दिनका लागि राहत भएको पटेर्वासुगौली गापा कार्यालयमा कार्यरत कर्मचारी राजकुमार चौधरीले बताए ।",https://eprateekdaily.com/2023/03/19/48656
नगरप्रमुखद्वारा विद्यालय भवनको शिलान्यास,स्थानीय,प्रतीक दैनिक,"चैत्र ५, २०७९",पर्सागढी,"पर्सागढी नगरपालिका–३ स्थित जनता माध्यमिक विद्यालय, पकडिया बडनिहारमा चार कोठे विद्यालय भवन निर्माणका लागि नगरप्रमुख गोकर्ण पाठकले आइतवार शिलान्यास गरेका छन् ।. राष्ट्रपति शैक्षिक सुधार कार्यक्रम अन्तर्गत ४५ लाख रुपैयाँको लगानीमा चार कोठे भवन निर्माण हुने नगरप्रमुख पाठकले बताए । उनले शैक्षिक स्तर सुधारका लागि भवन निर्माण जरुरी रहेको बताएका छन् ।. भवन अभावमा एउटै कक्षाकोठामा धेरै विद्यार्थी राखेर अध्ययन गराउनुपरेकाले शैक्षिक गुणस्तरबढ्न नसकेकोले थप कक्षा कोठा निर्माण गर्न लागेको बताए । तोकिएका सङ्ख्यामा विद्यार्थीहरू कक्षाकोठामा रहँदा अध्यापन प्रभावकारी हुने उनले बताए ।. कार्यक्रममा प्रधानाध्यापक मोहन चौधरी, जनता माध्यमिक विद्यालय, पकडिया बडनिहारका क्याम्पस प्रमुख नागेश्वर मुखिया, वडाध्यक्ष सुकमान तामाङ, विद्यालय व्यवस्थापन समितिका अध्यक्ष रामायण चौधरीलगायतको सहभागिता थियो ।",https://eprateekdaily.com/2023/03/19/48643
विद्यालय शैक्षिक सुधारको लागि सरोकारवालाहरूलाई प्रशिक्षण,स्थानीय,प्रतीक दैनिक,"चैत्र ४, २०७९",पसागढी,"पर्सागढी नगरपालिका–३ जनता मावि प्राविधिक शिक्षालय पकडिया बडनियारको आयोजनामा सामुदायिक विद्यालयमा प्राविधिक शिक्षा कार्यक्रम शनिवार सम्पन्न भएको छ ।. विद्यालय व्यवस्थापन समितिका अध्यक्ष रामायण चौधरीको अध्यक्षतामा भएको कार्यक्रममा विद्यालयको शैक्षिक सुधार, व्यवस्थापन, विद्यार्थीहरूलाई प्रशिक्षण, लगानी विषयमा विद्यालय व्यवस्थापन समितिका सदस्य, विद्यार्थी, सामाजिक अगुवाहरूलाई प्रशिक्षण दिइएको थियो । डा दिनेश तिवारी, बाली विज्ञ पुरुषोत्तम रौनियार, कृषि शाखा प्रमुख झर्ना क्षत्रीलगायतले सहभागीहरूलाई प्रशिक्षण दिएका थिए ।. कार्यक्रममा शिक्षा शाखा प्रमुख देवकुमार गिरी, सामुदायिक विद्यालय मा प्राविधिक शिक्षा कार्यक्रम समन्वय समितिका टीकाराम पौडेललगायतको सहभागिता थियो । कार्यक्रमको सहजीकरण राजन गिरीले गरेका थिए ।",https://eprateekdaily.com/2023/03/18/48605
वीरगंज नाकाबाट कबाडको तस्करी पुनः शुरू,स्थानीय,प्रतीक दैनिक,"चैत्र ५, २०७९",परवानीपुर,"वीरगंज नाकाबाट विगत ५० वर्षदेखि हुँदै आएको कबाडको तस्करी विगत दुई महीनादेखि बन्द थियो ।. तत्कालीन गृहमन्त्री रवि लामिछाने, मधेस प्रदेशको डिआइजीमा वसन्त कुँवर तथा पर्साको प्रहरी उपरीक्षकमा कोमल शाह आएपछि पर्साका सीमावर्ती क्षेत्रमा प्रशासनले सुरक्षा निगरानी बढाएको थियो भने नेपाल–भारतको खुला सिमानामा गरिने विभिन्न मालवस्तुको तस्करीलाई नियन्त्रण गरिएको थियो । केही दिन त रक्सौलबाट एक बोरा चामल ल्याउँदा पनि शङ्कराचार्य द्वारमा चेकजाँच गर्दा आम सर्वसाधारणलाई प्रहरीले दुःख दिएको आरोपसमेत लागेको थियो । तर अहिले अवस्था फेरिएको छ ।. रवि लामिछानेले सांसद पद गुमाउँदा उनको गृहमन्त्रीको पद पनि गयो । साथै, डिआइजी कुँवर एआइजीमा बढुवा भएसँगै वीरगंजमा तस्करी फेरि शुरू हुने सुरसारमा छ ।. वीरगंजको सबैभन्दा चर्चित तस्करीको नाका वीरगंज–१६ इनर्वा गाउँबाट तस्करी फेरि शुरू भएको प्रत्यक्षदर्शीहरूले बताएका छन् ।. भारत, रक्सौलनजप्ककै अहिरवा टोला जाने बाटो अर्थात् इनर्वाको पीपलबोट चौतारानजीकै दिनमा कबाडका १० वटा ठेला खडा गरिने र रातिको समयमा भारत तस्करी भइरहेको छ । ठेलामा लोड कबाडका विभिन्न सामग्री लोड गरी क्यारिङ गर्ने तस्कर गिरोहका व्यक्तिहरू प्रतिकिलो रु १० देखि १५ सम्म ढुवानी खर्च लिएर रक्सौलको रामेश्वर फलमण्डीभित्र रहेको कबाड गोदाममा पुर्याउँछन् ।. कबाडका ठेलाहरू इनर्वा गाउँमा तयारी अवस्थामा राखिएको दृश्य हेर्न सक्छन् । रजतजयन्तीनजीककै इन्डो–नेपाल अस्पतालभन्दा पूर्व इनर्वा गाउँ जाने बाटो वरपर कबाडी व्यवसायीको गोदामनजीकै तथा बाइपास सडक क्षेत्र, भुटनदेवी मन्दिर जाने बाटो वरपरलगायतका क्षेत्रमा पनि तस्करी गरिने कबाड तयारी अवस्थामा राखिने गरिएको सो वडाका वासी बताउँछन् ।. दुई महीनादेखि प्रहरी प्रशासनसँग सेटिङ गर्दै आएको तर हाल आएर सेटिङ भएपछि तस्करी शुरू भएको तस्कर स्रोतले बतायो । “पहिले गृहमन्त्री र डिआइजी कडा स्वभावका थिए, प्रहरी प्रशासनले पनि कडाइ गरेको थियो, तर अहिले कुरा मिलेको कारण काम शुरू भएको हो,” तस्कर स्रोतले भन्यो । जिल्लादेखि माथिल्लो निकायसम्म मासिक लाखौं रुपैयाँ नजराना चढाएर तस्करी शुरू भएको तस्कर स्रोतको दाबी छ ।. नेपाल र भारतका उद्योग, वाणिज्य तथा आपूर्ति मन्त्रालयस्तरीय दुई देशबीचको सम्झौता अनुसार आफ्नो देशबाट उत्सर्जित फोहोरमैला तथा कबाड आफ्नै देशमा रिसाइकल वा तह लगाउनुपर्ने बाध्यात्मक शर्तसहितको सम्झौता भए तापनि स्थानीय प्रहरी प्रशासनलाई प्रभावमा पारी यो अवैध धन्दा चलिरहेको छ ।. वीरगंजको कबाड भारतको रक्सौल हुँदै दिल्ली पुग्छ । त्यहाँ रिसाइकल गरी कच्चा पदार्थ बनाइन्छ ।. पानीका बोतल दिल्ली पुगेपछि प्लास्टिकका सामान उत्पादन गर्न चाहिने कच्चा पदार्थ दाना बनाइन्छ । एकदमै सस्तोमा खरीद गरिएका ती सामग्री तस्करी गर्न नेपाल र भारतका करीब एक दर्जन तस्कर सक्रिय छन् । एक थान तीन पाङ्ग्रे ठेल्लामा आठ सय किलोदेखि १३ सय किलोसम्म कबाडी सामान जान्छ ।. कबाडको तस्करी हुन थालेपछि दैनिक इनर्वा र मुख्य भन्सार नाका भएर मात्रै दैनिक १५० देखि दुई सयसम्म ठेला कबाड तस्करी गरी रक्सौल पु¥याउने गरिन्छ । कबाडको तस्करीमा तस्कर गिरोहले बिचौलियामार्फत प्रहरी प्रशासनलाई सेटिङ गर्न लाखौं रुपियाँ नजराना चढाउने गर्दछ ।. के के कुराको हुन्छ तस्करी. कबाडको तस्करी भनेपछि प्रयोग भई कबाड भइसकेका पैड बन्डल (पानीको बोतलको बन्डल), रङ्गीन क्रिस्टल, स्टील ३१६, स्टील ३०४, स्टील पिसी, स्टील भाँडा, प्रिफम, प्रिफम ढेला, रेडबूल केनको बन्डल, जनावरको हाड, जनावरको छाला, ब्याट्री, ब्याट्रीको धूलो, किट, एक्स–रे, सिमेन्टको बोरा, कापी, किताब, टायर, केबल, सिडी चक्का, नेचुरल पिपी (कटिङ गरिएको), ह्वाइट पिपी, हेडलाइट, रिलायन्स पाइप, ह्वाइट सिलिकन, ग्लोकोज स्लाइन बोतल, सि पाइप, किसान पाइप, ब्लास्टी रोल, कालो बारुद डस्ट, जार कटिङ, बाल्टिन कटिङ, कन्डुल, बिट, फलक्स सेतो, फलक्स कालो, कसकुट पिस्टन, एलडी प्लेट, जिङ्क, जिङ्क एस, हाड, साबुनको माटो, औषधिको खोल (रेपर),नाइलन, कार बम्पर, सिरिन्ज, मेडिकल पञ्जा, ह्वाइट एभिएसलगायतका सामान कबाडी सामान भनी तस्करी हुने गर्छ ।. के भन्छन् पर्साको जनपद र सशस्त्र प्रहरी ?. सीमा सुरक्षाको जिम्मा लिएको १३ नम्बर सशस्त्र प्रहरी हेडक्वाटर, पर्साका सशस्त्र प्रहरी उपरीक्षक सुमन थपलियाले सीमा क्षेत्रमा कबाडी सामान बोकेका ठेला खडा गरेको ठाउँ आफू पनि निरीक्षण गर्न गएको तर तस्करी नभएको दाबी गरे । “मलाई पनि तस्करी शुरू भयो भन्ने सूचना आउँदा म आफैं गएर हेरेको हुँ, तर तस्करी नै भएको हो भन्ने प्रमाण फेला परे सो क्षेत्रमा ड्युटीमा खटिएका सुरक्षाकर्मीलाई कारबाही गर्छु,” सप्रउ थपलियाले भने । उनले सो क्षेत्रमा तस्करीको लागि तयारी अवस्थामा राखिएका ठेला अन्त खडा गर्न निर्देशन दिएको बताए ।. त्यसैगरी, जिल्ला प्रहरी कार्यालय, पर्साका प्रवक्ता प्रहरी नायब उपरीक्षक दीपक गिरीले यस विषयमा आफूलाई जानकारी नभएको र एसपी सरसँग छलफल गरी आवश्यक कारबाही प्रक्रिया चलाउने प्रतिक्रिया दिए । उनले कबाडको तस्करी बन्द नै रहेको दाबी गरे ।",https://eprateekdaily.com/2023/03/19/48649
नर्सिङ क्याम्पस स्ववियु निर्वाचन : अखिलको प्यानल विजयी,स्थानीय,प्रतीक दैनिक,"चैत्र ५, २०७९",वीरगंज,"चिकित्साशास्त्र अध्ययन संस्थान वीरगंज नर्सिङ क्याम्पसमा स्ववियु निर्वाचन सम्पन्न भएको छ ।. आइतवार सम्पन्न निर्वाचनको मतपरिणाम अनुसार अखिल प्यानलसहित विजयी भएको छ । अखिलबाट अध्यक्षमा मनीषा चौधरी विजयी भएकी छन् । उनले ९१ मत प्राप्त गरी आफ्नो प्रतिद्वन्द्वी नेविसङ्घकी यामिनी खड्कालाई पराजित गरेकी छन् ।. यसैगरी, सचिवमा अखिलकै सृष्टि तिमिल्सिना, कोषाध्यक्षमा अर्चना गुप्ता र सदस्यमा विवेक रणावत तथा मुन्ना श्रेष्ठ विजयी भएका छन् ।. आज भएको निर्वाचनमा कुल मतदातामध्ये दुईजनाबाहेक सबैले मतदान गरेको क्याम्पस प्रशासनले जनाएको छ ।. १५६ जना मतदाता रहेको वीरगंज नर्सिङ क्याम्पसमा निर्वाचनमा १५४ जना सहभागी भएका थिए । दुईजना बाहिर गएकाले सहभागी हुन नसकेको क्याम्पस प्रशासनले जनाएको छ ।. १४ वर्षपछि स्ववियुको निर्वाचन आज भएको हो । यसअघिको निर्वाचनमा यो क्याम्पसमा नेविसङ्घले जितेको थियो ।. स्थापनाकालदेखि अखिलले जित्दै आएको यो क्याम्पसमा गएको स्ववियु चुनावमा नेविसङ्घले एकपटक मात्र जितेको हो ।. वीरगंजको ठाकुर राम बहुमुखी क्याम्पसमा भने विवादका कारण स्ववियु निर्वाचन जेठ १३ गते सारिएको छ ।",https://eprateekdaily.com/2023/03/19/48652
वडाध्यक्ष पक्राउपछि वन अतिक्रमणकारीहरूले गाउँ छाडे,स्थानीय,प्रतीक दैनिक,"चैत्र ३, २०७९",निजगढ,"बारा जिल्ला कोल्हवी नगरपालिका–५ का अध्यक्ष नन्दकिशोर चौधरीलाई बारा जिल्ला अदालतले शुक्रवार तेस्रोपटक पाँच दिनका लागि म्याद थप गरेको छ । यसअघि उनलाई अदालतले ३/३ दिन गरी दुईपटकको म्याद थप गरेको थियो ।. वडाध्यक्ष चौधरीलाई सोही वडाको रामवनस्थित राष्ट्रिय वन क्षेत्रको साढे पाँच हेक्टर वनक्षेत्रमा तारबार गरी लगाइएका टीक, मसलालगायत अन्य प्रजातिका करीब नौ हजार बोटबिरुवा, लाथ्रा काटेर त्यहाँको तारबार भाँची क्षति पुर्याउने कार्यमा संलग्नता रहेको भनी गत फागुन २७ गते शनिवार सशस्त्र वनरक्षकको टोलीले पक्राउ गरेको थियो ।. वनक्षेत्र, वृक्षारोपणको संरक्षणमा सहयोग गर्न, वनक्षेत्रको जमीन जथाभावी नापनक्शा नगर्न डिएफओ विनोद सिंहले आग्रह गरेसँगै वडाध्यक्ष चौधरीले सो कुराको प्रतिकार गर्दै दुव्र्यवहारपूर्ण भाषा प्रयोग गरेपछि निजकै आदेशमा वडाध्यक्ष चौधरीलाई पक्राउ गरिएको थियो ।. स्थानीयलाई उक्साइ उक्त वृक्षारोपण क्षेत्रमा हानिनोक्सानी पुर्याउने कार्यमा संलग्न भएको भन्दै उनलाई पक्राउ गरी अनुसन्धान भइरहेको वन कार्यालयले जनाएको छ ।. तेस्रोपटक पाँच दिनका लागि अदालतबाट म्याद थपिएको प्रवक्ता एवं सहायक वन अधिकृत जवाहरलालप्रसाद कुर्मीले बताए । उनले अनुसन्धान अधिकृत तोकी वडाध्यक्षसँग अनुसन्धान भइरहेको पनि बताए ।. जिल्ला वन सुरक्षा समन्वय समितिका अध्यक्ष एवं प्रमुख जिल्ला अधिकारी नवराज सापकोटाको अध्यक्षतामा सोही समयमा बसेको बैठकले बोटबिरुवा फँडानी, तारपोल हानिनोक्सानी गरिएको वनक्षेत्रलाई संरक्षण गरी पुनः हरियाली बनाउने कार्य अघि बढाउन र घटनामा संलग्नलाई यथाशीघ्र पक्राउ गरी कानूनी दायरामा ल्याउन डिभिजन वन कार्यालयलाई निर्देशन दिएको थियो ।. सो वनक्षेत्रको अन्य स्थानमा भए, गरेका वन अतिक्रमित क्षेत्रमा रहेका घरटहराहरूलाई हटाइ वृक्षारोपण कार्य सञ्चालनमा ल्याउन र आवश्यकता अनुसार जनपद र सशस्त्र प्रहरीको निगरानी राखी संयुक्त गस्ती गर्ने निर्णय गरेसँगै उक्त अतिक्रमित वनक्षेत्रमा जनपद र सशस्त्र प्रहरी तथा सशस्त्र वनरक्षकको टोलीले विशेष सुरक्षा गस्ती बढाएका छन् ।. वडाध्यक्ष पक्राउपछि सो क्षेत्रमा हानिनोक्सानी पुर्याउने वनक्षेत्र अतिक्रमणकारीहरू गाउँ छाडेर भागेका छन् ।. घटनापछि अधिकांश उमेर पुगेका, घरमुली पुरुषहरूले घर छाड्दै सुरक्षित स्थानमा आफन्तकहाँ गएको बताइन्छ ।",https://eprateekdaily.com/2023/03/17/48569
ओमप्रकाश रूँगटा रहेनन्,स्थानीय,प्रतीक दैनिक,"चैत्र २, २०७९",वीरगंज,"वीरगंज उद्योग वाणिज्य सङ्घका पूर्वअध्यक्ष ओमप्रकाश रूँगटाको ८८ वर्षको उमेरमा बिहीवार दिउँसो निधन भएको छ ।. वीरगंजस्थित नारायणी वयोधा अस्पतालमा आज दिउँसो १ बजे रूँगटाको निधन भएको पारिवारिक स्रोतबाट थाहा भएको छ । विगत पाँच दिनदेखि मुटु, फोक्सो र उच्च रक्तचापबाट पीडित रूँगटालाई अस्पतालमा भर्ना गरिएको र आज निधन भएको बताइएको छ । रूँगटा शुरूमा वन कार्यालयमा अधिकृत थिए पछि उनले नोकरी छाडेर आदर्शनगरमा विशाल हार्डवेयर सञ्चालन गरेर व्यवसाय शुरू गरेका थिए । वीरगंज उद्योग वाणिज्य सङ्घमा एक कार्यकाल अध्यक्ष भएका रूङ्गटा केही वर्षअघि हृदयघात भएर थलिएका थिए । उनको अन्तिम संस्कार आजै अशोकवाटिकास्थित आर्यघाटमा गरिएको छ ।",https://eprateekdaily.com/2023/03/16/48511
"खुर्सानी व्यापारीको हत्या, घोडासहनका व्यापारी आन्दोलित",स्थानीय,प्रतीक दैनिक,"चैत्र ३, २०७९",सिम्रौनगढ,"सिम्रौनगढ नगरपालिकासँग जोडिएका भारतीय सीमावर्ती शहर घोडासहनका खुर्सानीका थोक व्यवसायी सोमनाथ साहको हिजो बेलुकी गोली प्रहार गरी हत्या गरिएको छ ।. सदाझैं पसल बन्द गरेर घर जाने क्रममा हिजो साँझ साढे ६ बजेतिर सीताराम भगतको मन्दिरनजीक अज्ञात समूहले व्यवसायी साहमाथि गोली प्रहार गरेर घाइते बनाएका थिए ।. गोली प्रहारबाट घाइते साहलाई उपचारका लागि मोतिहारी अस्पताल लाने क्रममा बाटोमा मृत्यु भएको थियो ।. पसलबाट तीन लाख रुपैयाँ लिएर घरतर्फ गइरहेको साहलाई लुटेरा समूहले पिछा गरेको र अवसर ताकेर गोली हानी रकम लुटेर भागेको प्रारम्भिक अनुसन्धानबाट खुलेको भारतीय प्रहरीले जनाएको छ । अपराधीहरूको खोजी कार्य भइरहेको प्रहरीले जानकारी गराएको छ । घटनाको विरोधमा शुक्रवार घोडासहनका व्यापारीहरूले पसल बन्द गरी साहको शवलाई सडकमा राखेर आन्दोलन गरेका थिए । सडक अवरोध गरी आन्दोलनकारी व्यापारीहरूले प्रहरी प्रशासनविरुद्ध नाराबाजी गर्दै हत्यारा पत्ता लगाउनुपर्ने, कानूनी कारबाई हुनुपर्ने माग राखेका छन् ।",https://eprateekdaily.com/2023/03/17/48578
वीरगंजका पत्रकारलाई सौराहामा तालीम,स्थानीय,प्रतीक दैनिक,"चैत्र २, २०७९",सौराहा,"नेपाल पत्रकार महासङ्घ, पर्सा शाखाको आयोजनामा चितवनको पर्यटकीय क्षेत्र सौराहामा बिहीवारदेखि तीन दिने आवासीय तालीम शुरू भएको छ ।. आमसञ्चारकर्मीको दक्षता अभिवृद्धिका लागि वीरगंज महानगरपालिकाको सहयोगमा भएको तालीम उद्घाटन गर्दै नेपाल पत्रकार महासङ्घका पूर्व केन्द्रीय सदस्य एवं नगरप्रमुखका प्रेस सल्लाहकार महेश दासले पत्रकारिताको विकासका लागि महानगर सदैव सहयोगी रहेको बताए । उनले पत्रकारहरूको दक्षता, क्षमता वृद्धिका लागि आगामी दिनमा पनि महानगरले महासङ्घसँग सहकार्य गरेर अगाडि बढ्ने बताए ।. कार्यक्रममा शाखा अध्यक्ष अनुप तिवारीले वीरगंजमा तालीम आयोजना गर्दा प्रभावकारी सहभागिता हुन नसकेको कारण सौराहामा आवासीय तालीम आयोजना गरिएको बताए । उनले वीरगंजमा तालीम आयोजना गर्दा पहिलो सत्रमा ठूलो सङ्ख्यामा सहभागिता हुने तर अन्तिम सत्रमा सङ्ख्या पातलिने गरेकोले सौराहामा आवासीय तालीम आयोजना गर्नुपरेको बताए । उनले तालीमका साथै पर्यटकीय क्षेत्र सौराहामा पुनर्ताजगी पनि हुने बताए ।. उद्घाटन कार्यक्रममा पत्रकार महेश गौतम, विजय भण्डारी, कृष्णउदास खनाललगायतको सहभागिता थियो । तालीमको सहजीकरण उपाध्यक्ष युवराज खड्काले गरेका थिए ।. तीन दिन आवासीय तालीममा नेपाल पत्रकार महासङ्घका पूर्वअध्यक्ष डा.महेन्द्र विष्टलगायतले प्रशिक्षण दिने बताइएको छ ।",https://eprateekdaily.com/2023/03/16/48517
अजय पटेलमाथि प्रहरीले झूटो मुद्दा लगाएको परिवारको आरोप,स्थानीय,प्रतीक दैनिक,"चैत्र २, २०७९",वीरगंज,"परवानीपुर गाउँपालिका–५ निवासी जनता समाजवादी पार्टी, बाराका अध्यक्ष अजय पटेललाई बारा प्रहरीले किर्ते गरेको भनेर झूटो मुद्दामा पक्राउ गरेको उनका परिवारजनले बताएका छन् ।. साबिक बारा, बहुअरी गाविस–६ कित्ता नं ४१ को पाँच बिघा ११ कट्ठा १५ धुर जग्गा पुस्तौंदेखि खनजोत गर्दै आएको र त्यसको कुत बाली पनि भूमिसुधार कार्यालय, बारामा तिर्दै आएको अवस्थामा अहिले सो जग्गामा मोही नभएको, किर्ते गरी मोही बनेको जस्ता आरोपमा अजय पटेललाई बारा प्रहरीले पक्राउ गरेकोमा अजयका दाइ भरत पटेलले आपत्ति जनाएका छन् ।. उनले काठमाडौं निवासी काशीनाथ आचार्य दीक्षितका छोरा विजय आचार्य दीक्षित जग्गाधनी भएको र सोबाहेक पनि वीरगंजमा दीक्षित परिवारको नाममा सयौं बिघा जग्गा रहेको उनले बताए । सोही जग्गामा अहिले भाटभटेनी निर्माण भइरहेको पटेलले बताए । उनले भाटभटेनी निर्माण भइरहेको जग्गामा आफ्नो पनि मोही रहेको बताएका छन् ।. उनले धेरै पहिलेदेखि बुबा मदनप्रसाद कुर्मीले मोहीबाट अंश पाएको जग्गा सिपर्दीलाई बिक्री गरेको र सोही जग्गामा सिपर्दीको शोरूम बनेको बताए । उनले अहिले भाटभटेनी निर्माण भइरहेको जग्गामा जमदार राउत, राधा राउत, रामऔतार यादवले मोहीबापतको नगद रकम लिएर मोही कट्टा भएर जग्गा फुकुवा भएर पास भएको भरत पटेलले बताए । उनले पुस्तौंदेखि आफूलगायत गाउँका धेरै व्यक्तिको मोही दीक्षित परिवारको जग्गामा रहेको तर अहिले आएर किर्ते गरेको कसूरमा भाइ अजयमाथि मात्र मुद्दा लगाइएकोमा राजनीतिक प्रतिशोध साँध्ने कार्य भएको आरोप लगाएका छन् ।. विवादको मुख्य कारण. जग्गाधनी विजयमणि आचार्य दीक्षितका दुई छोरा अभयमणि दीक्षित र अरुणमणि दीक्षितमध्ये जेठा अभयलाई अंश नदिएर अलग गरिएको थियो । पटेल तथा दीक्षित परिवारबीच वर्षौंदेखि पारिवारिक सम्बन्ध भएको र दीक्षित परिवारले अभयलाई अलग बनाएपछि पटेल परिवारले पुरानो सम्बन्धका कारण अभयलाई साथ दिएको थियो ।. यसैक्रममा दीक्षित परिवारले अभयलाई वीरगंजमा रहेको जग्गामध्ये तीन बिघा जग्गा अंशबापत दिएको थियो । त्यसै बखतदेखि दीक्षित र पटेल परिवारबीच विवाद चुलिएको बताइन्छ । विवाद बढेसँगै दीक्षित परिवारले मोहीबापतको कुत बुझ्न नमानेको र पटेल परिवारले २०७० सालदेखि भूमिसुधार कार्यालय, बारामा कुत बुझाउँदै आएको भरत पटेलले बताए । उनले कुत बुझाएको रसिद पनि देखाए । दीक्षित र पटेल परिवारबीच विवाद शुरू भएपछि यो जग्गा बिक्रीका लागि वीरगंजका दीपकमान श्रेष्ठसँग जग्गा बिक्रीको प्रक्रिया शुरू भएको थियो ।. तत्कालीन अवस्थामा प्रतिकट्ठा नौ लाख ५० हजारको दरले ११ बिघा जग्गाको रु २० करोडमा सम्झौता भएको र श्रेष्ठले दीक्षित परिवारलाई सोबापत पेश्की रकम पनि दिएको बताइन्छ । अहिलेसम्म श्रेष्ठबाट दीक्षित परिवारले रु तीन करोड ४५ लाख बैंकमार्फत लिइसकेको स्रोतले जनाएको छ । अहिले यो घटनामा अजय पटेल मात्र पक्राउ परेकोमा उनका परिवारजनले आपत्ति जनाएका छन् । मोही जग्गामा अजय पटेलसँगै चारै दाजुभाइको अंश रहेको तर त्यसको नेतृत्व अजयले गरेका कारण उनलाई मात्र पक्राउ गर्नु कानूनसम्मत नभएको दाइ भरतको जिकिर छ ।. जसपा बाराको पनि विरोध. जनता समाजवादी पार्टी, बाराले बिहीवार यस सम्बन्धमा विज्ञप्ति जारी गरेको छ । जसपा बाराका निवर्तमान अध्यक्ष रामबाबू यादवले प्रहरीले अजय पटेलमाथि लगाएको किर्तेसम्बन्धी झूटो मुद्दा खारेजीको माग गरेका छन् ।. सो पार्टीले कसैको उक्साहटमा पार्टीका जिम्मेवार नेतामाथि झूटो आरोप लगाएर पक्राउ गर्नु कानूनविरुद्ध कार्य भएको बताउँदै मुद्दा खारेज गर्न माग गरे ।",https://eprateekdaily.com/2023/03/16/48505
वृद्धावस्था : विचारविमर्श र अन्तक्र्रिया,स्थानीय,प्रतीक दैनिक,"चैत्र ३, २०७९",वीरगंज,"ज्येष्ठ नागरिक सङ्घ, पर्साले शुक्रवार ज्येष्ठ नागरिक पार्क, लक्ष्मणवामा ज्येष्ठ नागरिकसम्बन्धी अन्तक्र्रिया कार्यक्रम सम्पन्न गरेको छ । ज्येष्ठ नागरिक सङ्घ, पर्साले प्रत्येक महीनाको पहिलो शुक्रवार ज्येष्ठ नागरिकहरूका लागि स्वास्थ्य परामर्श सेवा तथा अन्यान्य कार्यक्रमहरू गर्दै आएको छ ।. सोही कार्यक्रम अन्तर्गत आज ‘वृद्धावस्था : विचार र विमर्श’ विषयमा प्राडा वासुदेवलाल दासले आफ्नो कार्यपत्र प्रस्तुत गरेका थिए । उनले वृद्धावस्थाको मनोस्थिति, समाजमा हिजो र आज ज्येष्ठ नागरिकप्रति गरिने व्यवहारबारे विशद् विचार प्रस्तुत गरेका थिए । परम्परागत समाजमा ज्येष्ठ नागरिकलाई हेर्ने दृष्टिकोण सदाशयता तथा आदरयुक्त थियो भने आज आजीविकाका लागि दौडधूप चलिरहेको समयमा चाहेर पनि सन्तानले आफ्ना ज्येष्ठ अभिभावकको उपयुक्त हेरचाह गर्न नसकेको अवस्था एकातिर छ, जसले गर्दा वृद्धाश्रमको अवधारणा मौलाइरहेको बताउँदै, केही मुद्दामा पुस्तान्तरण नै दोषयुक्त हुँदै गएको बताएका थिए ।. हिजोका आवश्यकता र आजको आवश्यकताले पुस्ता–पुस्ताबीच असमझदारी पनि बढ्दै गएकाले यसको समाधान सबै पुस्ता मिली गर्नुपर्ने बताएका थिए । कार्यक्रममा सहभागी ज्येष्ठ नागरिकहरूले विभिन्न जिज्ञासा प्रकट गरेका थिए ।. कार्यक्रम ठीक ९ बजे निर्धारित समयमा आरम्भ भएर एक घण्टाको अन्तरालपछि सम्पन्न भएको थियो । वीरगंजमा ज्येष्ठ नागरिक सङ्घले आयोजना गर्ने कार्यक्रमहरू समयमा शुरू हुने मानक स्थापित भएको छ ।",https://eprateekdaily.com/2023/03/17/48581
ओरहा खाने प्रचलन लोपोन्मुख अवस्थामा,स्थानीय,प्रतीक दैनिक,"चैत्र २, २०७९",सिम्रौनगढ,"मधेसी समुदायमा अति लोकप्रिय ओरहा खाने चलन हालका दिनमा कम हुँदै गएको छ ।. फागु पूर्णिमामा होलिका दहनपछि ओरहा खाने चलन शुरू हुन्छ । ओरहा खाने चलन भोजपुरी, मैथली, बज्जिका, मगही र थारू समुदायमा रहिआएको छ ।. खेतमा लगाइएको बाली ७५ प्रतिशत पाकेपछि त्यस्तो बाली ओरहायुक्त भएको मानिन्छ । चना, कोसा, गहुँ, खेसारी र पुपरा झारपातसहित आगोमा पोलेर ओरहा तैयार गरिन्छ र सफा गरी खाने गरिन्छ ।. यस्तो ओरहा खानमा धेरै मीठो हुने भएकोले मानिसहरू आकर्षित हुन्छन् । तर खाने क्रममा केही सावधानी राख्नु जरुरी हुन्छ । किनभने यस्ता बाली पोलेर खाने क्रममा सोभित्र रहेका कीराहरू पनि पोलिन्छ र त्यो पनि मानिसको आहार हुन्छ, जसबाट विभिन्न किसिमका रोग लाग्ने सम्भावना हुन्छ ।. सिम्रौनगढ क्षेत्रमा मात्र चार दशकअघिसम्म यो ओरहा खानेको सङ्ख्या ८० प्रतिशत थियो । तर समय बदलिंदै गएपछि ओरहा खानेहरूको सङ्ख्यामा निकै कमी आएको छ । पहिले चना, कोसा, गहुँ, खेसारी र पुपराको खेती प्रचुर मात्रामा हुन्थ्यो भने अहिले नगण्य मात्रामा हुन थालेको छ । समय परिस्थितिले मानिसहरू विभिन्न व्यावसायिक उत्पादनमा आकर्षित हुँदै गएकाले यो परम्परामा ¥हास आइरहेको स्थानीयहरू बताउँछन् ।",https://eprateekdaily.com/2023/03/16/48508
पाँच दिनमा २११ वटा छाडा कुकुरको बन्ध्याकरण,स्थानीय,प्रतीक दैनिक,"चैत्र ३, २०७९",वीरगंज,वीरगंज महानगरपालिकाले महानगरमा रहेका छाडा कुकुरहरूको बन्ध्याकरण र रेबिजविरुद्धको जारी खोप अभियान अन्तर्गत शुक्रवारसम्म २११ वटा कुकुरको बन्ध्याकरण र रेबिजविरुद्धको खोप दिएको छ ।. महानगरमा रहेका छाडा कुकुरहरू सङ्कलन गरेर फागुन २९ गतेदेखि बन्ध्याकरण र रेबिजविरुद्धको खोप दिने अभियान महानगरपालिका कार्यालयले पहिलोपटक शुरू गरेको हो । पाँच दिनमा २११ वटा छाडा कुकुरको बन्ध्याकरण र रेबिजविरुद्धको खोप लगाएको महानगरले जनाएको छ ।. महानगरले यो अभियान अन्तर्गत एक हजार छाडा कुकुरको बन्ध्याकरण र रेबिजविरुद्धको खोप दिने लक्ष्य राखेको छ । दी जेन गुडअल इन्स्टिच्युट नेपालमार्फत महानगरले यो अभियान जारी राखेको छ ।. महानगरपालिकामा छाडा कुकुरको सङ्ख्या बढेपछि नगरवासीहरूको स्वास्थ्यप्रति जिम्मेवारी देखाउँदै नगरप्रमुख राजेशमान सिंहले बन्ध्याकरण र रेबिजविरुद्धको खोप लगाउने कार्य शुरू गराएका थिए । महानगरमा छाडा कुकुर सङ्ख्या बढे पनि एक दशकदेखि जनावर अधिकारवादीका कारण महानगरले छाडा कुकुर नियन्त्रण गर्न सकेको थिएन । यसअघि महानगरले छाडा कुकुर नियन्त्रण गर्न विषसेवन गराएर कुकुर मार्ने अभियान चलाउने गरेको थियो । जनावर अधिकारवादीहरूको कारण अहिले महानगरले बन्ध्याकरण र रेबिजविरुद्धको खोप दिने कार्य शुरू गरेको हो ।,https://eprateekdaily.com/2023/03/17/48572
"ठाराब क्याम्पसमा तालाबन्दी, चैत ८ गते निर्वाचन गर्न माग",स्थानीय,प्रतीक दैनिक,"चैत्र २, २०७९",वीरगंज,"ठाकुर राम बहुमुखी क्याम्पसमा स्वतन्त्र विद्यार्थी युनियनको निर्वाचन आगामी जेठ १३ हुने भएपछि सो विषयलाई लिएर क्याम्पसमा बिहीवार पनि विवाद भयो । नेविसङ्घसँग आबद्ध मुनराज तिवारी नेतृत्वका विद्यार्थीहरूले आज क्याम्पसमा स्ववियु निर्वाचन चैत ८ गते नै हुनुपर्ने माग राख्दै तालाबन्दी गरेका छन् ।. मङ्गलवार साँझदेखि क्याम्पसमा अनशन शुरू गरेको तिवारी पक्षले हिजो साँझ अनशन तोडेको थियो । हिजै प्रजिअ हीरालाल रेग्मीको पहलमा जिल्ला प्रशासन कार्यालय, पर्सामा बसेको सर्वदलीय, सर्वपक्षीय बैठकले क्याम्पसमा विकसित पछिल्ला घटनाक्रमको मूल्याङ्कन गर्दै चैत १२ गतेदेखि शुरू हुन लागेको परीक्षालाई मध्यनजर गरी जेठ १३ गते स्ववियु निर्वाचन गराउने सहमति गरेको थियो । सो सहमतिपछि क्याम्पसमा अनशन गर्दै आएको तिवारी नेतृत्वको टोलीले साँझ अनशन तोडेको थियो । तर आज फेरि क्याम्पसमा तालाबन्दी गर्दै चैत ८ गते नै स्ववियु निर्वाचनको माग गरेको छ । स्ववियु निर्वाचनको विषयलाई लिएर ठाराब क्याम्पसमा यसअघि आगजनी, तालाबन्दी भएको थियो ।. विवाद साम्य पार्ने प्रयासहरू सफल नभएपछि चैत ५ गते घोषित स्ववियु निर्वाचन चैत ८ गते सारिएको र त्यसपछि पनि विवाद साम्य हुनुको साटो बढ्दै गएपछि जेठ १३ गतेका लागि सारिएको थियो ।",https://eprateekdaily.com/2023/03/16/48514
"कोल्हवी नपाले ठेक्काको कागजात दिएन, ठेकेदारले मापदण्ड विपरीत उत्खनन गर्दै",स्थानीय,प्रतीक दैनिक,"चैत्र २, २०७९",निजगढ,"कोल्हवी नगरपालिकाले आर्थिक वर्ष २०७९/८० को नदीजन्य पदार्थ (दहत्तर बहत्तर)को ठेक्का लगाउँदा ठेकेदारसँग गरिएको सम्झौताको कागजात माग गर्दा उपलब्ध नगराएको जनाइएको छ ।. नदीजन्य पदार्थ उत्खननका लागि कोल्हवी नपाले तयार गरेको वातावरणीय परीक्षण प्रतिवेदन, ठेकेदारसँगको सम्झौता, पट्टा फारामलगायत आवश्यक कागजात सूचनाको हक प्रयोग गरी माग गर्दा पनि नगरपालिकाले नदीजन्य पदार्थ ठेक्काको कागजात दिन बेवास्ता गरेको सिम्रौनगढका अजय यादवले आरोप लगाएका छन् ।. उनले निवेदन दर्ता गर्न खोज्दा नगरप्रमुख, प्रमुख प्रशासकीय अधिकृत, लेखा अधिकृत नभएकाले कर्मचारीले दर्ता नगरेको बताए । सार्वजनिक चासो र सार्वजनिक स्रोत साधनको ठेक्का लगाउँदाका कागजातहरू नगरपालिकाले पारदर्शी तरीकाबाट उपलब्ध हुने व्यवस्था गर्नुपर्नेमा नपाले आफ्नो आधिकारिक वेबसाइटमा पनि नराखेको र माग गर्दा दिन पनि नचाहेको यादवले आरोप लगाए ।. कोल्हवी नगरपालिकाले आर्थिक वर्ष २०७९/८० का लागि ५७ लाख ११ हजार ८३५.५२ घनफिट नदीजन्य पदार्थको न्यूनतम ठेक्का सकार रकम तीन करोड ९९ लाख ८२ हजार ८४८ रुपैयाँ ६९ पैसा तोकेको थियो ।. ठेकेदार कम्पनीले चार करोडमा ठेक्का सकार गरेको कोल्हवी नपाले जनाएको छ ।. सो परिमाणको नदीजन्य पदार्थ उत्खनन, सङ्कलन, ढुवानी २७० दिन अर्थात् नौ महीनामा र प्रतिदिन १० हजार ५८४ घनफिटभन्दा बढी गर्न नपाइने वातावरणीय परीक्षण प्रतिवेदनमा उल्लेख छ । तर यहाँ दैनिक ८० हजारदेखि एक लाख २० हजार घनफिटसम्म नदीजन्य पदार्थ उत्खनन, सङ्कलन र ढुवानी भइरहेको स्रोतले जनाएको छ ।",https://eprateekdaily.com/2023/03/16/48520
नर्सिङ क्याम्पसमा नेविसङ्घ र अखिलबीच प्रतिस्पर्धा,स्थानीय,प्रतीक दैनिक,"चैत्र १, २०७९",वीरगंज,"चिकित्साशास्त्र अध्ययन संस्थान वीरगंज नर्सिङ क्याम्पसको स्ववियु निर्वाचनमा प्रत्यक्ष्Fतर्फ नेविसङ्घ र अखिल भिड्ने भएका छन् ।. चैत ५ गते हुने स्ववियुको निर्वाचनमा नेविसङ्घका एकजना निर्विरोध भएका छन् ।. एक अध्यक्षसहित प्रत्यक्षतर्फ छ सिटका लागि अखिलले पाँच सिटमा मात्र उम्मेदवारी दिएका कारण नेविसङ्घका एकजना सदस्य निर्विरोध निर्वाचित भएका हुन् ।. नेविसङ्घबाट अध्यक्षमा यामिनी खड्का, सचिवमा विधान रेग्मी, कोषाध्यक्षमा सरस्वती पन्थी र सदस्यहरूमा ईशा बराल, आकृति खतिवडा, स्मृति थापाले उम्मेदवारी दिएको निर्वाचन अधिकृत रोमिना श्रेष्ठले बताइन् ।. यसैगरी, अखिलबाट अध्यक्षमा मनीषा चौधरी, सचिवमा सृष्टि तिमिल्सिना, कोषाध्यक्षमा अर्चना गुप्ता र सदस्यमा विवेक राणाभार तथा मुन्ना श्रेष्ठले उम्मेदवारी दिएको निर्वाचन अधिकृत श्रेष्ठले बताइन् ।. वीरगंज नर्सिङ क्याम्पसमा १५६ जना मतदाता छन् । प्रत्यक्ष्F र समानुपातिक गरी ११ पदमा निर्वाचन हुनेछ, जसमा प्रत्यक्षतर्फ एकजना निर्विरोध भएपछि अब १० पदको लागि चैत ५ गते निर्वाचन हुनेछ ।. १४ वर्षपछि हुने स्ववियु निर्वाचनमा यसअघि नेविसङ्घले जितेको थियो । त्यसअघि स्थापनाकालदेखि नै नर्सिङ क्याम्पसमा अखिलको वर्चस्व रहँदै आएको थियो ।",https://eprateekdaily.com/2023/03/15/48471
उपराष्ट्रपति यादवको गाउँ बसवरियावासी गदगद,स्थानीय,प्रतीक दैनिक,"चैत्र ३, २०७९",परवानीपुर,"उपराष्ट्रपतिमा निर्वाचित रामसहायप्रसाद यादवका गाउँवासी गदगद भएका छन् ।. बारा, सिम्रौनगढ नगरपालिका वडा नं ९ बसवरिया गाउँमा उनी निर्वाचित भएको खबर सञ्चारमाध्यममा आए लगत्तै गाउँवासी तथा उनको परिवारजनले खुशियाली साटासाट गर्न थालेका छन् । शनिवार गाउँभरि मिठाइ बाँडेर खुशियाली साटासाट गर्ने उनको परिवारजनले जनाएका छन् ।. जसपाको संसदीय दलका नेतासमेत रहेका रामसहायकको छवि सन्त नेताको रहेको उनका दाइ रामधारीप्रसाद यादव बताउँछन् ।. राजनीतिमा पार्टीप्रति निष्ठा र त्यागको प्रतिफल नेपालकै सबैभन्दा दोस्रो सम्मानजनक पदमा भाइ पुगेकामा उनको खुशीको सीमा छैन । “जुन दिनदेखि राजनीतिमा आएका छन्, एक प्रभावशाली राजनीतिज्ञ भएर देखिएका छन्,” उनले भने, “गणतान्त्रिक नेपालको प्रथम राष्ट्रपति डा रामवरण यादव, उपराष्ट्रपतिमा परमानन्द झापछि रामसहाय उक्त पदमा पुग्नु नै नेपाल एवं मधेसी जनताको लागि खुशीको कुरा हो ।” प्रसाद रायका कान्छा छोरा रामसहायकी पत्नीको नाम चम्पा देवी हो । उनी हाल बाराको सदरमुकाम कलैया, बरेवास्थित गोरु बजारनजीकैको १० धुरमा बनेको घरमा बस्छिन् । दुई छोरा र एक छोरीका बुबा रामसहायको उमेर ५२ वर्षको छ ।. कक्षा ३ सम्मको अध्ययन पुख्र्यौली गाउँ बसवरिया माविबाट र कक्षा ८ सम्मको अध्ययन कचोर्वा माविबाट गरेका रामसहायले एसएलसीसम्मको अध्ययन सिम्रौनगढ माविबाट गरे ।. त्यसपछि भारत बिहारको सीतामढीबाट आइएससी र बिएससीसम्मको अध्ययन सकेर शिक्षक बन्न वीरगंजस्थित ठाकुर राम बहुमुखी क्याम्पसमा बिएडको अध्ययन गरे ।. २०४७ सालदेखि सरकारी शिक्षक भएर उनी कलैयास्थित पन्नादेवी माविमा विज्ञान विषयको अध्यापन गराउँदै आएका रामसहायको प्रारम्भिक राजनीतिक झुकाव तत्कालीन मधेसवादी दल गजेन्द्रनारायण सिंहको सद्भावना पार्टीसँग थियो ।. मधेस आन्दोलनपछि २०६४ सालको प्रथम संविधानसभामा मधेसी जनअधिकार फोरमका अध्यक्ष एवं अहिलको जसपाका अध्यक्ष उपेन्द्र यादवको नजीक आएपछि उनी मजफोमा आबद्ध भए ।. प्रथम संविधानसभामा समानुपातिकबाट संविधानसभा सदस्य बनेका रामसहाय २०७० सालको दोस्रो चुनावमा पार्टीको कम सिट आएपछि उनलाई सांसद पद दिइएन । उनी २०७४ सालमा बारा–२ बाट प्रत्यक्षमा निर्वाचित भएका थिए ।. हालै सम्पन्न २०७९ सालको प्रतिनिधिसभाको चुनावमा उनी बारा २ बाट माओवादीका शिवचन्द्र कुशवाहालाई पराजित गर्दै विजयी भए । त्यसपछि शेरबहादुर देउवाको पाँच दलीय गठबन्धनबाट केही महीनाको लागि वनमन्त्री बनेका रामसहाय अहिले आएर उपराष्ट्रपतिमा विजयी हुँदा उनको परिवार तथा गाउँमा खुशियाली छाएको छ ।. राजनीतिमा लागेका रामसहाय हाल काठमाडौंमा बस्दै आएका छन् । तर उनकी पत्नी चम्पा देवी कलैयाकै घरमा गाई पालेर बसेकी छन् । बुबाको एक कट्ठा घडेरी र अढाई बिघा खेतबाहेक उनको श्रीसम्पत्ति नरहेको परिवारजन बताउँछन् ।. राजनीतिमा टिक्नकै लागि कलैयाका केही जग्गासमेत बेच्नुपरेको उनको परिवारजनको भनाइ छ । दाइ रामधारीले जुन परिस्थितिमा रहे पनि भाइले सबैको फोन उठाउने र जुन बेला पनि जनताको कामको लागि जनताकै घरमा पुग्ने बानीका कारण बारा २ मा भाइको क्रेज बेग्लै रहेको दाबी गरे ।",https://eprateekdaily.com/2023/03/17/48575
"स्ववियु निर्वाचन सर्यो, छानबीन पछि पाँच सय मतदाता घटे",स्थानीय,प्रतीक दैनिक,"फाल्गुन २९, २०७९",वीरगंज,"देशभरका क्याम्पसमा चैत ५ गते हुने स्वतन्त्र विद्यार्थी युनियन (स्ववियु)को निर्वाचन वीरगंजको ठाकुर राम बहुमुखी क्याम्पसमा भने तीन दिन पछि सरेको छ ।. ठाकुर राम बहुमुखी क्याम्पसमा स्ववियु निर्वाचन चैत ८ गते हुने भएको छ । क्याम्पसको स्ववियु निर्वाचन समितिले सोमवार साँझ सूचना जारी गर्दै स्ववियु निर्वाचन चैत ८ गते हुने गरी नयाँ निर्वाचन तालिका सार्वजनिक गरेको छ ।. संशोधित निर्वाचन तालिका अनुसार उम्मेदवारको मनोनयनपत्र (समानुपातिक र प्रत्यक्ष) वितरण फागुन ३० गते बिहान ११ देखि दिउँसो २ बजेसम्म, मनोनयनपत्र दाखिला चैत १ गते बिहान ११ देखि दिउँसो २ बजेसम्म, उम्मेदवारको नामावली प्रकाशन चैत १ गते साँझ ५ बजे, उम्मेदवारउपरको दाबी–विरोध चैत २ गते बिहान ११ देखि दिउँसो २ बजेसम्म, दाबी–विरोधउपर छानबीन गरी उम्मेदवारको अन्तिम नामावली प्रकाशन चैत २ गते साँझ ५ बजे गरिनेछ ।. उम्मेदवारको नामावली फिर्ता लिने समय चैत ३ गते बिहान ११ देखि दिउँसो १ बजेसम्म, उम्मेदवारको अन्तिम नामावली प्रकाशन चैत ३ गते अपराह्न ३ बजेसम्मका लागि तोकिएको छ । यस्तै, मतदान चैत ८ गते बिहान ८ देखि अपराह्न ४ बजेसम्म हुने निर्वाचन अधिकृत रोशन लामिछानेले जानकारी दिए ।. ठाकुर राम बहुमुखी क्याम्पसमा स्ववियु निर्वाचनका लागि कुल मतदाता सङ्ख्या नौ हजार ७०० कायम भएको पनि निर्वाचन समितिले जनाएको छ । यसअघि फागुन २१ गते प्रकाशित मतदाता नामावलीमा मतदाताको सङ्ख्या १० हजार २२५ रहेकामा त्यस सम्बन्धमा विवाद भएपछि क्याम्पसले गठन गरेको छानबीन समितिले छानबीन गर्दा कुल मतदाता सङ्ख्या नौ हजार ७०० कायम भएको निर्वाचन अधिकृत लामिछानेले जानकारी दिए ।. फागुन २१ गते क्याम्पसले प्रकाशन गरेको मतदाता नामावलीमा मतदाता सङ्ख्या १० हजार २२५ थियो । तर फागुन २६ गते विद्यार्थी सङ्घसङ्गठनहरूले एक हजारभन्दा बढी फर्जी विद्यार्थीको नाम मतदाता नामावलीमा समावेश गरिएको भन्दै विवाद गर्नुका साथै केही विद्यार्थीहरूले त्यही विषयलाई लिएर क्याम्पसको विद्यार्थी कल्याण तथा खेलकूद शाखामा आगजनी गरेका थिए ।. आगजनीपछि क्याम्पस प्रशासनले तत्कालका लागि निर्वाचन प्रक्रिया स्थगित गरी मतदाता नामावलीबारे उत्पन्न विवाद सुल्झाउन प्राध्यापक रघुनाथ चौरसियाको संयोजकत्वमा छानबीन समिति गठन गरेको थियो । तर चौरसियाले आइतवार आफू अस्वस्थ भएको भन्दै राजीनामा दिएपछि क्याम्पस प्रशासनले आइतवार नै सहायक क्याम्पस प्रमुख अनिलकुमार रमणको संयोजकत्वमा अर्को छानबीन समिति गठन गरेको थियो ।. निर्वाचन अधिकृत लामिछानेका अनुसार रमण नेतृत्वको छानबीन समितिले फागुन २१ मा प्रकाशित मतदाता नामावली रुजू गर्दा स्नातक तेस्रो वर्षमा भर्ना नभएका स्नातक दोस्रो वर्षका विद्यार्थीहरूको नाम पनि समावेश गरिएको भेटिएको थियो ।. तेस्रो वर्षमा भर्ना नभएका विधार्थीहरूको नाम हटाएर निर्वाचन समितिले आज नयाँ मतदाता नामावली प्रकाशित गरेको लामिछानेले बताए । प्रकाशित नामावलीमा कुल मतदाता सङ्ख्या नौ हजार ७०० कायम भएको निर्वाचन अधिकृत लामिछानेले जानकारी दिए ।",https://eprateekdaily.com/2023/03/13/48378
"छाडा कुकुरको बन्ध्याकरण, रेबिजविरुद्ध खोप",स्थानीय,प्रतीक दैनिक,"फाल्गुन ३०, २०७९",वीरगंज,वीरगंज महानगरपालिकाले महानगरमा रहेका छाडा कुकुरको बन्ध्याकरण गरी तथा रेबिजविरुद्धको खोप दिने कार्य शुरू गरेको छ । वीरगंजमा छाडा कुकुरहरू बढेसँगै महानगरले पहिलोचोटि रेबिजविरुद्धको खोपसहित बन्ध्याकरण गर्न शुरू गरेको हो ।. नगरप्रमुख राजेशमान सिंहले बढ्दो छाडा कुकुर नियन्त्रणका लागि बन्ध्याकरण गरिएको बताए ।. महानगरका छाडा कुकुरलाई सङ्कलन गरी नेशनल ट्रेडिङमा बन्ध्याकरण कार्य गरिने दी जेन गुडअल इन्स्टिच्युट नेपालका प्रशासकीय अधिकृत रमेश सापकोटाले बताए । उनले आज ४० वटा कुकुरको बन्ध्याकरण गरी रेबिजविरुद्धको खोप लगाइएको बताए । पहिलो चरणमा करीब एक हजार कुकुरको बन्ध्याकरण गरिने लक्ष्य रहेको उनले बताए । सरकारले सन् २०३० सम्म नेपालबाट रेबिज उन्मूलन गर्ने अभियान चालेको र सोही अभियान अन्तर्गत आजदेखि वीरगंज महानगरमा रेबिजविरुद्धको खोप दिन थालिएको बताए । यसअघि पर्सागढी नगरपालिकाले नगरका छाडा कुकुरहरूलाई बन्ध्याकरण गरी रेबिजविरुद्धको खोप दिएको थियो ।,https://eprateekdaily.com/2023/03/14/48416
जीराभवानी गापाको सेवा जीराभवानीबाटै,स्थानीय,प्रतीक दैनिक,"चैत्र १, २०७९",सेढवा,"जीराभवानी गाउँपालिकाको प्रशासनिक कामकाज तथा सेवाप्रवाहका कार्यहरू गापाको कार्यालय सेढवाबाटै शुरू भएको छ । विगत तीन वर्षदेखि गापाको कार्यपालिका कार्यालय वडा नं २ सेढवामा रहे पनि त्यहाँबाट कार्यालय सञ्चालन हुने गरेको थिएन । तत्कालीन प्रमुख प्रशासकीय अधिकृत प्राण मेहताले गापाको कार्यपालिका कार्यालय वीरगंजबाट सञ्चालन गर्दै आएका थिए ।. विकास योजनाका कामहरू र त्यसका भुक्तानीहरू वीरगंज महानगर–१५ स्थित नेशनल मेडिकल कलेजनजीकको भवनबाट हुँदै आएको थियो । चारकोठे घर लिएर दुईजना कर्मचारीसहित गापाको कार्य हुने गरेको थियो । गापाको सेढवास्थित कार्यालयमा सात/दश दिनमा आउने र प्रशासनिक कार्यहरू हुने गरेको थियो ।. अहिले प्रमुख प्रशासकीय अधिकृतमा जयचन्द्र साह आएपछि वीरगंजस्थित कार्यालय बन्द गरिएको छ र सबै कार्य सेढवाबाटै शुरू गरिएको छ । वीरगंजस्थित अघोषित कार्यालय बन्द गरिएको र सबै सेवा सेढवाबाटै सुचारु गरिएको गापाध्यक्ष अनोज चौधरीले बताए । उनले वीरगंजस्थित कार्यालयबाट सेवाप्रवाह हुने गरेको सूचना पाएपछि आफूले सो कार्यालय बन्द गराउन प्रयास गरेको तर अहिले प्रमुख प्रशासकीय अधिकृत साह आएपछि मात्र सम्भव भएको बताए । गाउँमा रहेको कार्यालयमा सेवाग्राहीहरू आउने तर काम नभएर फर्कने गरेकामा आगामी दिनमा त्यस्तो समस्या नहुने उनले बताए ।. यसअघि जीराभवानी गापा कार्यालयका विभिन्न शाखाहरूबाट दिइने सेवा प्रमुख प्रशासकीय अधिकृतले आफ्नो अधीनमा राख्दै आएकाले सेवाग्राहीलाई समस्या हुने गरेको भएपनि आगामी दिनमा त्यस्तो नहुने उनले बताए । शाखाको जिम्मेवारी सम्बन्धित शाखा अधिकृतहरूले लिएका र प्रमुख प्रशासकीय अधिकृतको काम, कर्तव्य कानूनले तोके बमोजिम वहन गर्न लगाइने उनले बताए ।. प्रमुख प्रशासकीय अधिकृत साहले सेवाग्राहीलाई प्रभावकारी सेवा प्रदान गर्ने बताएका छन । उनले तोकिएको समयमा कर्मचारीहरूबाट कार्यालयमा सेवा प्रदान गरिने र प्रक्रियागतरूपमा आउने सबै काममा ढिलासुस्ती नहुने बताए ।. जीराभवानी सरह जगरनाथपुर गापाको कार्य पनि वीरगंजबाटै हुने गरेको थियो । सो गापामा पाँच महीनाअघि सुधार भएको हो । अहिले जगरनाथपुरबाट प्रवाह हुने सबै सेवा स्थानीयले गापाको कार्यपालिका कार्यालयबाटै पाउँदै आएका छन् । यसअघि त्यहाँका सेवाग्राहीहरूलाई पनि आफ्नो कार्य वीरगंजस्थित कार्यालयबाट गराउनुपर्ने बाध्यता थियो । यी दुई पालिकाबाहेक अहिले पनि केही गापा कार्यालयहरूको कार्य वीरगंजबाट हुने गरेका छन् ।. स्थानीय तह अन्तर्गत पालिकाहरू गठन हुनुअघि पर्सा जिल्लाका ८२ वटा गाविसमध्ये अधिकांस गाविसका काम वीरगंजबाटै हुने गरेको थियो ।. माओवादी जनयुद्धकाल र मधेसमा भूमिगत सशस्त्र समूहका कारण गाविसका कामहरू वीरगंज केन्द्रित भएका थिए । अहिले पालिका भएपछि पनि केही प्रमुख प्रशासकीय अधिकृतहरूले सो कार्यलाई निरन्तरता दिंदै आएका छन् ।",https://eprateekdaily.com/2023/03/15/48459
प्राधिकरण प्रमुख यादवको हृदयघातबाट निधन,स्थानीय,प्रतीक दैनिक,"फाल्गुन ३०, २०७९",वीरगंज,नेपाल विद्युत् प्राधिकरण वीरगंज वितरण केन्द्रका प्रमुख अमोद यादवको मङ्गलवार हृदयघातबाट मृत्यु भएको छ ।. करीब ४० वर्षीय यादव आज बिहान ब्याडमिन्टन खेल्ने क्रममा हृदयघातको शिकार भएका र उनलाई उपचारको लागि तराई अस्पतालमा उपचार सम्भव नभएपछि नेशनल मेडिकल कलेज पुर्याउने क्रममा बाटोमैं मृत्यु भएको हो । प्रमुख यादव नेपाल विद्युत् प्राधिकरण विराटनगर वितरण केन्द्रबाट करीब तीन महीनाअघि मात्र वीरगंज वितरण केन्द्रमा सरुवा भई आएका थिए ।. सिराहा निवासी प्रमुख यादव होलीपछि आइतवार फागुन २८ गतेदेखि कार्यालयमा हाजिर भएका थिए ।. कार्यालय हातामा ब्याडमिन्टन कोर्ट बनाएर आजदेखि खेलको सुरुआत गरेको र पहिलो खेलमैं उनलाई हृदयघात भएको थियो । यादवको शवको आजै नारायणी अस्पतालमा शल्यपरीक्षण गरिएको छ र अन्तिम संस्कारका लागि सिराहा घर पठाइएको विद्युत्का कर्मचारीले बताए ।,https://eprateekdaily.com/2023/03/14/48409
"वीउवासङ्घको पहिलो बैठकबाट पदाधिकारी चयन, अध्यक्ष अनिल पटवारी, प्रथम उपाध्यक्ष हरि गौतम",स्थानीय,प्रतीक दैनिक,"फाल्गुन ३०, २०७९",वीरगंज,"वीरगंज उद्योग वाणिज्य सङ्घको कार्यकारिणी सदस्यहरूको मङ्गलवार बसेको पहिलो बैठकले अध्यक्षसहित पदाधिकारीहरूको चयन गरेको छ ।. सङ्घको ४७औं साधारणसभाले ३५ सदस्यीय कार्यसमिति सर्वसम्मत चयन गरेको थियो ।. हिजो हुने भनिएको निर्वाचन सोअघि नै सर्वसम्मत भएपछि आज कार्यकारिणी सदस्यहरूको बैठक बसेको हो । विधानतः सङ्घको पहिलो बैठकले अध्यक्षसहितको पदाधिकारी चयन गर्ने व्यवस्था छ ।. सोहीअनुरूप आज बसेको बैठकले विधान अनुसार वरिष्ठ उपाध्यक्ष स्वतः अध्यक्ष हुने प्रावधानअनुरूप अनिल अग्रवाल (पटवारी)लाई अध्यक्ष घोषित गरेको छ ।. यसैगरी, सर्वसम्मत प्रथम उपाध्यक्ष हरिप्रसाद गौतम, द्वितीय उपाध्यक्ष माधव राजपाल, महासचिव आशिष लाठ, कोषाध्यक्ष शिवजीप्रसाद कलवार, सचिवद्वय सुशान्त चाचान र प्रेमचन्द्र गोयल, सहकोषाध्यक्ष अनोज रूँगटा र सहसचिवद्वयमा नीरज अग्रवाल तथा नरेश टिबडेवाललाई चयन गरिएको छ ।. तृतीय उपाध्यक्षमा भने सहमति बनिनसकेकोले अहिले पदाधिकारीको नाम घोषणा हुन सकेको छैन ।",https://eprateekdaily.com/2023/03/14/48419
"पर्साको वनमा डढेलोको समस्या, हेरालु राखिंदै",स्थानीय,प्रतीक दैनिक,"फाल्गुन ३०, २०७९",बिरुवागुठी,"वसन्त ऋतु तथा गर्मी मौसम शुरू भएसँगै पर्साको राष्ट्रिय वनमा डढेलो लाग्न शुरू भएको छ । केही दिनदेखि राष्ट्रिय वन क्षेत्र अन्तर्गतको सोलखपुर, सबैया, बडनिहार, रङ्गपुरलगायतका सबडिभिजन वन कार्यालय अन्तर्गतका क्षेत्रमा डढेलो लाग्ने क्रम बढेको छ ।. वनमा गोठालो जानेहरूले लाइटर, सलाई लिएर जाने र चुरोट, बिडी सेवन गरी जथाभावी ठुटो फाल्ने गरेकाले सुकेको पतझरहरूमा सजिलै आगो लागी वनमा डढेलो लाग्ने गरेको छ । बर्सेनि यो मौसममा डढेलो लाग्ने गरेकोले गोठालाहरूको नाममा काठ तस्करहरूले पनि आगो लगाउने गरेका छन् । डढेलो लागेको कारण देखाएर तस्करहरू वनमा सहज प्रवेश गर्ने र काठ तस्करी गर्ने गरेको स्थानीयहरू बताउँछन् ।. डढेलो लागेकै कारण केही दिनदेखि वन क्षेत्रनजीकको मानवबस्तीमा बिहानीपख अत्यधिक मात्रामा धूवाँका कारण तुवाँलो लाग्ने गरेको र स्वास्थ्यमा समेत असर पर्ने गरेको छ ।. तुवाँलोको कारण श्वासप्रश्वासमा समस्या हुनुका साथै दीर्घरोगीको स्वास्थ्यमा गम्भीर समस्या देखिन थालेको र केही व्यक्तिको आँखा पोल्ने तथा पाक्ने समस्या पनि शुरू भएको छ ।. डिभिजन वन कार्यालय, पर्साका प्रमुख सुवासचन्द्र दासले जनचेतनाको कमीका कारण वन क्षेत्रमा डढेलो लाग्ने गरेको बताए । उनले वन कार्यालयले विभिन्न चरणमा लक्षित समुदायमा यसबारे सचेतना गराउँदै आएको तर पनि सो कार्यप्रति लापरवाह भइदिनाले समस्या ज्यूँका त्यूँ रहेको बताए । उनले सचेतना कार्यक्रम, फायरलाइन क्षेत्रमा सरसफाइ आदि कार्य गर्दै आएको बताए । उनले बजेट अभावमा यसपटक हेरालु राख्न नसकिएको तर एकाध दिनमा त्यसको पनि व्यवस्था गरिने बताए । तीनजना हेरालु राखेर वनमा हुने डढेलो नियन्त्रणका प्रयास गरिने प्रमुख दासले बताए ।",https://eprateekdaily.com/2023/03/14/48426
१६ बिघा बढी सार्वजनिक जग्गा महानगरको कब्जामा,स्थानीय,प्रतीक दैनिक,"चैत्र १, २०७९",वीरगंज,"वीरगंज महानगरपालिकाले अतिक्रमित सार्वजनिक जग्गा खोजी अभियानलाई निरन्तरता दिएको छ ।. वडा नं १९ मा पाँच बिघा सात कट्ठा जग्गा अतिक्रमण मुक्त गरेको टोलीले हिजो करीब सात बिघा र आज करीब चार बिघा गरी अहिलेसम्म १६ बिघा सार्वजनिक जग्गा नियन्त्रणमा ल्याएको महानगरले जनाएको छ ।. स्थानीय केही व्यक्तिले अतिक्रमण गरेको जग्गा फागुन २७ गते सोमवारदेखि महानगरको अधीनमा लिने कार्य शुरू गरेको छ । यसअघि सो क्षेत्रका अमिनहरूसमेतबाट नापजाँच गरी जग्गाको यकीन गरेर सार्वजनिक जग्गा अतिक्रमणमुक्त गर्ने अभियान शुरू गरिएको हो । सोमवार, मङ्गलवार र बुधवार गरी तीन दिनमा महानगरले करीब १६ बिघा जग्गाभन्दा बढी अधीनमा लिइसकेको महानगरका सचिवालय सल्लाहकार हरि पोखरेलले बताए ।. महानगरले अधीनमा ल्याएको सार्वजनिक जग्गाको बुधवार नगरप्रमुख राजेशमान सिंह, प्रमुख प्रशासकीय अधिकृत लक्ष्मीप्रसाद पौडेलसमेतको टोलीले स्थलगत निरीक्षण गरेको थियो । सो क्रममा नगरप्रमुख सिंहले तारबार लगाएर सार्वजनिक जग्गामा वृक्षारोपण गर्न निर्देशन दिएका थिए ।. अतिक्रमित जग्गा वडा नं १७ का स्थानीय केही व्यक्तिले भोगचलन गर्दै आएको वडा नं १९ का अध्यक्ष मुकेशकुमार चौरसियाले बताए । सार्वजनिक जग्गा नापजाँच गरी छुट्याउने कार्यमा वडाध्यक्ष सञ्जु छतकुली, नगरप्रमुखका प्रेस सल्लाहकार महेश दास, सचिवालय सल्लाहकार सत्यराज घिमिरे, महानगरका जनसम्पर्क सल्लाहकार नवराज फुयाँल, नगरप्रहरी प्रमुख हरि भुसाल, अमिन लेखनारायण कर्ण, अनिल पण्डित, रामेश्वरप्रसाद कुशवाहा लगायतको सहभागिता थियो ।",https://eprateekdaily.com/2023/03/15/48462
"मध्यतराईमा ब्लड बैंकको खाँचो, पर्सादेखि सर्लाहीसम्म वीरगंजकै भर",स्थानीय,प्रतीक दैनिक,"चैत्र १, २०७९",परवानीपुर,"मध्यतराईका पर्सा, बारा, रौतहट, सर्लाहीमा रक्तसञ्चार केन्द्र (ब्लड बैंक)को आवश्यकता बढ्दै गए तापनि सरोकारवाला निकायको ध्यान त्यसतर्फ नगएको देखिएको छ ।. पर्सादेखि सर्लाहीसम्म नेपाल रेडक्रस सोसाइटी, पर्साको मातहतमा वीरगंजमा ब्लड बैंक रहेको छ भने रौतहटको गौर र सर्लाहीको मलङ्गवामा दुईवटा साधारण युनिट गरी तीन ठाउँमा ब्लड बैंकले सेवा दिइरहेको छ । त्यसमा पनि गौर र सर्लाहीको युनिटले नाम मात्रैको सेवा दिन्छ ।. वीरगंजबाहेक प्रभावकारी सेवा दिने ब्लड बैंक यस क्षेत्रमा छैन । गौर र सर्लाहीका युनिटले महीनामा १०–१२ युनिट मात्रै रगत खपत गर्छन् ।. गत फागुन २५ गते सिमरामा नारायणगढतर्फ गइरहेको एक यात्रुवाहक बस पल्टेर दुर्घटना भयो । उक्त बस दुर्घटनामा २९ जना घाइते भए, २६ जनाको उपचार सिमरास्थित अल्पाइन हस्पिटलमा भयो ।. बाँकी तीनजना सिकिस्त बिरामीलाई वीरगंजको मेडिसिटी वयोधा अस्पताल रेफर गर्नुपर्याे । कारण थियो, रगतको व्यवस्था नहुनु । तीनजना बिरामीको तत्कालै शल्यक्रिया गर्नुपर्ने भएकोले उनीहरूलाई रगतको खाँचो भएकोले उनीहरूलाई वीरगंज पठाउनुबाहेक अन्य विकल्प नरहेको अस्पतालका सञ्चालक शिव शर्माले जानकारी दिए । उनको अनुसार सिमरामा ब्लड बैंकको व्यवस्था भएमा वीरगंज पठाउने बिरामीको चाप घट्ने र सही समयमा बिरामीले उपचार सेवा पाएर ज्यान बचाउन सकिने उनले बताए । उनले जीतपुरसिमरा उपमहानगरसँग ब्लड बैंकको लागि तीनपटक नेपाल रेडक्रस सोसाइटी, सिमरा शाखाबाट निर्णय गराएर दिंदासमेत कुनै पहल नभएको बताए ।. नेरेसो, सिमराका सभापतिसमेत रहेका शर्माले बारामा कलैया, निजगढ, सिमरामा ब्लड बैंकको आवश्यकता रहेको बताए । तर उचित भौतिक पूर्वाधार तथा ब्लड बैंक सञ्चालनको लागि उचित खर्चको टुङ्गो नलाग्दा ब्लड बैंक स्थापनामा समस्या उत्पन्न भइरहेको बताए । उनले पर्साको पोखरिया, रौतहटको चन्द्रपुर, सर्लाहीका अन्य शहरमा पनि ब्लड बैंक स्थापनाको लागि स्थानीय सरकारले पहल गर्नुपर्नेमा जोड दिए ।. यता, रक्तसञ्चार केन्द्र वीरगंजका इन्चार्ज सौरभराज पाण्डेले ब्लड बैंक दाताहरूको सहयोगबाट चल्ने भएकोले समस्या भइरहेको बताए । यस क्षेत्रमा सरकारले खर्च छुट्याइ ब्लड बैंक सञ्चालनका लागि सहयोग गर्नुपर्ने बताए । “ब्लड बैंकका लागि कम्तीमा १५ लाख र बढीमा ३५ लाखसम्म खर्च लाग्छ,” उनले भने, “त्यसपछि भौतिक पूर्वाधार र मेशिनबाहेक पाँचजना प्राविधिक एवं दुईजना कार्यालय सहयोगीको सेवा सुविधा पनि आवश्यक पर्ने भएकोले ब्लड बैंक सञ्चालनमा समस्या भइरहेको छ ।” उनले ब्लड बैंक सञ्चालनमा राज्यले नीतिगत योजना ल्याउनुपर्ने बताए । आजको बढ्दै गएको जनसङ्ख्यालाई एकै थलोबाट सेवा दिन समस्या भइरहेको उनले बताए । उनले रौतहट र सर्लाही सम्मका बिरामीलाई वीरगंजबाटै सेवा दिनुपर्ने बताउँदै ठाउँठाउँमा ब्लक बैंक भएमा बिरामीले रगतको अभावमा ज्यान गुमाउने नपर्ने बताए ।",https://eprateekdaily.com/2023/03/15/48465
"नदीजन्य पदार्थ उत्खनन, सङ्कलन तथा निकासी कार्यसम्बन्धी छलफल",स्थानीय,प्रतीक दैनिक,"फाल्गुन ३०, २०७९",निजगढ,"निजगढ नगरपालिका क्षेत्रभित्र नदीजन्य पदार्थ उत्खनन, सङ्कलन तथा निकासी कार्यसम्बन्धी मङ्गलवार अन्तक्र्रिया भएको छ । निजगढ नपाले आयोजना गरेको कार्यक्रममा सरोकारवालाहरूले राय, सल्लाह, सुझाव दिएका थिए ।. निजगढ नगरपालिकाले नदीजन्य पदार्थ (दहत्तर बहत्तर)को ठेक्काका लागि दुईपटक सूचना आह्वान गरे पनि खोला ठेक्का लाग्न नसकेपछि राजस्व गुम्न सक्ने चुनौतीलाई ध्यानमा राख्दै राजस्व सङ्कलन र स्थानीय विकासका लागि अति आवश्यक नदीजन्य पदार्थ सहजता र उपलब्धतालाई मध्यनजर गरी अन्तत्र्रिmया गरेको हो ।. कार्यक्रममा सहभागीहरूले स्थानीय तहले नदीजन्य पदार्थ उत्खनन, सङ्कलन तथा निकासीसम्बन्धी कार्यविधि तयार गरी पारदर्शीरूपमा अघि बढ्न सुझाव दिए । यसरी तयार गरिने कार्यविधि प्राकृतिक स्रोत साधनको आवश्यक उचित उत्खनन, सङ्कलन तथा निकासी गर्न सकिने गरी तयार गर्न पनि सल्लाह, सुझाव दिएका थिए ।. कार्यक्रममा पूर्व नगरप्रमुख सुरेशकुमार खनाल, सुदर्शन कोइराला, शम्भुबहादुर बुढाथोकी, रामजी बजगाईं, सुदर्शन बडाल, अम्बिका चौलागाईं, दीपेन्द्र श्रेष्ठ, नवराज तिमल्सिना, पेमासिद्धि लामा, सन्तोष दङ्गाल, तिलक घलान, खड्गप्रसाद उप्रेती, भीम सापकोटा, कुमार लामा, वसन्त लामा, पत्रकार जीतलाल श्रेष्ठलगायतले मन्तव्य व्यक्त गरेका थिए ।. नगरप्रमुख सुरथ पुरीले सहभागीहरूबाट प्राप्त सल्लाह, सुझावलाई ध्यानमा राख्दै कानून, ऐन, मापदण्डलाई अध्ययन गरी अघि बढ्ने बताए । कार्यक्रममा जिल्ला समन्वय समितिका उपाध्यक्ष चण्डिका उप्रेती, उपप्रमुख सोममाया थिङ, प्रमुख प्रशासकीय अधिकृत राजमणि निरौला, पूर्वउपप्रमुख लीलादेवी लामिछानेलगायतको सहभागिता थियो ।",https://eprateekdaily.com/2023/03/14/48423
मुसौलीमा चारवटा क्रसर उद्योग अवैधरूपमा सञ्चालन,स्थानीय,प्रतीक दैनिक,"चैत्र १, २०७९",वीरगंज,"सरकारको नियमलाई पाखा लगाउँदै पर्साका क्रसर उद्योग सञ्चालकहरूले अवैध तरीकाले क्रसर सञ्चालनमा ल्याएका छन् ।. पर्सामा इजाजतप्राप्त पाँचवटा क्रसर उद्योग रहेको जिल्ला समन्वय समितिका प्रमुख निरञ्जन सर्राफले बताए । सोमध्ये सबै आवश्यक कागजात ठीक रहेको एक क्रसर उद्योगलाई सञ्चालन इजाजत दिएको उनले बताए । तर बाँकी क्रसर उद्योगहरू भने आफूखुशी विनाइजाजत सञ्चालनमा आएको उनले बताए । उनले प्रक्रिया पूरा नगरी सञ्चालनमा आएका क्रसर उद्योगहरू बन्द गराउनेतर्फ पहल शुरू भएको बताएका छन् ।. वीरगंज महानगरको मुसौलीमा नै सबै पाँचवटा क्रसर उद्योग सञ्चालनमा छन् ।. जिससबाट प्रक्रिया पूरा गरेर एउटा उद्योग सञ्चालनमा आएको तर अन्य चारवटा विनाइजाजत सञ्चालनमा आए पनि बन्द गर्नेतर्फ पहल भएको छैन । शक्ति केन्द्रको आडमा चारवटा क्रसर उद्योग सञ्चालनमा रहेकाले स्थानीय प्रहरी प्रशासनले बल प्रयोग गरी बन्द गराउनेतर्फ पहल नगरेको स्रोतको आरोप छ । यसअघि गृहको आदेशमा पर्सा जिल्लामा रहेका सबै क्रसर उद्योगलाई जिल्ला प्रशासन कार्यालय, पर्साले पत्रका आधारमा बन्द गराएको थियो । तर अहिले सोही उद्योगहरूलाई मौखिक आदेश जारी हुँदा पनि बन्द नगरिएकामा आश्चर्य मानिएको छ । चारवटा क्रसर उद्योगले अवैधरूपमा बालुवा, गिट्टी सङ्कलन गरिरहेका छन् ।. मुसौलीमा जय नेपाल बालुवा प्रशोधन केन्द्र, गङ्गा बालुवा उद्योग, पप्पु कन्ट्रक्सन, यादव क्रसर उद्योग र नेपाल क्रसर उद्योग दर्ता छन् । तर यीमध्ये यादव क्रसर उद्योगले मात्र आधिकारिकरूपमा उद्योग सञ्चालन गर्न पाउने इजाजत पाएको जिल्ला समन्वय समिति, पर्साले जनाएको छ ।",https://eprateekdaily.com/2023/03/15/48468
महायज्ञमा सहभागिताको माग गर्दै अलौंका दलितहरू आन्दोलित,स्थानीय,प्रतीक दैनिक,"फाल्गुन २९, २०७९",वीरगंज,"वीरगंज महानगरपालिका वडा नं १७ अलौंमा आउँदो चैत ८ गतेदेखि हुने शतचण्डी महायज्ञ पूजन समारोहमा दलितहरूको सहभागिता हुनुपर्ने माग गर्दै सोमवार सो वडाका दलितहरूले वीरगंजमा प्रदर्शन गर्दै जिल्ला प्रशासन कार्यालय, पर्सामा ज्ञापन बुझाएका छन् ।. सो वडाका दलितहरूले टोलमा २० वर्षपछि हुन लागेको शतचण्डी महायज्ञमा आफ्नो समुदायको पनि सहभागिता हुनुपर्ने मागसहित सहायक प्रमुख जिल्ला अधिकारी भीमकान्त पौडेललाई ज्ञापन बुझाएका हुन् ।. स्थानीय दलित अगुवा राजेन्द्र रामले महायज्ञका लागि टोलमा अहिले दैनिकजसो बैठक बस्ने गरेको तर सो बैठकमा दलितहरूलाई सहभागी नगराइएको बताए । उनले आफूहरू पनि हिन्दू धर्मावलम्बी भएको तर महायज्ञको बैठकमा नबोलाइएको कारण महायज्ञको पूजन कार्यमा दलितहरूको सहभागिता अघोषितरूपमा निषेध गरिएको बताए । उनले महायज्ञका लागि अहिलेसम्म थुप्रै समिति बनेका तर एउटै समितिमा पनि दलित समुदायको प्रतिनिधित्व नगराइएको बताए । उनले नेपालको संविधानले छुवाछूतलाई पूर्ण निषेध गरेको अवस्थामा अहिले पनि दलितहरूलाई छुवाछूतको बहानामा महायज्ञलगायतका धार्मिक, सामाजिक कार्यहरूबाट वञ्चित गराउने प्रयास भएको र यो आफ्नो समुदायका लागि पाच्य नभएकोले विरोध गरेको बताए । ज्ञापनपत्र बुझ्दै सप्रजिअ पौडेलले अविलम्ब यस विषयमा जनप्रतिनिधि, महायज्ञ आयोजक कमिटीका अगुवाहरूसँग छलफल गर्ने र कानून अनुसार कार्य गर्न निर्देशन दिने आश्वासन दिए ।. महायज्ञ आयोजक समितिका उपाध्यक्ष हरिनारायण यादवले दलित सहभागिताको लागि टोलमा वातावरण मिलाइरहेको बताएका छन् । उनले बैठकमा सहभागी हुनेहरूलाई यसबारेमा आफूले बारम्बार ध्यानाकर्षण गराउँदै आएको र महायज्ञका दिनसम्म वातावरण अनुकूल हुने विश्वास व्यक्त गरे । वडाध्यक्ष सञ्जु छतकुलीले महायज्ञकै लागि गरिएको महावीरी झन्डामा दलितहरूको सहभागिता गराइएको बताए । उनले महायज्ञ पूजन विधिमा केहीले आनाकानी गरिरहेका छन् तर उनीहरूलाई सम्झाउने प्रयास भइरहेको बताए । उनले यसबारेमा सहमति हुने विश्वास व्यक्त गरे ।",https://eprateekdaily.com/2023/03/13/48375
प्रतियोगिताले सम्बन्ध मजबूत बनाउँछ –नगरप्रमुख सिंह,स्थानीय,प्रतीक दैनिक,"फाल्गुन ३०, २०७९",वीरगंज,"आदर्शनगर रङ्गशालामा मङ्गलवारदेखि नेपाल–भारत मैत्री महिला, पुरुष क्रिकेट प्रतियोगिता शुरू भएको छ ।. वीरगंज महानगरका प्रमुख राजेशमान सिंहले प्रतियोगिताको उद्घाटन गर्दै नेपाल–भारतबीचको सम्बन्ध अझै प्रगाढ बनाउन खेलले महत्वपूर्ण भूमिका निर्वाह गर्ने बताए । उनले अनुशासित भएर प्रतियोगिता सम्पन्न गर्न खेलाडीहरूलाई आग्रह गरे । खेलमा हारजित सामान्य प्रक्रिया भएको र यसैलाई लिएर अनुशासन तोड्न नहुने बताए । उनले खेलको पहिलो सिखाइ नै अनुशासन भएको र जुन खेलाडीमा अनुशासन हुन्छ, उसैले भविष्यमा प्रगति गर्ने बताए ।. प्रतियोगिता आउँदो चैत ४ गतेसम्म सञ्चालन हुने र नेपाल र भारतका विभिन्न नौवटा महिला र पुरुष टीमको सहभागिता रहेको आयोजक पशुपति आदर्श क्लबका अध्यक्ष सन्तोष गुप्ताले बताए ।. प्रतियोगितामा भारतको झारखण्ड, राजस्थान, उत्तर प्रदेश र जम्मु– कश्मीरका टीम वीरगंज आइपुगेका छन् । यसैगरी, प्रतियोगितामा वीरगंजका पिएसी छपकैया, अशोकवाटिका, मुर्ली सहभागी छन् । महिलातर्फ भारकबाट जम्मु–कश्मीर, उत्तर प्रदेश, राजस्थान र नेपालबाट बाराको कलैया टीम सहभागी छन् ।. आज उद्घाटन भएको दिन दुईवटा खेल भएको आयोजक पशुपति आदर्श क्लबका अध्यक्ष सन्तोष गुप्ताले बताए । पहिलो खेलमा भारतको झारखण्डले आयोजक पशुपति आदर्श क्लबलाई नौ विकेटको फराकिलो अन्तरले पराजित गर्यो । पहिले ब्याटिङ गरेको पशुपतिले निर्धारित १५ ओभरको खेलमा सबै विकेट गुमाएर ९३ रन बनाएको थियो ।. प्रतिउत्तरमा झारखण्डले १२ ओभरमा एक विकेट मात्र गुमाएर लक्ष्य हासिल गरेको थियो । यसैगरी, दोस्रो खेलमा मुर्ली, वीरगंजले जम्मु–कश्मीरलाई छ विकेट अन्तरले पराजित ग¥यो । पहिले ब्याटिङ गरेको जम्मु–कश्मीरले निर्धारित १५ ओभरमा सबै विकेट गुमाएर ६३ रनमा सीमित भयो ।. मुर्ली, वीरगंजले भने १३ ओभरमा छ विकेट गुमाएर लक्ष्य हासिल गर्यो । भोलि बुधवार चार खेल हुने र पर्सि चैत २ गतेदेखि समापन अवधि ४ गतेसम्म महिला क्रिकेट प्रतियोगिता पनि हुने आयोजक क्लबका अध्यक्ष गुप्ताले बताए ।",https://eprateekdaily.com/2023/03/14/48413
आमा नेपाल फाउन्डेशनको प्रथम साधारणसभा,स्थानीय,प्रतीक दैनिक,"फाल्गुन २७, २०७९",वीरगंज,"आमा नेपाल फाउन्डेशनको प्रथम वार्षिकोत्सव वीरगंजको जैन भवनमा सम्पन्न भएको छ ।. आमा नेपाल फाउन्डेशन महिलाआबद्ध संस्था भएकोले अन्तर्राष्ट्रिय नारी दिवसकै दिन फाउन्डेशनको स्थापना दिवस मनाइने भएकोले विभिन्न कार्यक्रमको आयोजना गरिएको फाउन्डेशनकी अध्यक्ष प्रमिता मानन्धरले बताइन् । वार्षिकोत्सव कार्यक्रममा वीरगंज महानगरपालिकाका प्रमुख राजेशमान सिंह, उनकी पत्नी अन्नपूर्ण मानन्धर, आमा नेपाल फाउन्डेशनकी ज्येष्ठ महिला नारायणीदेवी मानन्धरलाई सम्मान गरिएको थियो ।. कार्यक्रममा वीरगंज उद्योग वाणिज्य सङ्घका पूर्वअध्यक्ष अशोक बैद, सशस्त्र प्रहरी १३ नं गणका प्रहरी नायब उपरीक्षक सन्तोष बस्नेत, जिप्रका, पर्साकी प्रहरी निरीक्षक मनीषा लौडारी, जसपा महिला फोरमकी प्रदेश उपाध्यक्ष पिङ्की यादव, ज्येष्ठ नागरिक नारायणीदेवी मानन्धर, सुशीला साह, आश्मा सिंह यादवलगायतले मन्तव्य व्यक्त गरेका थिए ।",https://eprateekdaily.com/2023/03/11/48267
सूर्य नेपालद्वारा युवालाई बेकरी र महिलालाई उलफेयर तालीम,स्थानीय,प्रतीक दैनिक,"फाल्गुन २८, २०७९",वीरगंज,"सूर्य नेपाल प्रालि, सिमराको आयोजना तथा सूर्यमणि प्राविधिक विद्यालयको सहजीकरणमा आइतवारदेखि जीतपुरसिमरा उपमहानगर–२ सिमरामा २२ दिने बेकरी तालीम शुरू भएको छ ।. सूर्य नेपाल प्रालिका व्यवस्थापक सुरेशकाजी श्रेष्ठले तालीमको उद्घाटन गर्दै युवाहरूलाई रोजगार दिने उद्देश्यले सूर्य नेपाल प्रालिले सामाजिक उत्तरदायित्व अन्तर्गत बेकरी तालीम आयोजना गरेको बताए । उनले बढ्दो बेरोजगारी न्यूनीकरणका लागि तालीमको भूमिका महत्वपूर्ण हुने बताए । बेकरी तालीम लिएका युवाहरूले सो क्षेत्र वा सोबाहिर गएर पनि व्यवसाय गर्न सकून् भनेर तालीम आयोजना गरेको प्रस्ट्याए ।. श्रेष्ठकै अध्यक्षतामा भएको तालीममा वडा नं २ सिमराका २० जना युवाको सहभागिता छ । तालीममा सहभागीहरूलाई विभिन्न २० प्रकारका बेकरी बनाउनेबारेमा प्रशिक्षकद्वय मनोज चौधरी र राम श्रेष्ठले तालीम दिंदैछन् ।. यसैगरी, सूर्य नेपाल प्रालि, सिमराको आयोजनामा फागुन १२ गतेदेखि सूर्य नेपाल कम्युनिटी सेन्टरमा महिलाहरूको लागि २२ दिने उलफेयर तालीम पनि सञ्चालनमा छ । तेली कृषि सहकारी संस्था, वीरगंजको सहकार्यमा भइरहेको सो तालीममा जीतपुरसिमरा उपमहानगर–२, ३ र ४ का २० जना महिलाको सहभागिता छ । तालीम महिला सशक्तीकरणका लागि आयोजना गरिएको र तालीमबाट सिकेका सीप प्रयोग गरेर महिलाहरू आत्मनिर्भरताका लागि व्यवसाय गर्न सक्ने सूर्य नेपाल प्रालिका व्यवस्थापक सुरेशकाजी श्रेष्ठले बताए । महिलाहरूलाई उलफेयर अन्तर्गत चप्पल, ब्याग, हाते पर्स र की रिङ बनाउनेबारेमा प्रशिक्षकद्वय सावित्रा राई र सञ्जु रानाले तालीम दिइरहेको सूर्य नेपाल प्रालिले जनाएको छ ।",https://eprateekdaily.com/2023/03/12/48320
वडाध्यक्ष चौधरीको म्याद थप,स्थानीय,प्रतीक दैनिक,"फाल्गुन २८, २०७९",निजगढ,"कोल्हवी नगरपालिका वडा नं ५ का अध्यक्ष नन्दकिशोर चौधरीलाई बारा जिल्ला अदालतले अनुसन्धानका लागि थुनामा राख्न आइतवार तीन दिन म्याद थप गरेको छ ।. वडाध्यक्ष चौधरीलाई सोही वडाको रामवनस्थित राष्ट्रिय वन क्षेत्रको साढे पाँच हेक्टर वन क्षेत्रमा तारबार गरी लगाइएका टिक, मसलालगायत अन्य प्रजातिका करीब नौ हजार बोटबिरुवा, लाथ्रा काट्नुका साथै तारबार भाँची क्षति पुर्याउने कार्यमा उनको संलग्नता रहेको भन्दै हिजो शनिवार घटनास्थलबाट डिभिजनल वन अधिकृत विनोद सिंहको आदेशमा सशस्त्र वनरक्षकको टोलीले पक्राउ गरी सिमरास्थित डिभिजन वन कार्यालयमा राखी अनुसन्धान कार्य अघि बढाएको थियो ।. आइतवार उनलाई बारा जिल्ला अदालतबाट अनुसन्धानका लागि थुनामा राख्न तीन दिनको म्याद थप गरिएको छ । अनुसन्धान अधिकृत तोकी अनुसन्धान भइरहेको डिवका प्रमुख सिंहले बताए ।",https://eprateekdaily.com/2023/03/12/48318
मौसम परिवर्तनका कारण अस्पतालमा बिरामीको सङ्ख्या बढ्यो,स्थानीय,प्रतीक दैनिक,"फाल्गुन २९, २०७९",सेढवा,"मौसम परिवर्तनसँगै पर्साका ग्रामीण भेगमा विभिन्न रोगको प्रकोप बढ्न थालेको छ ।. फागु पूर्णिमा बितेसँगै मौसम परिवर्तन भइरहेको र अहिले दिउँसो गर्मी बढ्ने र बिहान–बेलुका चीसोे भएका कारण रुघाखोकी, भाइरल ज्वरो तथा झाडापखालाका बिरामी बढेका छन् । जाडो सकिने क्रममा गर्मी शुरू हुन लागेकोले रोगको प्रकोप बढेको चिकित्सकहरू बताउँछन् ।. ठोरी, जीराभवानी, जगरनाथपुर, धोबिनी, पटेर्वासुगौली, सखुवाप्रसौनी गाउँपालिका तथा पर्सागढी नगरपालिकामा अहिले रोगको प्रकोप बढेको छ ।. जीराभवानी गापा–२ सेढवा स्वास्थ्य चौकीका इन्चार्ज ज्ञानकिशोर महतोले सामान्य अवस्थाभन्दा अहिले मौसममा परिवर्तन शुरू भएपछि शतप्रतिशत बिरामी बढेको बताए । उनले रुघाखोकी, झाडापखाला र भाइरल ज्वरोबाट मानिसहरू सङ्क्रमित हुने गरेको बताए ।. पटेर्वासुगौली गापाका स्वास्थ्य शाखा प्रमुख भुजेन्द्रप्रसाद यादवले पनि मौसम परिवर्तन हुने समयमा यस्ता रोगका प्रकोप हुनु सामान्य रहेको बताए । रोगबाट बच्न सरसफाइमा ध्यान दिन, खानपान राम्रो राख्न तथा तातोपानीका साथै झोलिलो खानेकुरा बढी खान उनले सुझाए । उनले स्वास्थ्य समस्या भएकाहरूलाई नजीकको स्वास्थ्य चौकीमा चेकजाँच गरी स्वास्थ्यकर्मीको सल्लाह अनुसार औषधिसेवन गर्न आग्रह गरे ।",https://eprateekdaily.com/2023/03/13/48369
थरुहट क्षेत्रमा आर्थिक तथा सामाजिक सहयोगको प्रवृति बढ्दै,स्थानीय,प्रतीक दैनिक,"फाल्गुन २७, २०७९",सेढवा २७ फागुन/,"पर्साको थरुहट क्षेत्रमा सामाजिक उत्तरदायित्व पूरा गर्ने तथा एकअर्कालाई सहयोग गर्ने क्रियाकलाप बढेको छ । यस क्षेत्रका थारू समुदाय तथा अन्य समुदायमा एकअर्कालाई आर्थिक तथा सामाजिक सहयोग गर्ने वातावरणको राम्रो विकास भएको छ ।. सङ्कटमा परेका तथा दुःख परेका बेला एकापसमा सहयोग लिनुदिनुका साथै सामाजिक रीतिरिवाजका भोजभतेर तथा अन्य कार्यक्रममा समेत सहयोग आदानप्रदान गर्ने गरिन्छ ।. जीराभवानी गाउँपालिका वडा नं २ का अध्यक्ष महादेव महतो थारूका अनुसार विशेषगरी थारू समुदायमा वैवाहिक कार्यक्रम तथा काजकिरियाका लागि २० देखि ३० परिवारको एउटा समूह नै बनाइएको छ । समूहका सदस्यहरूले वैवाहिक कार्यक्रम तथा काजकिरियामा खानाको व्यवस्थापन, निम्तो बाँड्नेलगायतका अन्य काममा सहयोग गर्ने नियम बनाएका छन् र परिधिभित्र रही सम्पूर्ण सदस्यले कार्य गर्नुपर्ने वडाध्यक्ष थारूले बताए । आयोजित कार्यक्रम सफल बनाउन आलोपालो गरी कामका जिम्मेवारीसमेत तोकिएका हुन्छन्, वडाध्यक्ष थारूले भने । कार्यक्रममा आउने पाहुनाहरूलाई खाने, बस्ने व्यवस्थापनका लागि समूहका सम्पूर्ण सदस्यको अनिवार्य उपस्थिति हुनुपर्ने नियम बनाइएको वडाध्यक्ष थारूले बताए ।. यस क्षेत्रका परिवारको सुख तथा दुःखमा आयोजना हुने भोजभतेरमा समुदायको बराबरी सहभागिता रहने गर्छ । भोजभतेरका लागि खाद्यान्न, रकमलगायत अन्य आवश्यकताका सामान पनि समाजबाट सजिलै पूर्ति हुने गर्छ ।. पटेर्वासुगौली गाउँपालिका वडा नं ४ का प्रमोद चौधरीले हुँदा खाने परिवारका सदस्यको विवाहमा समुदायबाट हरेक सामानको व्यवस्थापन गरी बिहे गराउने चलन रहेका बताए । बिहेमा आवश्यक चामल, दाल, तरकारी, मसला, नून, तेल, भाँडाबर्तन, माछा, मासुका लागि खसीसमेत दिएर सहयोग गर्ने गरेका वडाध्यक्ष चौधरीले बताए । दाइजोस्वरूप दुलहा पक्षलाई प्रदान गरिने पङ्खा, दराज, फर्निचर, टेलिभिजन, वाशिङ मेशिन, सुनको सिक्री तथा औंठीसमेत दिएर सहयोग गर्ने गरिएको चौधरीले बताए । सोबापत सहयोग गर्नेको घरमा बिहेबारी वा मरणहरण परेमा उसले जजसलाई जे सहयोग गरेको छ, उनीहरूले पनि सोही सहयोग गर्ने नियम रहेको वडाध्यक्ष चौधरीले बताए ।. यसरी एकापसमा सहयोग आदानप्रदान गर्दा कुनै एक परिवारमा हुन लागेको कार्यक्रममा समुदायका अन्य परिवारमा समेत आर्थिक चाप बढेको पाइएको छ ।. आफूले पाएको सहयोग समुदायको कुनै एक परिवारको कार्यक्रममा उसले सहयोग गरेको जत्तिकै परिमाणमा जति वर्ष बिते पनि फिर्ता गर्ने चलन रहेको छ ।",https://eprateekdaily.com/2023/03/11/48274
दुव्र्यवहार मुद्दाका छजना धरौटीमा रिहा,स्थानीय,प्रतीक दैनिक,"फाल्गुन २९, २०७९",वीरगंज,"जिल्ला प्रशासन कार्यालय, पर्साले दुव्र्यवहार मुद्दामा छजनालाई जनही १०/१० हजार रुपैयाँ धरौटीमा रिहा गरेको छ ।. यही फागुन २३ गते मङ्गलवार राति ८ बजे घण्टाघरस्थित इन्फिनिटी लाउन्ज रेस्टुराँबाट फर्कने क्रममा रेस्टुराँको सिंढीमा एकजना युवतीसँग दुव्र्यवहार गरेको आरोपमा प्रहरीले छजना युवकलाई नियन्त्रणमा लिन खोज्दा प्रहरीसँग पनि उनीहरूले दुव्र्यवहार गरेको आरोप लागेको थियो । प्रहरीले घटनामा रेस्टुराँ सञ्चालक आदित्य गिरीसमेत काठमाडौंस्थित नेपाल मेडिकल कलेजका प्रशासन निर्देशक जहाँगीर अन्सारी, फिरोज अन्सारी, अल्फाज अन्सारी, आशिष साह र तारिक अन्सारीलाई पक्राउ गरेको थियो ।. पक्राउ परेकाविरुद्ध दुव्र्यवहार गरिएको भनिएकी घटनाकी सूत्रधार युवतीले भने प्रहरीमा जाहेरी नदिएपछि जिल्ला प्रहरी कार्यालय, पर्साले उनीहरूविरुद्ध मापसे गरेर प्रहरीसँग दुव्र्यवहार गरेको कसूरमा जिल्ला प्रशासन कार्यालयमा दुव्र्यवहार मुद्दा दायर गरेको थियो । सात दिनको म्याद लिएर हिरासतमा राखी कारबाही थालेको पर्सा प्रहरीले हिजो आइतवार जिल्ला प्रशासन कार्यालयमा सो कसूरमा कारबाहीको माग दाबी गरेर फाइल पठाएपछि उनीहरूलाई जिल्ला प्रशासन कार्यालयले जनही १०/१० हजार रुपैयाँ धरौटीमा रिहा गरेको पर्सा प्रहरीका प्रवक्ता प्रहरी नायब उपरीक्षक दीपक गिरीले बताए ।",https://eprateekdaily.com/2023/03/13/48358
"यस वर्ष आँप बढी फल्ने सङ्केत, रूखमा टन्न मुजुरा",स्थानीय,प्रतीक दैनिक,"फाल्गुन २८, २०७९",बिरुवागुठी,"फलफूलको राजा मानिने आँपको बोटमा यस वर्ष पात नै नदेखिने गरी मुजुरा (फूल) फुलेको छ ।. फलफूलको बगैंचा तथा घरको बारीमा लगाइएका आँप तथा लिचीका बोटहरूमा यस वर्ष किसानहरूले सोच्दै नसोच्नेगरी मुजुरा लागेका कारण यस वर्ष आँपको उत्पादनमा वृद्धि हुने किसानहरूले बताएका छन् ।. आँपका बोटहरूमा फुलेका मुजुराका कारण पात नै नदेखिने भएको छ । मुजुरा अनुसार फल लागेमा हाँगाले थाम्न नसक्ने र आम्दानी दोब्बर हुने फलफूल खेती गर्ने किसानहरू बताउँछन् । अहिले किसानहरू आँप र लिचीको मुजुरा जोगाउन आआफ्नो बगैंचामा विषादी छर्न व्यस्त छन् ।. पर्सागढीमा आँपको बगैंचा ठेक्कामा लिएर व्यवसाय गर्दै आइरहेका बारा, जीतपुरका परमाप्रसाद कुशवाहाले यस वर्ष सोचेभन्दा पनि बढी बोटमा मुजुरा लागेकाले हावाहुरी र असिना नआए आँपको उत्पादन दोब्बर हुने बताए ।. आँपका बोटमा मुजुरा बढी भएका कारण किसानहरू खुशी भएपनि हावाहुरी र असिना आउने भयले भने त्रसित रहेको फलफूल बगैंचा रहेका किसान लक्ष्मी साह बताउँछन् ।. आँपखेती गर्ने किसानहरूका अनुसार यस वर्ष आँप गत वर्षको तुलनामा बढी उत्पादन हुन्छ । कुनै वर्ष आँपको उत्पादन कम भएमा अर्को वर्ष उत्पादन बढी हुने फलफूल किसानहरू बताउँछन् ।",https://eprateekdaily.com/2023/03/12/48326
"ठाराबको स्ववियु निर्वाचनः छानबीन समितिका संयोजक चौरसियाले राजीनामा दिए, अर्को संयोजक रमण तोकिए",स्थानीय,प्रतीक दैनिक,"फाल्गुन २८, २०७९",वीरगंज,ठाकुर राम बहुमुखी क्याम्पसको स्वतन्त्र विद्यार्थी युनियनको निर्वाचनमा मतदाता नामावलीलाई लिएर भएको विवादमा छानबीन समिति गठन भएपनि समितिका अध्यक्ष रघुनाथप्रसाद चौरसियाले आइतवार राजीनामा दिएका छन् ।. क्याम्पसप्रमुख डा उमेशप्रसाद चौरसियाले मतदाता नामावली प्रकाशन भएपछि विद्यार्थी सङ्घसङ्गठनहरूले कुल १० हजार २२५ मतदाता सम्बन्धमा आपत्ति जनाएर छानबीनको लागि दबाब दिएपछि रघुनाथप्रसाद चौरसियाको संयोजकत्वमा वैचारिक संस्थाका पदाधिकारीहरू सदस्य हुनेगरी छानबीन समिति गठन गरेका थिए ।. समितिको रिक्त संयोजक पदमा सहायक क्याम्पस प्रमुख अनिलकुमार रमण आएका छन् । समितिलाई तीन दिनभित्र छानबीन गरी प्रतिवेदन पेश गर्न समयसीमा दिइएको थियो । आज संयोजक परिवर्तन भएपछि सहायक क्याम्पस प्रमुख रमण संयोजक रहेको समितिलाई फागुन २९ गते प्रतिवेदन बुझाउने समयसीमा छ । प्रतिवेदन बुझाएपछि स्ववियुको नयाँ कार्यतालिका भोलि नै प्रकाशित गरिने निर्वाचन अधिकृत रोशन लामिछानेले बताए ।. ठाराब क्याम्पस स्ववियु निर्वाचनमा बिबिएस तेस्रो वर्षको भर्नासूचीमा त्रुटि देखिएको विद्यार्थी सङ्घसङ्गठनहरूले फेला पारेपछि छानबीनको लागि दबाब दिएका थिए । विद्यार्थी सङ्घसङ्गठनहरूले सबै सङ्कायमा भएका भर्नाको छानबीन हुनुपर्ने माग गरेपछि क्याम्पसप्रमुख डा चौरसियाले छानबीन समिति गठन गरेका थिए र तीन दिनभित्र प्रतिवेदन बुझाउन भनेका थिए ।. यसअघि विद्यार्थीहरूले शुक्रवार यसै विषयलाई लिएर क्याम्पसको विद्यार्थी कल्याण तथा खेलकूद शाखामा आगजनी गरेका थिए । आगजनीमा संलग्न तीनजनालाई प्रहरीले पक्राउ गरे पनि सोही दिन साँझ छाडिदिएको थियो ।. पुरानो कार्यतालिका अनुसार चैत ५ गते हुने स्ववियु निर्वाचनको लागि फागुन २७ गते उम्मेदवारी दर्ता मिति थियो । तर यो संशोधन भएको छ र अब चैत ५ गते निर्वाचन हुनेगरी नयाँ कार्यतालिका प्रकाशन हुने निर्वाचन अधिकृत लामिछानेले बताए ।,https://eprateekdaily.com/2023/03/12/48323
पुनः मतगणनाका लागि दायर रिट खारेज,स्थानीय,प्रतीक दैनिक,"फाल्गुन २९, २०७९",वीरगंज,पर्सा जिल्ला जगरनाथपुर गाउँपालिका वडा नं ६ को पुनः मतगणना गर्नको लागि परेको रिटलाई उच्च अदालत जनकपुरको अस्थायी इजलास वीरगंजले ११ महीनापछि खारेज गरेको छ ।. स्थानीय तहको निर्वाचनमा जगरनाथपुर गापा–६ मा वडाध्यक्ष पदमा नेकपा एमालेका अयोध्याप्रसाद कुर्मीले नेपाली काङ्ग्रेसका लक्ष्मणप्रसाद कुर्मीलाई एक मत अन्तरले पराजित गरेको निर्वाचन अधिकृतको कार्यालयले घोषणा गरेपछि सोविरुद्ध २०७९ जेठ १६ गते उच्च अदालत जनकपुरको अस्थायी इजलास वीरगंजमा पुनः मतगणना गरी पाउँm भनी नेकाका कुर्मीले रिट दर्ता गरेका थिए ।. एक मत अन्तरले विजयी भएका एमालेका अयोध्याप्रसाद कुर्मीविरुद्ध रिट दर्ता भएसँगै अदालतले निजलाई काम नगर्न भनी तत्कालै आदेश जारी गरेको थियो । अदालतको आदेशको एक सातापछि सो मुद्दामा सुनवाइ हुँदा तत्कालीन न्यायाधीश गणेश बराल तथा लेखनाथ पौडेलको इजलासले मुद्दाको अन्तिम किनारा नहुन्जेलसम्मका लागि एमालेका कुर्मीलाई कामकाज नगर्न आदेश गरेका थिए ।. रिट दिएको ११ महीनापछि आइतवार हिजो उच्च अदालत जनकपुरको अस्थायी इजलास वीरगंजका न्यायाधीश सारङ्गा सुवेदी र सुदर्शन भट्टको संयुक्त इजलासले नेकाका कुर्मीले दायर गरेको रिट खारेज गरेका थिए ।,https://eprateekdaily.com/2023/03/13/48355
अतिक्रमित पाँच बिघा सार्वजनिक जग्गामा महानगरद्वारा वृक्षारोपणको तयारी,स्थानीय,प्रतीक दैनिक,"फाल्गुन २९, २०७९",वीरगंज,"वीरगंज महानगरपालिका वडा नं १७ र १९ को सीमामा रहेको कोनियाको अतिक्रमित करीब पाँच बिघा जग्गा महानगरले आफ्नो अधीनमा लिएर वृक्षारोपणको तयारी शुरू गरेको छ ।. महानगरको टोलीले नापजाँच गरेर सार्वजनिक र निजी जग्गा छुट्याइ सोमवार सो स्थानमा तारबारका लागि खन्ने कामसमेत गरेको छ । सार्वजनिक जग्गा छुट्याएर तारबार गरी वृक्षारोपण गर्ने महानगरको योजना रहेको छ ।. सार्वजनिक, ऐलानी जग्गा अतिक्रमण गरी निजी प्रयोजनमा प्रयोग गर्दै आएको जग्गा खोजी गर्न महानगरको टोली नक्शा लिएरै सम्भावित स्थानमा पुगेको थियो ।. अतिक्रमित जग्गा वडा नं १७ का वडासदस्य अमोद यादवसहित केही स्थानीयले भोगचलन गर्दै आएका थिए । उनले आफ्नो सात कट्ठा नम्बरी जग्गासँगै रहेको चार बिघा सार्वजनिक जग्गा अतिक्रमण गरी निजी प्रयोजनमा प्रयोग गर्दै आएको वडा नं १९ का अध्यक्ष मुकेशकुमार चौरसियाले बताए ।. उनले सार्वजनिक जग्गा नापजाँच गरी छुट्टाएर सोको सीमा डोजरले खनेर तारबारको तयारी गरिएको जानकारी गराए । नगरप्रमुख राजेशमान सिंहले महानगरका सार्वजनिक ऐलानी जग्गाहरूको खोजी कार्य शुरू गराएका र यसै क्रममा वडा नं १७ को अतिक्रमित करीब पाँच बिघा जग्गा महानगरको अधीनमा ल्याउन सफल भएको वडाध्यक्ष चौरसियाले बताए ।. उनले महानगरसँग सार्वजनिक जग्गाको यकीन तथ्याङ्क नभएकोले पनि समस्या भएको बताएका छन् ।. सबै वडामा सार्वजनिक जग्गा तथा सम्पत्तिको अभिलेखीकरण गरेर राख्न र आवश्यकता अनुसार प्रयोग गर्न महानगरले खोजी अभियान अघि बढाएको नगरप्रमुख सिंहले बताए । यो अभियान ३२ वटै वडामा सञ्चालन हुने उनले बताए ।",https://eprateekdaily.com/2023/03/13/48372
स्वीट मार्ट फूड इन्डस्ट्रिजमा सिलबन्दी,स्थानीय,प्रतीक दैनिक,"फाल्गुन २९, २०७९",वीरगंज,"राजस्व अनुसन्धान कार्यालय, पथलैयाले वीरगंज महानगर–१० आदर्शनगरस्थित स्वीट मार्ट फूड इन्डस्ट्रिजमा सोमवार छापा मारी गोदाममा सिल लगाएको छ ।. अनुसन्धान अधिकृत विकास नेपालले उद्योगको कच्चा पदार्थ रहेको गोदाममा सिल गरिएको र त्यहाँ रहेका कच्चा पदार्थको गुणस्तरीयता परीक्षणका लागि विभागमा नमूना पठाउने बताए । उनले चुइङ्गम उत्पादनमा प्रयोग हुने कच्चा पदार्थ रहेको गोदाममा २२० वटा कार्टुन रहेका र त्यसमध्ये केही फुटेको अवस्थामा रहेको बताए । उनले अनुसन्धान कार्य पूरा नहुन्जेलसम्म चुइङ्गम उत्पादन नगर्न सञ्चालकलाई निर्देशन गरिएको र सोविरुद्ध भएको पाइएमा कारबाही हुने बताए ।. अनुसन्धान अधिकृत नेपालले तत्काल उद्योगले भिœयाएको कच्चा पदार्थको भन्सार प्रज्ञापनपब, खरीद–बिक्री खाता नियन्त्रणमा लिएको र सञ्चालकलाई स्टकसहितको खाता लिएर कार्यालयमा हाजिर हुन आउन भनेको बताए ।. स्वीट मार्ट फूड इन्डस्ट्रिज वीरगंजका व्यापारी निरञ्जन अग्रवालको हो । उनको अर्काे उद्योग पिङ्की सुपारी तथा गुटखामा शनिवार फागुन २७ गते जिल्ला प्रहरी कार्यालय, पर्साले छापा मारी गोदाम सिल गरेको थियो ।. हिजो पिङ्की सुपारी तथा गुटखाको गोदाममा लागेको सिल खोलेर अनुसन्धान भएको भोलिपल्ट आज निरञ्जनको अर्काे उद्योगको गोदाममा राजस्वले छापा मारेको हो । दुवै उद्योगको छापा मारीमा स्थानीय प्रशासन, वाणिज्य कार्यालय, महानगर, उपभोक्ता समिति र वीरगंज उद्योग वाणिज्य सङ्घका प्रतिनिधिहरूलाई सहभागी गराइएको छैन ।",https://eprateekdaily.com/2023/03/13/48361
पाठशालाद्वारा साहित्यिक कार्यक्रम,स्थानीय,प्रतीक दैनिक,"फाल्गुन २७, २०७९",वीरगंज,"नेपालका चर्चित साहित्यकार डा ध्रुवचन्द्र गौतम वीरगंज आएको अवसर पारी पाठशाला नेपालले स्थानीय होटल ‘मधुशाला’ एउटा साहित्यिक कार्यक्रमको आयोजना ग¥यो ।. कार्यक्रममा वीरगंजका साहित्यकारहरूले गीत, गजल, कविता वाचन गरेका थिए भने जिज्ञासुहरूले डा ध्रुवचन्द्र गौतमका विभिन्न आख्यानहरूबारे प्रश्न गर्दै उनको लेखाइ बढीजसो दुर्बोध हुनेबारे जिज्ञासा प्रकट गरेका थिए ।. वीरगंजका साहित्यकार तथा उद्योगपति व्यापारी गणेश लाठले स्वागत गरेको कार्यक्रममा महेश गौतम, दिनेश गुप्ता, प्रकाश खण्डेलवाल, अजमत अलि, ध्रुवसिंह ठकुरी, सूर्य विक, सुरेश बिडारी, आमोद गुप्ता, गणेश लाठ, प्रमोद पाण्डेय हेरम्बलगायतले नेपाली, हिन्दी तथा भोजपुरीमा कविता वाचन गरेका थिए । ठाराब क्याम्पसका लेक्चरर इन्द्र भट्टराईले डा गौतमका लेखनका विभिन्न पक्षबारे जिज्ञासा प्रकट गरेका थिए । कार्यक्रममा राजनीतिज्ञ चिरञ्जीवी आचार्य, सोफिया आचार्य, वीरेन्द्र साहलगायतको सहभागिता थियो ।. कार्यक्रममा डा गौतमले साहित्यलेखनबारे आफ्नो मन्तव्य प्रकट गर्दै, साहित्यमा दुर्बोधता नहुने, केही कुरा बुझ्न बढी मनन गर्नुपर्ने बताउँदै विश्व साहित्यमा आएको वैचारिक परिवर्तनसँगै नेपाली साहित्यमा परिवर्तन आउँदा नयाँ प्रयोगका लेखनबारे शुरूमा पाठकहरूलाई अप्ठेरो परेको बताएका थिए ।. कार्यक्रम पाठशाला नेपालका अध्यक्ष बालगोपाल थापाको अध्यक्षतामा भएको थियो ।",https://eprateekdaily.com/2023/03/11/48270
गुणस्तरीय विद्युत् आपूर्ति गर्न वीउवासङ्घको माग,स्थानीय,प्रतीक दैनिक,"फाल्गुन २६, २०७९",वीरगंज,"वीरगंज उद्योग वाणिज्य सङ्घका अध्यक्ष सुबोध गुप्ताले शुक्रवार प्रेस विज्ञप्ति जारी गरी पर्सा, बारा क्षेत्रमा गुणस्तरीय विद्युत् आपूर्तिका लागि माग गरेका छन् ।. विगत दुई/तीन वर्षदेखि उद्योग, व्यापारको खस्किंदो अवस्था, बैंक तथा वित्तीय संस्थाहरूको बढ्दो ब्याजदर, नेपाल राष्ट्र बैंकको हप्तैपिच्छे जारी सर्कुलर, भारतलगायत अन्य मुलुकसँग बढ्दो व्यापार असन्तुलनलगायतका कारण देशको अर्थतन्त्र खस्किंदै गइरहेको परिप्रेक्ष्यमा नेपाल विद्युत् प्राधिकरणद्वारा आपूर्ति भइरहेको विद्युत्को पनि गुणस्तरीय नभएको कारण उद्योग, कलकारखानाहरूले थप मर्का सहनुपरेका छन् ।. उनले भर्खर लयमा फर्किन लागेको उद्योग, प्रतिष्ठानहरू पुनः गुणस्तरीय विद्युत् आपूर्तिको अभावमा उत्पादन लागत बढ्न गई थप आर्थिक भार बेहोर्न बाध्य भएको बताएका छन् ।. उनले विद्युत् आपूर्तिबाट हुने आर्थिक व्ययभार स्वदेशी उपभोक्ताले नै बेहोर्नुपर्ने भएकाले यसतर्फ अविलम्ब ध्यान दिनुपर्ने बताएका छन् ।. विज्ञप्तिमार्फत अध्यक्ष गुप्ताले गुणस्तरीय विद्युत् आपूर्तिको अभावमा उद्योगको उत्पादन घट्ने, मेशिनरी पार्टपुर्जा बढी टुटफुट हुने जस्ता समस्याहरू भइरहेका भन्दै कुनै कारणवश विद्युत् प्राधिकरणले माग अनुसार विद्युत् आपूर्ति गर्न नसक्ने भएमा निश्चित क्षेत्रमा लोडसेडिङ गरी अन्य क्षेत्रमा गुणस्तरीय विद्युत् आपूर्ति व्यवस्था गर्न माग गरेको छ ।. यसो गरेको खण्डमा उद्योगीहरूले सोही अनुसार उत्पादनको तालिका बनाइ उद्योग सञ्चालन गर्न सक्ने उनले विज्ञप्तिमा उल्लेख गरेका छन् ।. पर्सा, बाराका औद्योगिक क्षेत्रमा केही दिनदेखि प्राधिकरणले विद्युत् ट्रिपिङ गर्ने, अघोषितरूपमा घण्टौं विद्युत् आपूर्ति बन्द गर्नेजस्ता कार्यहरू गर्दै आएकाले उद्योग प्रतिष्ठानहरू पूर्ण क्षमतामा सञ्चालन हुन नसकिरहेको र औद्योगिक कच्चा पदार्थ नष्ट हुनुका साथै उत्पादनको गुणस्तरमा ¥हास आइरहेको भन्दै यो समस्याप्रति अविलम्ब ध्यान दिन सम्बन्धित निकायहरूसँग माग गरेका छन् ।",https://eprateekdaily.com/2023/03/10/48245
रातिको विवाहमा खर्च र विकृति बढेसँगै पर्साका थारू समुदायमा पनि दिउँसो विवाह गर्ने चलन बढ्दै,स्थानीय,प्रतीक दैनिक,"फाल्गुन २१, २०७९",सेढवा,"विकृति हटाउन तथा खर्च कम गर्न आदिवासी थारू समुदायमा दिउँसो विवाह गर्ने चलन बढेको छ ।. थारू परम्परा अनुसार लगातार तीन दिनसम्म हुने वैवाहिक कार्यक्रममा निकै खर्च हुने गरेको थियो । अहिले खर्च कम गर्न दिउँसो विवाह गर्ने प्रचलन बढेको छ । रातिको विवाहमा जन्ती लैजाँदा बेहुला र बेहुली दुवै पक्षलाई खर्चको भार बढेकाले दिउँसो विवाह गर्ने प्रचलन बढेको हो ।. पर्सागढी नगरपालिका–३ गोडपसराका जयनारायण चौधरीले दिउँसो हुने वैवाहिक कार्यक्रमका लागि रोडलाइट, पटाका नचाहिने र दिउँसो एकपटक मात्र भोज खुवाउनुपर्ने भएकोले खर्चमा कटौती हुने गरेको बताए । रातिको विवाहमा जन्ती लैजाँदा मादक पदार्थ सेवन गरी होहल्ला तथा झैंझगडा हुने गरेकाले अहिले थारू समुदायमा अधिकांश विवाह दिउँसो हुने गरेको उनले बताए ।. थारू कल्याणकारी समिति, पर्साका कार्यवाहक अध्यक्ष रामेश्वर महतोले दिउँसोको विवाहको अवधारणा धेरै अगाडि ल्याए पनि ढिलो गरी कार्यान्वयन भएको बताए । अहिले दिउँसो हुने विवाहका धेरै सकारात्मक पक्ष भएकाले धेरैजसो वैवाहिक कार्यक्रम दिउँसै भइरहेको अध्यक्ष थारूले बताए । अझ सामूहिक विवाहका लागि थारू कल्याणकारी समितिले पहल गरिरहेको उनलेले बताए । सामूहिक विवाह लागू गर्न सके धेरै कम खर्चमा धेरैजनाको विवाह हुने र आर्थिक व्ययभार पनि कम हुने उनले बताए । उनले सामूहिक विवाहलाई प्राथमिकता दिंदा गरीबहरूलाई पनि विवाह गर्न सहज हुने बताए ।",https://eprateekdaily.com/2023/03/05/48181
वीरगंज भन्सारलाई राजस्व उठाउन टाउको दुखाइ,स्थानीय,प्रतीक दैनिक,"फाल्गुन २१, २०७९",परवानीपुर,"मुलुककै मुख्य भन्सारको रूपमा चिनिने वीरगंज भन्सारलाई लक्ष्य अनुरूपको राजस्व उठाउन टाउको दुखाइ भएको छ ।. आर्थिक मन्दीका कारण आयात करीब ६० प्रतिशतले कम हुँदा राजस्व सङ्कलनमा पनि ह्रास भएर लक्ष्य अनुरूपको राजस्व सङ्कलन गर्न असहज भएको भन्सार अधिकारीहरूको भनाइ छ । वीरगंज भन्सार कार्यालयले चालू आवको १२ महीनामा दुई खर्ब ६० अर्ब राजस्व सङ्कलन गर्नुपर्ने लक्ष्य लिएकामा फागुन १८ गतेसम्म ९६ अर्ब ६७ करोड ९१ लाख राजस्व मात्रै सङ्कलन भएको छ ।. चालू आवको साढे सात महीना बितिसक्दा पनि कुल लक्ष्यको ५७ प्रतिशत मात्र राजस्व सङ्कलन भएको भन्सार कार्यालयको तथ्याङ्कले देखाउँछ । भन्सार अधिकारीको विश्लेषण अनुसार भारत तथा तेस्रो मुलुकबाट आयात हुने मालवस्तुका उत्कृष्ट २० वटा सामानमध्ये १७ वटा वस्तुको आयातमा पाँचदेखि ५० प्रतिशतसम्म ह्रास भएकाले राजस्व सङ्कलनमा कमी हुँदै गएको हो ।. प्रतिदिन वीरगंज भन्सारले ७१ करोड राजस्व सङ्कलन गर्नुपर्नेमा पेट्रोलियम पदार्थबाहेक दैनिक ३५ देखि ४० प्रतिशत मात्र सङ्कलन भइरहेको वीरगंज भन्सारका सूचना अधिकारी रामप्रसाद ढकालले जानकारी दिए ।. उनका अनुसार कुनै कुनै दिन नेपाल आयल निगमको डिजल, पेट्रोललगायत पेट्रोलियम पदार्थ ठूलो परिमाणमा आयात हुँदा डेढदेखि दुई अर्बसम्म पनि राजस्व सङ्कलन हुँदै आएको छ ।. विगत लामो समयदेखि वीरगंज भन्सारमा रोकिराखिएका विभिन्न आयातकर्ताहरूका करीब दुई हजार सवारीसाधन अहिले पनि होल्ड भएर रोकिएकाले सवारीसाधनबाट राजस्व सङ्कलन हुन नसकेको उनले बताए ।. सवारीसाधनको मात्र जाँचपास भयो भने करीब चार अर्ब उठ्न सक्ने भन्सार व्यवसायीहरूको अनुमान छ । दुई हजारवटा गाडीमध्ये एक हजार २०० गाडी सिप्रदीको मात्रै भएको र सोको पार्किङ शुल्क १० करोड बक्यौता रहेको उनले बताए । यस्तो अवस्था रह्यो भने वीरगंज भन्सारको राजस्व सङ्कलन चालू आवको असार मसान्तसम्म ६० प्रतिशतको हाराहारीमा जान सक्ने प्रक्षेपण गरिएको छ ।",https://eprateekdaily.com/2023/03/05/48171
बालवाटिका स्कूलले १२औं अभिभावक दिवस मनायो,स्थानीय,प्रतीक दैनिक,"फाल्गुन २१, २०७९",वीरगंज,"काठमाडौं, पेप्सिकोलास्थित बालवाटिका स्कूलले शनिवार १२औं अभिभावक दिवस मनाएको छ ।. कार्यक्रममा प्रमुख अतिथि कामपा–३२ का अध्यक्ष नवराज पराजुलीले नेपालमा निजी क्षेत्रका विद्यालयले विद्यार्थीको शैक्षिक गुणस्तरमा ठूलो योगदान पुर्याउन मदत गरेको बताए ।. विद्यालय व्यवस्थापन समितिका अध्यक्ष एवं प्रतीक दैनिकका व्यवस्थापक/सम्पादक विकाश शर्माको अध्यक्षतामा भएको कार्यक्रममा कामपा शिक्षा विभागका विद्यालय निरीक्षकलगायत सिनामङ्गल समाजकी उपाध्यक्ष उर्मिला कँडेल, कार्यकारी सदस्य देवेन्द्र बर्ताैला, लाइफ ओके टिभी, टिभी टुडेका सञ्चारकर्मी, अभिभावक, विद्यार्थीहरूको सहभागिता थियो । कार्यक्रममा कक्षा १ देखि ११ सम्मका बालबालिकाले योग, गीत, सङ्गीत, नृत्य, कराँते, नाटकलगायत कार्यक्रम प्रस्तुत गरेका थिए ।",https://eprateekdaily.com/2023/03/05/48167
ब्याक गर्ने क्रममा बसको ठक्करबाट एकजनाको मृत्यु,स्थानीय,प्रतीक दैनिक,"फाल्गुन २१, २०७९",वीरगंज,"वीरगंजबाट विराटनगर जाँदै गरेको बस निजगढ नगरपालिका–८ बुधचोकमा ब्याक गर्ने क्रममा ठोक्किएर एकजनाको मृत्यु भएको जिल्ला प्रहरी कार्यालय, बाराले जनाएको छ ।. आइतवार मध्याह्न १२ बजे को.१ख ५७०० नम्बरको बसले ब्याक गर्ने क्रममा सोही ठाउँका ५० वर्षीय मजिद मियाँलाई ठक्कर दिई घिसारेर गम्भीर घाइते बनाएको थियो । घाइतेको सिटी अस्पतालमा उपचारपश्चात् थप उपचारको लागि हेल्थकेयर अस्पताल, वीरगंज ल्याउँदा बाटोमैं मृत्यु भएको प्रहरीले जनाएको छ ।. प्रहरीले बसचालक सिराहा सुखीपुर नगरपालिका–८ बस्ने वर्ष ४२ का ललनकुमार दास र बसलाई नियन्त्रणमा लिएको छ ।",https://eprateekdaily.com/2023/03/05/48159
शान्ति सुरक्षासम्बन्धी अन्तक्र्रिया सम्पन्न,स्थानीय,प्रतीक दैनिक,"फाल्गुन २७, २०७९",पंचगावाँ,"इलाका प्रहरी कार्यालय, पटेर्वासुगौलीको आयोजनामा शनिवार शान्ति सुरक्षासम्बन्धी अन्तक्र्रिया सम्पन्न भएको छ ।. ग्रामीण क्षेत्रको सुरक्षा अवस्था चुस्तदुरुस्त बनाउन अन्तक्र्रियाको आयोजना गरिएको इप्रका, पटेर्वासुगौलीका प्रहरी निरीक्षक रामराजा केशरीले बताए ।. अन्तक्र्रियामा अबेर रातिसम्म होटलमा मदिरासेवन गरी सार्वजनिक स्थानहरूमा होहल्ला, गाली बेइज्जती, झगडा, सवारीसाधन चलाएर सडक दुर्घटना गर्ने, विनाहेल्मेट सवारीसाधन चलाउने, महिला हिंसा, घरेलु हिंसा, बालविवाह, विद्यालय पढ्ने बालबालिकाहरूमा नशालु पदार्थको लत रोकथाम सम्बन्धमा वक्ताहरूले प्रहरीले कानूनको परिपालना कडारूपमा गराउनुपर्ने बताए । जङ्गलसँग सीमा जोडिएका गाउँहरूमा काठ तस्करी रोक्न पनि वक्ताहरूले जोड दिएका थिए ।. कार्यक्रममा इप्रका, पटेर्वासुगौलीका प्रनि केशरीले प्रहरीले शान्ति सुरक्षाको सवालमा कसैसँग पूर्वाग्रह नराखी स्वच्छ र निष्पक्ष सेवा प्रवाह गर्न प्रतिबद्ध रहेको बताए ।. कार्यक्रममा स्थानीय शिक्षक महेन्द्र चौधरी, हरिराज यादव, समाजसेवी नागेन्द यादव, पर्सागढी नगरपालिकाका पूर्वप्रमुख लोकनारायण यादव, सखुवाप्रसौनी गाउँपालिकाकी उपाध्यक्ष शर्मिला विष्ट महतो, वडाध्यक्ष वासुदेव महतोलगायतले मन्तव्य व्यक्त गरेका थिए ।",https://eprateekdaily.com/2023/03/11/48260
ठोरीमा उज्यालो अभियान शुरू,स्थानीय,प्रतीक दैनिक,"फाल्गुन २१, २०७९",ठोरी,"ठोरी गाउँपालिका–२ मा उज्यालो अभियान कार्यक्रम सञ्चालन गरिएको छ । युथ फर चेन्जको आयोजनामा आइतवार ठोरीको गौतमनगरबाट उज्यालो अभियान सञ्चालन गरिएको हो । वडाध्यक्ष अमृतकृष्ण सापकोटाको रोहबरमा सडक पोलमा बत्ती जडान गरी उज्यालो कार्यक्रमको थालनी गरिएको युथ फर चेन्ज, ठोरीका अध्यक्ष छतेन्द्र आचार्यले बताए । उज्यालो अभियान अन्तर्गत पहिलो चरणमा आज ३५ वटा बत्ती जडान गरिएको र उक्त बत्ती हुलाकी सडकदेखि चोकबजार हुँदै मेलटोल चोकसम्मका ३५ वटा पोलमा बत्ती जडान गरिएको अध्यक्ष आचार्यले बताए ।. युथ फर चेन्जको आयोजनामा भोलि सोमवार होली मिलन समारोह आयोजना हुने उनले बताए । ठोरीको चोकबजारमा साङ्गीतिक कार्यक्रमसहित होली विशेष कार्यक्रम सञ्चालन गरिने र कार्यक्रममा कलाकार निशान भट्टराईको प्रस्तुतिका साथै स्थानीय कलाकारहरूको सहभागिता हुने अध्यक्ष आचार्यले बताए ।",https://eprateekdaily.com/2023/03/05/48140
सारिएको तरकारी बजार पुनः यथास्थानमा लाग्दै,स्थानीय,प्रतीक दैनिक,"फाल्गुन २१, २०७९",वीरगंज,"वीरगंज महानगरपालिकाले घण्टाघरदेखि दक्षिणतर्फ रहेको नेपाल टेलिकमपछाडि लाग्ने खुद्रा तरकारी बजार गीता मन्दिरदेखि पूर्वतर्फ सारे पनि पुनः पुरानै स्थानमा बजार लाग्न शुरू भएको छ ।. गीता मन्दिरदेखि पूर्वतर्फ खाली जग्गामा महानगरले खुद्रा तरकारी तथा फलफूल बजार सारेर मीनाबजारको गलीमा लाग्ने बजार हटाएको थियो । तर अहिले पुनः सोही ठाउँमा तरकारी तथा फलफूल बिक्री शुरू भएको छ । गीता मन्दिरअगाडिको नयाँ तरकारी तथा फलफूल बजारमा ग्राहकहरू नआएर बिक्री नभएको भन्दै पुनः पुरानो ठाउँमा सारिएको एकजना व्यवसायीले बताए ।. गाउँदेहातबाट आउने ग्राहकहरूको लागि गीता मन्दिरअगाडिको बजार अपायक रहेको र उनीहरू तरकारी तथा फलफूल खरीद गर्न पुरानै बजार आउने गरेको तथा महानगरले नयाँ बजार स्थापना गरेको ठाउँमा वन–वे भएकोले ग्राहकहरू आउन नसकेर बजार नचलेको व्यवसायीहरूले बताएका छन् ।. कतिपय खुद्रा तरकारी तथा फलफूल व्यापारीहरू बिपी उद्यान र मीनाबजारमा फर्केका छन् भने केही व्यापारी मात्र अहिले गीता मन्दिरनजीकको नयाँ बजारमा छन् ।. महानगरले खुद्रा तरकारी तथा फलफूलको बिक्रीको थलो बनाएको गीता मन्दिरनजीकको नयाँ बजारमा बिपी उद्यानमा रहेको थोक तरकारी बजार पनि सार्ने र बिपी उद्यानलाई खुद्रा व्यापारबाट मुक्त गराउने नीति राखे पनि सो गर्नुअगावै अहिले खुद्रा तरकारी तथा फलफूल व्यवसायीहरू पुरानै ठाउँमा गएर व्यवसाय सञ्चालन गर्दा बिपी उद्यान पुरानै अवस्थामा फर्किएको छ । नयाँ बजारमा महानगरले बत्तीको व्यवस्था गर्नुका साथै माटो हालेर जग्गा सम्याएको छ ।. यसैबीच, वीरगंज महानगरले गहवामाई मन्दिरअगाडिबाट हटाएको खुद्रा बजार पनि फागु पूर्णिमाको अवसरमा पुनः शुरू भएको छ । महानगरले गहवामाई मन्दिरअगाडिको सडकखण्डमा व्यापार व्यवसाय गर्न निषेध गरेको थियो । नगर प्रहरी तथा प्रहरी परिचालन गरेर सो ठाउँबाट साइकलबाहेक आवतजावतमा रोक लगाएको महानगरले पछिल्लो समयमा वैवाहिक कार्यक्रमको लागि मन्दिर दर्शन गर्न छुट दिएको थियो । फागु पूर्णिमामा खुद्रा बजार पनि लागेको छ ।",https://eprateekdaily.com/2023/03/05/48163
"कृष्ण फाउन्डेशन दोस्रो परवानीपुर गोल्डकप शुरू, परवानीपुर युथ क्लब विजयी",स्थानीय,प्रतीक दैनिक,"फाल्गुन २७, २०७९",वीरगंज,"कृष्ण फाउन्डेशन दोस्रो परवानीपुर गोल्डकप–२०७९ शनिवारदेखि शुरू भएको छ ।. वीरगंज–२१ परवानीपुरस्थित परवानीपुर युथ क्लबको आयोजनामा कृष्ण फाउन्डेशन दोस्रो परवानीपुर गोल्डकप प्रतियोगिता शुरू भएको हो ।. परवानीपुर खेलमैदानमा आजदेखि शुरू भएको प्रतियोगिताको उद्घाटन वीरगंज महानगरपालिकाका प्रमुख राजेशमान सिहंले गरेका थिए ।. प्रतियोगितामा मधेस प्रदेशका छ र वाग्मती प्रदेशका दुई गरी आठवटा टीमको सहभागिता छ । प्रतियोगिता अन्तर्गत आज भएको उद्घाटन खेलमा आयोजक परवानीपुर युथ क्लब विजयी भएको छ ।. निर्धारित ९० मिनेटको खेलमा दुवै टीमबाट कुनै गोल नभएपछि टाइब्रेकरमा बेलखाडी युथ क्लब, महोत्तरीलाई ४–३ गोलअन्तरले पराजित गर्दै परवानीपुर विजयी भएको आयोजक क्लबका महासचिव दीपक यादवले बताए ।. यस खेलको ‘म्यान अफ दी म्याच’ आयोजक क्लबको जर्सी नं ५ का खेलाडी प्रिन्स ताम्राकार भए । उनलाई स्थानीय हबिब मियाँ र सञ्जय मण्डलले संयुक्तरूपमा नगद पाँच हजार र ट्रफी प्रदान गरेका थिए ।. प्रतियोगिता चैत ४ गतेसम्म सञ्चालन हुनेछ । प्रतियोगितामा उपाधि विजेताले डेढ लाख, उपविजेताले ७५ हजार नगद, शिल्ड तथा मेडल पाउने आयोजक परवानीपुर युथ क्लबले जनाएको छ ।. परवानीपुर युथ क्लबका अध्यक्ष अलिअख्तर आलमको अध्यक्ष्तामा भएको उद्घाटन कार्यक्रममा नेकपा एमालेका मधेस प्रदेश कमिटी सदस्य रामपाल यादव, परवानीपुर गाउँपालिका अध्यक्ष रामक्षत्री कुर्मी, वडाध्यक्षहरू इब्राहिम मियाँ, राधाकृष्ण रौनियार, मनोज यादव, कृष्ण फाउन्डेशनका प्रतिनिधि प्रकाश यादवलगायतको सहभागिता थियो ।",https://eprateekdaily.com/2023/03/11/48264
यातायातमा सेवाग्राहीलाई पुनः निश्शुल्क निरोगिता प्रमाणपत्र,स्थानीय,प्रतीक दैनिक,"फाल्गुन २१, २०७९",वीरगंज,"यातायात व्यवस्था कार्यालय, लाइसेन्स वीरगंजमा सेवाग्राहीहरूलाई पुनः निश्शुल्क निरोगिता प्रमाणपत्र पाउन शुरू भएको छ ।. चालू आवको लागि डा साहिल पटेलले निश्शुल्क निरोगिता प्रमाणपत्र दिने गरी कार्यालयसँग सम्झौता गरेका थिए । उनले अध्ययनका लागि काठमाडौं जाँदा आफूले गर्ने कार्य डा राज पटेललाई सुम्पेका थिए ।. डा राज पटेलले यो कार्यलाई फागुन ८ गतेसम्म जारी राखेका थिए । तर सोही दिन यातायातका केही बिचौलियाहरूले उनलाई दुव्र्यवहार गरेर निश्शुल्क निरोगिता प्रमाणपत्र वितरणमा अवरोध सिर्जना गरेका थिए । बिचौलियाहरूको दुव्र्यवहारविरुद्ध डा राज पटेलले जिल्ला प्रहरी कार्यालय, पर्सामा लिखित उजूरी दिए । तर उनको उजूरीमा प्रहरीले चासो देखाएन ।. चासो नदेखाउनुको कारण बिचौलियातर्फबाट राजनीतिक दबाब र आर्थिक प्रलोभन थियो । चिकित्सकमाथि दुव्र्यवहार भएपछि यातायातले निरोगिता प्रमाणपत्र केही दिनको लागि रोकेको थियो । सो अवधिमा सेवाग्राहीहरूले बाहिरबाट महँगोमा निरोगिता प्रमाणपत्र बनाएर पेश गर्नुपरेको थियो । गत आवमा निरोगिता प्रमाणपत्रका लागि सेवाग्राहीले रु १५० तिर्नुपथ्र्यो । त्यस बेला लाइसेन्सको लागि फाराम खुल्दा दैनिक ६५ हजारसम्म आम्दानी हुन्थ्यो । लाइसेन्सको फाराम भर्न निरोगिता प्रमाणपत्र लिनेहरूको घुइँचो अहिलेसम्म लाग्ने गरेको छ ।. निरोगिता प्रमाणपत्र निश्शुल्क प्राप्त भएपनि प्रयोगशालामा भने शुल्क तिर्नुपर्छ ।. फागुन ८ गतेको घटनापछि केही दिनको लागि रोकिएको सेवा अहिले पुनः सुचारु भएको यातायात व्यवस्था कार्यालय, लाइसेन्स वीरगंजले जनाएको छ ।",https://eprateekdaily.com/2023/03/05/48174
ठाकुररामको मतदाता साढे १० हजार,स्थानीय,प्रतीक दैनिक,"फाल्गुन २१, २०७९",वीरगंज,"ठाकुर राम बहुमुखी क्याम्पस स्ववियु निर्वाचन समितिले आइतवार मतदाता नामावली प्रकाशन गरेको छ ।. चैत ५ गते स्ववियु निर्वाचन मिति तोकिएको छ । सोलाई लक्षित गरेर आज मतदाता नामावली प्रकाशन गरिएको निर्वाचन अधिकृत रोशन लामिछानेले बताए । उनले करीब दश हजार पाँच सय मतदाता रहेको बताए । आज प्रकाशित मतदाता सूचीमा दाबी विरोधका लागि फागुन २५ गतेसम्मको मिति दिइएको छ ।. फागुन २५ गते ११ देखि १ बजेसम्म दुई घण्टाभित्र दाबी विरोध गर्न सकिने र ततपश्चात् छानबीन गरी अन्तिम नामावली सोही दिन साँझ प्रकाशित हुने उनले बताए ।. ठाराब क्याम्पसमा फागुन १७ गतेसम्म भर्ना लिइएको थियो । तीन महीनादेखि जारी भर्ना प्रक्रिया फागुन १७ गतेसम्म चलेको थियो । क्याम्पसमा परीक्ष्Fाको एक दिनअगाडिसम्म पनि भर्ना लिने प्रचलन रहिआएको छ ।. यसैगरी, चिकित्साशास्त्र अध्ययन संस्थान (नर्सिङ क्याम्पस), वीरगंजमा स्ववियु निर्वाचनका लागि छवटा विद्यार्थी सङ्गठन दर्ता भएका छन् ।. आज १५६ जनाको मतदाता नामावली प्रकाशन भएको सो क्याम्पसले जनाएको छ ।",https://eprateekdaily.com/2023/03/05/48178
"प्रि–होली कन्सर्टमा नेवारले नचाए, जोगिन्दरले हसाए",स्थानीय,प्रतीक दैनिक,"फाल्गुन २१, २०७९",निजगढ,"युथ अफ निजगढको आयोजनामा शनिवार सम्पन्न नवौं प्रि–होली कन्सर्टमा गायिका मिलन नेवारले निजगढका दर्शकहरूलाई नाच्न बाध्य पारिन् भने जोगिन्दर पानवाला शिवशङ्कर रिजालले दर्शकहरूलाई खूबै हसाए ।. कार्यक्रमको पहिलो प्रस्तुतिमा गायिका नेवारले ‘तिमी टाढा छौं, भेट हुन गाहो छ …’ बोलको गीतले दर्शकहरूलाई शान्त, स्तब्ध पारेको थियो भने लगत्तै ‘तिमी उता म यता साइँला, मन सन्चो कहाँ छ …’ बोलको गीतले विदेशिएका पतिको पीडा सम्झन दर्शकहरूलाई विवश पार्यो । गायिका नेवारको साङ्गीतिक प्रस्तुतिले माहोललाई बिस्तारै तताउँदै ‘फूल बुट्टे सारी सपक्क पारी’को गीति प्रस्तुतिमा दर्शकहरू कार्यक्रमस्थलमा धूलो उड्ने गरी नाचेका थिए ।. निजगढ निवासी अमृता नेपालले चलचित्र ‘काली’का लागि लेखेकी गीत ‘बट स्लोली–स्लोली’ले पनि दर्शकलाई झुमाएको थियो । कार्यक्रमको अन्तमा गायिका मिलनले दर्शकलाई स्टेजनजीक बोलाएर ‘चरीले काफल टिप्यो खानलाई हो कि, खुवाउन’ बोलको गीतले थप मनोरञ्जन गराएर दर्शकहरूलाई नाच्न र गाउन बाध्य पारेको थियो ।. कार्यक्रममा हाँस्यव्यङ्ग्य कलाकार शविशङ्कर रिजाल (जोगिन्दर पानवाला)को प्रस्तुतिले दर्शकहरू पेट मिचीमिची हाँसेका थिए ।. प्रथम निजगढ आइडल सन्तोष लम्सालले संस्थाका वरिष्ठ सल्लाहकार एवं पत्रकार जीतलाल श्रेष्ठको शब्द रचना र सङ्गीतमा तयार पारिएको ‘आऊ प्रिय आऊ अलिअलि नजीक आऊ’ बोलको गीत प्रस्तुत गरेका थिए ।. कार्यक्रममा प्रमुख अतिथि मधेस प्रदेशसभाकी सदस्य मीना लामा, निजगढका प्रमुख सुरथ पुरी र उपप्रमुख सोममाया थिङले संयुक्तरूपमा कार्यक्रमको उद्घाटन गरेका थिए ।. कार्यक्रममा प्रमुख अतिथि प्रदेशसभा सदस्य लामाले युथ अफ निजगढको सामाजिक कार्यप्रतिको लगावको प्रशंसा गरिन् । निजगढका प्रमुख पुरीले युथ अफ निजगढले कला, संस्कृतिलाई जर्गेना गर्दै स्थानीय कलाकारहरूको पहिचान बढाउँदै आएको बताए ।. जिल्ला समन्वय समिति, बाराकी उपप्रमुख चण्डिका उप्रेतीले सामाजिक कार्यहरूमा युथ अफ निजगढको योगदानलाई बिर्सन नसक्ने र अन्य क्लब, सङ्घसंस्थाहरूले पनि सिको गर्नुपर्ने सुझाए । नगर उपप्रमुख थिङले संस्थाले गरीब, दीनदुःखी, असहाय, आगलागीपीडित, मुटु, मिर्गौलालगायतका बिरामीहरूलाई मानवीय सेवा पुर्याउँदै आएको बताइन् । उनले संस्थालाई सामाजिक, सांस्कृतिक कार्यलाई निरन्तरता दिन सुझाइन् ।. कार्यक्रममा पूर्वउपप्रमुख लीलादेवी लामिछाने, प्रमुख प्रशासकीय अधिकृत राजमणि निरौला, नेपाली सेनाका पूर्वमहासेनानी सुशीलकुमार कार्की, निजगढ नगर उद्योग वाणिज्य सङ्घका अध्यक्ष दीपेन्द्र श्रेष्ठ, वडाध्यक्ष स्वर्ण लामालगायतको सहभागिता थियो ।. संस्थाकी अध्यक्ष उषा थापा मोक्तानको अध्यक्षतामा भएको कार्यक्रममा स्वागत उपाध्यक्ष कमल बजगाईं र सहजीकरण भाइकाजी श्रेष्ठ, मनीता पाण्डे, सन्तोष पौडेलले गरेका थिए ।",https://eprateekdaily.com/2023/03/05/48156
छुटमा औषधि बिक्री गरेको विषयलाई लिएर विवाद,स्थानीय,प्रतीक दैनिक,"फाल्गुन १९, २०७९",वीरगंज,"वीरगंज महानगरपालिका–४ बिर्ता मन्दिरदेखि उत्तर रहेको एउटा औषधि पसललाई औषधि व्यवसायी सङ्घ, पर्साले थोक औषधि बिक्रेताहरूलाई उक्त औषधि पसललाई औषधि बिक्रीमा रोक लगाएको छ ।. सङ्घले सदस्यता नलिएको भन्दै उक्त औषधि पसललाई औषधि नदिन वीरगंजका थोक बिक्रेताहरूलाई निर्देशन जारी गरेको छ । सम्यक गु्रप अफ हेल्थकेयर प्रालिले सञ्चालन गरेको औषधि पसलबाट उपभोक्ताहरूलाई १० प्रतिशत छुटमा औषधि उपलब्ध गराइँदै आएको छ ।. सो औषधि पसल चार महीना अगाडि सञ्चालनमा आएको पसलका सञ्चालक शरीफ हवारीले बताए । उनले १०१ जनाको लगानीमा पसल सञ्चालनमा आएको र थोक बिक्रेताबाट प्राप्त हुने १५ प्रतिशत मुनाफामा १० प्रतिशत छुटमा बिक्री गरिरहेको बताए । उनले औषधि व्यवसायी सङ्घ, पर्साले सकुर्लर जारी गरेर नगद/उधारो दुवैमा औषधि नदिन होलसेलरहरूलाई निर्देशन दिएको कारण आफ्नो पसललाई कसैले पनि औषधि नदिएको बताए ।. उनले दुई महीनादेखि सङ्घको ह्वीपको कारण आफूले खरीद गर्दै आएको १२ वटा डिस्ट्रिब्युटरले औषधि नदिएको गुनासो गरे । उनले यसविरुद्ध जिल्ला प्रशासन कार्यालय, उपभोक्ता मञ्च र नेपाल पत्रकार महासङ्घ पर्साको ध्यानाकर्षण गराएको बताए । पसलमा औषधिको अभाव भएपछि आफूले गौरबाट औषधि ल्याएको र सङ्घले त्यहाँ पनि डिस्ट्रिब्युटरहरूलाई औषधि दिन रोक लगाएको बताए ।. औषधि व्यवसायी सङ्घ, पर्साका अध्यक्ष ताजुद्दीन अन्सारीले सदस्यता नलिएको कारण औषधि बिक्रीमा रोक लगाइएको बताए । उनले वार्षिक एक हजार सदस्य शुल्क लाग्ने र सो पनि उक्त औषधि पसलले तिरेर सदस्यता नलिएको कारण औषधि बिक्रीमा रोक लगाइएको बताए । उनले औषधि व्यवस्था विभागको सर्कुलर अनुसार कुनै पनि पसलले छुटको ब्यानर झुन्डयाएर औषधि बिक्री गर्न नपाउने निर्देशनविपरीत सो पसलले कार्य गरेको हुँदा औषधि व्यवस्था विभाग नारायणी पर्साले छुटको बोर्ड हटाउन लगाएको बताए ।. वीरगंजमा औषधिका ५० होलसेल, २५ आयातकर्ता र दुई सयभन्दा बढी खुद्रा पसल छन् । खुद्रा औषधि पसलहरूको व्यावसायिक सङ्गठन औषधि व्यवसायी सङ्घ हो र होलसेलहरूको फर्मास्युटिकल्स डिस्ट्रिब्युसन अफ नेपाल (विजान) हो ।",https://eprateekdaily.com/2023/03/03/48083
महिला नेतृत्व विकास तथा आत्मरक्षा तालिम सम्पन्न,स्थानीय,प्रतीक दैनिक,"फाल्गुन २०, २०७९",वीरगंज,"ठोरी गाउँपालिकाको आर्थिक सहयोग र न्हू दर्पण अनुसन्धान तथा परामर्स केन्द्र ठोरीले सञ्चालन गरेको महिला नेतृत्व विकास तथा आत्मरक्षा, १० दिने तालीम शनिवार सम्पन्न भएको छ ।. ठोरी वडा नं. १ का महिलाहरूका लागि सञ्चालित तालीमको समापन कार्यक्रमका मुख्य अतिथि गाउँपालिका अध्यक्ष लालबहादुर श्रेष्ठले सहभागी प्रशिक्षार्थीहरूलाई प्रमाणपत्र प्रदान गरेर गरेका थिए ।. सो अवसरमा पालिका अध्यक्ष श्रेष्ठले भौतिक निर्माण मात्र विकास होइन भन्दै जीवनोपयोगी दक्षता विकास कार्यक्रमलाई पनि प्राथमिकता दिनुपर्ने बताए ।. गाउँ कार्यपालिका सदस्य धनमाया घलानको अध्यक्षतामा वडापालिकाको सभाकक्षमा सम्पन्न कार्यक्रममा वडा नं. १ का वडाअध्यक्ष तथा तालीमका संरक्षक धनमान थापा, नेकपा एमाले ठोरीका अध्यक्ष खगेन्ग्र श्रेष्ठ, सचिव जगेन्द्र पौडेल, मुख्य प्रशिक्षक प्रताप श्रेष्ठ, नागरिक अगुवा चेतवहादुर थापा, महिला अगुवा रूपा पौडेललगायतले मन्तव्य व्यक्त गरेका थिए ।. प्रशिक्षार्थी अप्सरा स्याङतानले सहजीकरण गरेको कार्यक्रममा प्रशिक्षार्थी सरला तिमल्सिनाले तालीम गतिविधि समेटिएको प्रतिवेदन प्रस्तुत गरेका थिए । फागुन ७ गतेदेखि शुरू भएको तालीममा मार्शलआर्टतर्फ प्रतीक्षा श्रेष्ठले प्रशिक्षण दिएकी थिइन् भने कानूनतर्फ अधिवक्ता वीरेन्द्रप्रसाद यादव, सूचना तथा सञ्चार तर्फ सञ्चारकर्मी हेम चापागाईं, सुरक्षा तर्फ सशस्त्र प्रहरी निरीक्षक विमल केसी र वरिष्ट प्रहरी नायब निरीक्षक कुलबहादुर कुँवरले प्रशिक्षण दिएको मुख्य प्रशिक्षक श्रेष्ठले जानकारी गराएका छन् ।",https://eprateekdaily.com/2023/03/04/48114
पटेर्वासुगौलीमा वडा कार्यालय भवनको शिलान्यास,स्थानीय,प्रतीक दैनिक,"फाल्गुन २०, २०७९",सेढवा,"पटेर्वासुगौली गाउँपालिका–४ वडा कार्यालय भवनको शनिवार शिलान्यास भएको छ ।. गापा अध्यक्ष दिनेशकुमार चौधरीले शिलान्यास गरेका हुन् । चालू आवको बजेटबाट ७० लाख लागतमा भवन निर्माण हुने बताइएको छ ।. यसैगरी जगरनाथपुर र पटेर्वासुगौली गाउँपालिकाको दोसाँधमा रहेको भलुवाही खोलामा उत्पन्न भएका भगवान सोमेश्वरनाथ मन्दिरको पनि शनिवार शिलान्यास भएको छ ।. मन्दिरको शिलान्यास पटेर्वासुगौली गापाका अध्यक्ष दिनेशकुमार चौधरीले गरेका थिए । कार्यक्रममा जगरनाथपुर गापाका अध्यक्ष श्रीकान्त यादव, पटेर्वासुगौली गापाका उपाध्यक्ष ममता महतोलगायतको सहभागिता थियो । मन्दिर निर्माण भक्तजनको चन्दा सहयोग र पालिकाको आर्थिक सहयोगबाट हुने बताइएको छ ।",https://eprateekdaily.com/2023/03/04/48123
वैदेशिक रोजगारीको नाममा युवकहरूसँग रकम ठगी गरी बेपत्ता,स्थानीय,प्रतीक दैनिक,"फाल्गुन १९, २०७९",वीरगंज,"वैदेशिक रोजगारको नाममा ठगी गरेको आरोपमा एकजना युवकविरुद्ध जिल्ला प्रशासन कार्यालय, पर्सामा कारबाईको माग गर्दै उजूरी परेको छ ।. वीरगंज महानगर–२४ रामगढवा निवासी ३२ वर्षीय अवधकिशोर कुर्मीले पर्साका विभिन्न गाउँपालिकाका युवकहरूसँग लाखौं रुपियाँ र पासपोर्ट लिई फरार भएपछि पीडितहरूले कारबाईको माग गरेका हुन् । आर्थिक स्थिति कमजोर रहेका युवकहरूले मिटर ब्याजमा ऋण लिएर जनही रु एक लाख कुर्मीलाई दिएको र पछि दुई लाख २० हजार दिनुपर्ने भन्दै सबै युवकको स्वास्थ्य परीक्षण गराउन लगाएर कुर्मी बेपत्ता भएको बताइएको छ ।. कुर्मी पत्नी र बालबालिकासहित सम्पर्कविहीन रहेको उजूरीकर्ता दीपेन्द्रप्रसाद कुर्मीले बताए । मलेशिया पठाउने भन्दै राजेन्द्रप्रसाद कुर्मी, रोशन बैठा, कृष्णप्रसाद, ज्योतिलाल कुर्मी, पप्पु कुमार, दीपसागर पटेल, हेमुनाथ पटेललगायत युवकहरूले संयुक्तरूपमा कुर्मीविरुद्ध जिल्ला प्रशासन कार्यालय, पर्सामा उजूरी दिएको देखिन्छ ।",https://eprateekdaily.com/2023/03/03/48073
राजस्व कार्यालय सिमराद्वारा सात अर्ब ९९ करोड राजस्व सङ्कलन,स्थानीय,प्रतीक दैनिक,"फाल्गुन १९, २०७९",जीतपुर,"आन्तरिक राजस्व कार्यालय सिमराले चालू आव २०७९–२०८० को पुस महीनामा लक्ष्यभन्दा ५ प्रतिशत बढी राजस्व सङ्कलन गरेको प्रमुख कर अधिकृत राजकुमार खतिवडाले बताएका छन् ।. पुस मसान्तसम्म राजस्व सङ्कलनको लक्ष्य रु ७ अर्ब ५९ करोड रहेकोमा १०५ प्रतिशतले लक्ष्य हासिल गर्दै सात अर्ब ९९ करोड राजस्व सङ्कलन गरेको प्रमुख कर अधिकृत खतिवडाले बताए । आयकर, मूअकर, अन्तःशुल्कबाट राजस्व सङ्कलनको लक्ष्य प्राप्त भए पनि अन्य शीर्षकको राजस्व सङ्कलन गत आवको तुलनामा राम्र भएको उनले बताए ।. उनले भने–“कोभिड महामारी, अर्थतन्त्रमा प्रतिकूल असर, बजारमा तरलताको अभाव, सरकारले विलासी तथा महँगा वस्तु आयातमा प्रतिबन्ध, विदेशी तथा अमेरिकी डलरको कारोबारमा गरिएको कडाइ तथा नेपाल राष्ट्र बैंकले ऋण लगानीमा गरेको कडाइका बावजूद हामीले पुस महीनामा लक्ष्यभन्दा बढी राजस्व सङ्कलन गर्यौ ।”. गत आवको यसै अवधिको तुलनामा ३१.५५ प्रतिशतले बढी राजस्व सङ्कलन भएको उनले बताए । राजस्व कार्यालय सिमरालाई बारा र रौतहट जिल्लाको कर प्रशासन गर्नेगरी क्षेत्राधिकार तोकिएको छ । करदाता दर्ता, कर विवरण तथा कर दाखिला, दाखिला प्रमाण, बाँकी बक्यौता दाखिला गर्न ताकेता गर्ने, अन्तःशुल्कको प्रशासनजस्ता करदाता सेवा र कर सङ्कलनसम्बन्धी कार्यहरू गर्न रौतहट जिल्लाको चन्द्रपुर र गौरमा दुईवटा करदाता सेवा कार्यालय र बारा जिल्लाको कलैयामा करदाता सेवा कार्यालय रहेको उनले बताए । राजस्व कार्यालय सिमराले भने उपरोक्त सबै कार्यालयहरूमा अतिरिक्त कर परीक्षण अनुसन्धानमूलक गतिविधि गर्ने गरी सङ्गठन संरक्षण विकास गरिएको उनले जानकारी दिए ।. सिमरामा दरबन्दीभन्दा झन्डै ५० प्रतिशत कर्मचारी न्यून रहेको अवस्थामा राजस्व सङ्कलन लक्ष्य अनुरूप उठेको उनले बताए । दुवै जिल्लामा आयकर, मूअकर, अन्तःशुल्क संस्था/व्यक्ति स्थायी लेखा प्रमाणपत्र एक लाख ४४ हजार ६८६ करदाताहरू रहेको उनले बताए ।. प्रमुख कर अधिकृत खतिवडाले भने प्रत्येक करदाता, व्यक्तिले आफूले केकस्तो आयआर्जन गतिविधि गरिरहेको छु र मलाई कुन कर कानून आवश्यक हुन्छ भन्ने प्रारम्भिक जानकारी राख्नुपर्छ । सोही अनुसार आफ्नो कारोबारको अभिलेख, खाताबही, हिसाब–किताब व्यवस्थित गरी परिपालना गरेमा कहिल्यै पनि समस्यामा नपरिने बताए । कर आफैंमा जटिल विषय भएको र करका सबै प्रावधानको विषयमा जानकार नहुने भएकोले कर कानूनको विषयमा सचेत र जानकार भई कर कानूनको परिपालना गर्न कार्यालयले जिल्लाका विभिन्न स्थानमा करदाता शिक्ष्Fा तथा अन्तत्र्रिmया कार्यक्रम गर्ने गरेको तर त्यस्ता कार्यक्रममा करदाताको न्यून उपस्थिति हुने गरेकोप्रति उनले गुनासो गरे ।. २०५६ मङ्सिरदेखि मूल्यवृद्धि कर कानून कार्यान्वयन सँगसँगै आधुनिक कर प्रणालीको शुरूआत भएको र सोही समयदेखि कर प्रशासन डिजिटल टेक्नोलोजीको युगमा प्रवेश गरेको उनले बताए । हालसम्म आउँदा कर प्रशासन पूर्णतः अनलाइन र पेपरलेस बन्ने क्रममा रहेको उनले बताए ।. उनले हरेक करदाताले आफूले गरेको कारोबारमा कुन कर कानून आकर्षित हुन्छ, त्यससँग सम्बन्धित प्रारम्भिक जानकारी राखी खाताबही तथा लेखा अद्यावधिक र पारदर्शी राख्न जोड दिए । नजानेको–नबुझेको विषयमा कर प्रशासनमा सम्पर्क राखेमा दण्ड सजायबाट मुक्त हुने बताए ।. करदातालाई कर प्रशासनसँग जोड्ने महत्वपूर्ण कडी भनेको व्यवसायीहरूको पेशागत/छाता सङ्गठन रहेको र यसले करदाता र कर कार्यालयबीच पुलको काम गर्ने उनले बताए ।",https://eprateekdaily.com/2023/03/03/48076
वीरगंजमा महिला दिवसमा २५ जना सम्मानित,स्थानीय,प्रतीक दैनिक,"फाल्गुन २०, २०७९",परवानीपुर,"विश्व महिला दिवस वीरगंजमा मनाइएको छ । वीरगंजको गैरसरकारी संस्था इम्प्रुभिङ वीरगंजले होटल कैलाशको सभाहलमा सम्मान समारोह आयोजना गरी वीरगंजका विभिन्न क्षेत्रका २८ जना महिलाहरूलाई सम्मान गरेको छ ।. सम्मानित हुनेमा मधु राणा, उषा शाह, मीनाक्षी गुप्ता, निभा दास, कनिका कौशिक, रम्मी कौर, रम्भा मिश्र, मञ्जरी श्रेष्ठ, नूतन सरावगी, विश्वेश्वरी साह, कविता खड्का, प्रिया सिंह, सङ्गीता यादव, जिल्ला प्रहरी कार्यालय पर्सा, महिला सेलकी प्रनि मनीषा लौडारी, सशस्त्र प्रहरी पर्साकी प्रहरी निरीक्षक सङ्गीता केसीलगायत रहेका छन् ।. आयोजक संस्थाकी अध्यक्ष पिंकी साहको अध्यक्षता एवं वीरगंज महानगरका उपप्रमुख इम्तियाज आलमको प्रमुख आतिथ्यमा सम्पन्न कार्यक्रममा आयोजक संस्थाका कोषाध्यक्ष सुरज गुप्ता, संस्थापक शरण गुप्ता, इजिइट्स प्रालिका सञ्चालक नीरज पटेल, आमाको छात्रावासका सुरज मुर्मुरलगायतको सहभागिता थियो ।",https://eprateekdaily.com/2023/03/04/48120
होलीको अवसरमा ८३ जनाद्वारा रक्तदान,स्थानीय,प्रतीक दैनिक,"फाल्गुन २०, २०७९",परवानीपुर,"होलीको अवसर पारी अभिभावक सङ्घ पर्सा वीरगंजले घण्टाघरमा आयोजना गरेको रक्तदान कार्यक्रममा ७५ जनाले रक्तदान गरेका छन् । रक्तदान गर्नेहरू सबै पुरुष छन् । रक्तदान गर्नेमा विशाल सर्राफ, सन्दीप चौरसिया, नन्दलाल रौनियार, श्याम साह, रवीन्द्र गुप्ता, कौशल सर्राफलगायत रहेको आयोजक संस्थाका अध्यक्ष सन्दीप साहले बताए ।. मधेस विश्वविद्यालयका भिसी (उपकुलपति) डा. दीपक शाक्यको प्रमुख आतिथ्यमा सम्पन्न कार्यक्रममा रक्तसञ्चार केन्द्र, वीरगंजका संयोजक सौरभराज पाण्डे, प्राविधिकहरू शेखर गुप्ता, राज पटेल, रमेश जयसवाल, सामाजिक अगुवा राजेन्द्र भट्टराईले सहजीकरण गरेका थिए ।. यसैगरी आमा नेपाल फाउन्डेशनले माईस्थान पार्कमा आयोजना गरेको रक्तदान कार्यक्रममा ८ जनाले रक्तदान गरेका छन् । सन्तोष श्रेष्ठ, सोनूकुमार सिंह, अमित सर्राफलगायतले रक्तदान गरेको रक्तसञ्चार केन्द्र वीरगंजका प्राविधिक प्रमुख सौरभराज पाण्डेले बताए ।",https://eprateekdaily.com/2023/03/04/48126
प्रहरी हिरासतमा १२२ जना बन्दी,स्थानीय,प्रतीक दैनिक,"फाल्गुन १९, २०७९",वीरगंज,"जिल्ला प्रहरी कार्यालय, पर्साको हिरासतमा १२२ जना रहेको प्रहरी नायब निरीक्षक दीपक गिरीले बताएका छन् ।. अङ्गभङ्ग मुद्दामा एकजना, डाँका, अपरहण, हातहतियार खरखजानामा आठजना, लागू औषधमा ६५ जना, अभद्र व्यवहारमा १० जना, चोरीमा सातजना, ज्यानसम्बन्धमा छजना, बैकिङ कसूर पाँचजना, ठगीमा आठजना, जबरजस्ती करणीमा दुईजना गरी ११८ जना रहेको प्रनानि गिरीले बताए ।. हिरासतमा चारजना महिलाबाहेक बाँकी सबै पुरुष छन् । त्यस्तै वीरगंज कारागारमा ६८ जना महिला, एकजना नाबालिकासहित १४७७ जना कैदीबन्दी रहेका छन् ।",https://eprateekdaily.com/2023/03/03/48070
होलीमा कपडा वितरण,स्थानीय,प्रतीक दैनिक,"फाल्गुन २०, २०७९",वीरगंज,"होलीको अवसरमा वीरगंज कपडा बैंकले निश्शुल्क कपडा वितरण गरेको छ ।. घण्टाघरमा बैंकको अध्यक्ष रम्भा मिश्रको अध्यक्षतामा भएको कार्यक्रममा ८०० थान विभिन्न कपडा वितरण गरिएको सचिव कन्हैया पटेलले बताए । उनले यो कार्यको लागि संस्थाका कोषाध्यक्ष राज साहले १०० थान टि–सर्ट सहयोग गरेका थिए ।. कार्यक्रममा संस्थाका संरक्षक सुरेन्द्र कुर्मी, पूर्व अध्यक्ष बृजेश चौधरी, उपाध्यक्ष मोनिका सिंह, मनोज मिश्र, अभिषेक तिवारी, विश्वेश्वर पटेल, शोभा देवीलगायतको सहभागिता थियो ।",https://eprateekdaily.com/2023/03/04/48117
दोस्रो परवानीपुर गोल्डकप फूटबल फागुन २७ गतेदेखि,स्थानीय,प्रतीक दैनिक,"फाल्गुन २०, २०७९",वीरगंज,"दोस्रो परवानीपुर गोल्डकप फूटबल प्रतियोगिता फागुन २७ देखि सञ्चालन हुने भएको छ ।. परवानीपुर युथ क्लबको आयोजनमा गोल्डकप फूटबल प्रतियोगिता सञ्चालन हुन लागेको शनिवार पत्रकार सम्मेलन गरी आयोजक क्लबका अध्यक्ष अलिअख्तर आलमले त्रिभुवन लोकमार्ग वीरगंज महानगरपालिका–२१ परवानीपुरको खेल मैदानमा फागुन २७ गतेदेखि प्रतियोगिता हुने बताए ।. उनले लामो समयदेखि रोकिएको फूटबल प्रतियोगिता गत वर्षदेखि परवानीपुरमा शुरू गरिएकोले यस पटक प्रवेश शुल्क नराखिएको बताए । प्रतियोगितामा १० लाख खर्च हुने अनुमान गरिएको र सो रकम सहयोगबाट सङ्कलन गरिएको बताए ।. एक सातासम्म चल्ने फूटबल प्रतियोगितामा आयोजक परवानीपुर युथ क्लब, नव जनजागृति युवा क्लब सिमरा, वीरगंज युनाइटेड क्लब वीरगंज, जनकपुर स्पोर्ट क्लब धनुषा, बेल्खाडी युवा क्लब महोत्तरी, हेटौडा फूटबल एकेडमी हेटौंडा, बिएफसी क्लब भरतपुर नारायणगढसहितका टिम सहभागी हुने अध्यक्ष आलमले बताए ।. प्रतियोगितामा विजेता हुने टिमले डेढ लाख नगद, उपविजेताले ७५ हजार नगदसहित शिल्ड र प्रमाणपत्र पाउने छ ।. पत्रकार सम्मेलनमा क्लबका वरिष्ठ उपाध्यक्ष अनिल राम, उपाध्यक्ष रवि राम, महासचिव दिपक यादव, सचिव धुप मण्डल, कोषाध्यक्ष सुरेश यादव, सदस्यहरू सफीक आलम, रेहान आलम (काले), सुनील मण्डल, इमरान आलमलगायतको सहभागिता थियो ।",https://eprateekdaily.com/2023/03/04/48111
जीराभवानीमा दुईजना मृत भेटिए,स्थानीय,प्रतीक दैनिक,"फाल्गुन १९, २०७९",पचगावाँ,"जीराभवानी गाउँपालिकामा शुक्रवार एकजना मृत भेटिएका छन् भने एकजनाले आत्महत्या गरेका छन् ।. जीराभवानी गापा–१ बलुवा बस्ने ६० वर्षीय नबी मियाँ अन्सारी चमरी नदीमा मृत भेटिएका छन् । शुक्रवार बिहान १० बजे उनको शव घर नजीक रहेको चमरी नदी किनारमा भेटिएको प्रहरीले जनाएको छ । रोगी रहेका अन्सारी दुई दिनदेखि घरबाट सम्पर्कविहीन रहेका र आज बिहान उनको शव भेटिएको प्रहरी चौकी महादेवपट्टीले जनाएको छ ।. यसैगरी जीराभवानी गाउँपालिका –२ मुसेरी टोलमा एकजनाले आत्महत्या गरेका छन् ।. वडा नं. २ बस्ने विक्रम माझी मुसहरले घरमा कोही नभएको अवस्थामा झुन्डिएर आत्महत्या गरेको प्रहरीले जनाएको छ । उनले पारिवारिक कलहको कारण आत्महत्या गरेको हुन सक्ने प्रहरीले जनाएको छ । मृतकका दुर्ई छोरा, एक छोरी छन् । उनको शव पोस्टमार्टमको लागि नारायणी अस्पताल, वीरगंज पठाइएको छ ।",https://eprateekdaily.com/2023/03/03/48066
स्ववियु निर्वाचनको लागि ३५ वटा समूहको निवेदन दर्ता,स्थानीय,प्रतीक दैनिक,"फाल्गुन १९, २०७९",वीरगंज,"ठाकुर राम क्याम्पस, वीरगंजमा स्ववियु निर्वाचनको लागि शुक्रवार सङ्घ–सङ्गठन र स्वतन्त्र समूह गरी ३५ वटा निवेदन दर्ता भएको छ । निर्वाचन समितिका अधिकृत रोशन लामिछानेले विभिन्न राजनीतिक सङ्गठनका आठ र बाँकी विद्यार्थीहरूको संयुक्त प्यानल बनाएर समूह दर्ता गरिएको बताए ।. उनले चैत ५ गते हुने स्ववियु निर्वाचनको लागि फागुन २७ गते उम्मेदवारी दर्ता कार्यक्रम रहेको बताए । ठाराब क्याम्पसमा चौध वर्षपछि स्ववियु निर्वाचन हुन गइरहेको छ । १४ वर्षदेखि निर्वाचन नहुँदा विद्यार्थीहरूको चाहना चुनावप्रति बढी देखिएको उनले बताए ।. स्ववियु निर्वाचनमा प्रत्यक्षतर्फ ११ जना र समानुपातिकतर्फ १० जना गरी २१ पदको लागि निर्वाचन हुने उनले बताए ।. यसैबीच ठाराब क्याम्पसमा अध्ययनरत विद्यार्थीभन्दा आधा विद्यार्थी मात्र मतदाता नामावलीमा पर्ने देखिएको छ । स्रोतका अनुसार ठाराब क्याम्पसमा भर्ना भएका पाँच हजारको हाराहारीमा विद्यार्थी छन् भने सोही बराबर भर्नाविना अध्ययन गरिरहेका छन् । यही कारण हो, स्ववियु निर्वाचनमा अध्ययनरत विद्यार्थी सङ्ख्याभन्दा आधा मात्र मतदाता हुने देखिएको छ ।",https://eprateekdaily.com/2023/03/03/48080
पाँच लाख मूल्यबराबरको सालको गोलिया र जीप नियन्त्रणमा,स्थानीय,प्रतीक दैनिक,"फाल्गुन १७, २०७९",वीरगंज,"डिभिजन वन कार्यालय, रौतहटले सालको गोलिया लोड जीप नियन्त्रणमा लिन सफल भएको छ ।. जङ्गलसैयाबाट दक्षिणतर्फ जाँदै गरेको ना.४च १२७० नम्बरको जीपलाई शङ्का लागेर सशस्त्र वनरक्षकको टोलीले पछ्याउने क्रममा भाग्दै गर्दा पल्टिएको अवस्थामा बुधवार राति करीब ३ बजे फेला पारेको हो । वन कर्मचारीले पछ्याएको थाहा पाएसँगै गुडिरहेको जीपलाई छोडेर चालक र अन्य काठ तस्कर समूह भागेको घटनास्थल पुगेका वन सुरक्षाकर्मीहरूको अनुमान छ ।. गोलिया लोड जीपलाई रौतहटको गुजरा नगरपालिका–४ कनकपुर सिम्री बस्तीमा पल्टिएको अवस्थामा फेला पार्न सफल भएको डिभिजनल वन अधिकृत सुनीलकुमार कर्णले बताए । चलिरहेकै अवस्थामा चालकले जीप छोड्दा पल्टिएर केही घरका पालीहरूमा सामान्य क्षतिसमेत भएको उनले जानकारी दिए । सो जीपमा रहेका नौ थान सालका गोलियाको परिमाण १०९.७७ क्यूफिट रहेको डिवका, रौतहटले जनाएको छ । उक्त गोलियाको हाल बजार मूल्य लगभग पाँच लाख रहेको छ ।. निजगढ नपा–१ सिगौल कछडिया टोल र रौतहटका काठ तस्कर समूहले उक्त गोलिया रौतहट इँटाभट्टामा बिक्री गर्न लगिएको हुन सक्ने अनुमान छ । उक्त पल्टिएको जीपलाई उठाइ छरिएका गोलियालाई रौतहट वन कार्यालयले वन कार्यालय परिसरमा ल्याइ सुरक्षित पारिसकेको जनाउँदै घटनाको अनुसन्धानका लागि डिवका, रौतहटले अनुसन्धान अधिकृत तोकी अनुसन्धान शुरू गरेको जनाएको छ । रातको समयमा उक्त घटना भएकोले मानवीय क्षति भने नभएको वन कार्यालय, रौतहटले जनाएको छ ।",https://eprateekdaily.com/2023/03/01/47976
"लौरियामा जन्तीको बस पल्टिंदा एकजनाको मृत्यु, ४० जना घाइते",स्थानीय,प्रतीक दैनिक,"फाल्गुन १६, २०७९",पोखरिया,"पर्सा जिल्ला पोखरिया नगरपालिका वडा नं २ झाख्रा टोलबाट जन्ती लिएर भारतको बिहार पश्चिम चम्पारण बेतिया जिल्ला, साठी थाना परसौना गाउँमा गएको बस दुर्घटना हुँदा एकजनाको मृत्यु हुनुका साथै तीन दर्जनभन्दा बढी मानिस घाइते भएका छन् । मृत्यु हुनेमा झाख्रा टोलका स्व जोगेन्द्र साहका जेठा छोरा वर्ष १८ का ओमप्रकाश साह रहेका छन् । उनी सोही गाउँनजीकै रहेको नेपाल राष्ट्रिय मसिहानी माध्यमिक विद्यालयमा कक्षा ९ मा अध्ययनरत थिए ।. घटनामा परेर सातजना गम्भीर घाइते र अन्य सामान्य घाइते गरी ४० जना घाइते भएको गाउँलेहरूले बताएका छन् । घाइते हुनेमा सोही टोलका जयप्रकाश साह, दशैं महतो नुनीया, विक्रम पडित कुम्हार, विशाल साह, लालबाबू राम, विक्रम पासवान, सिकेन्द्रपडित कुम्हार, रामबाबूपडित कुम्हार, रूपेशकुमार पडितलगायत रहेका छन् ।. झाख्राका बृजेश साह गोणका छोरा पवन साहको जन्ती परसौना गएको थियो । राति विवाह सकेर खाना खाई फर्किने क्रममा बिहान ३ बजे लौरियामा ना.५ख ११९८ नम्बरको बस दुर्घटना भएको थियो । मदिरासेवन गरी चालकले बस चलाउँदा लौरियाको एउटा मोडमा बस अनियन्त्रित भई पल्टेको थियो । त्यसपछि चालक फरार छ । मृतकको शव घर ल्याइएको छ भने सातजनाको उपचार बेतियाको अस्पतालमा भइरहेको र बाँकी सामFन्य घाइतेहरू घर फर्किसकेको मृतकका काका हरिन्द्रप्रसाद गोढले जानकारी दिए ।",https://eprateekdaily.com/2023/02/28/47940
हरि खेतानको ४१औं वार्षिकोत्सवमा विविध कार्यक्रम,स्थानीय,प्रतीक दैनिक,"फाल्गुन १९, २०७९",वीरगंज,"हरिखेतान बहुमुखी क्याम्पसको ४१ औं वार्षिकोत्सव विभिन्न कार्यक्रमको आयोजना गरी मनाइएको छ । कार्यक्रममा वक्ताहरूले ट्रस्टको रूपमा स्थापित हरिखेतान क्याम्पसले वीरगंजमा ठूलो योगदान पुर्याएको बताए ।. अनुशासित तथा मर्यादित शिक्षाको लागि चिनिने हरिखेतान क्याम्पसले खासगरी लक्षित वर्गलाई उल्लेखनीय सहयोग गरेको उनले बताएका थिए ।. कार्यक्रमका प्रमुख अतिथि मधेस प्रदेशका मुख्यमन्त्री सरोज यादव कार्यव्यस्तताले उपस्थित नभएको क्याम्पस प्रमुख डा भगवान यादवले जानकारी दिए । डा यादवको अध्यक्षतामा भएको कार्यक्रममा नेपाली काङ्ग्रेसका नेता सुरेन्द्र चौधरी, निवर्तमान प्रदेशसभा सदस्य भीमा यादव, रामऔतार खेतानलगायतले मन्तव्य व्यक्त गरेका थिए । कार्यक्रममा विद्यार्थीहरूले सांस्कृतिक कार्यक्रम गरेका थिए ।",https://eprateekdaily.com/2023/03/03/48062
हाम्रो विवाह डटकम वेबसाइट सार्वजनिक,स्थानीय,प्रतीक दैनिक,"फाल्गुन १८, २०७९",वीरगंज,"वीरगंजमा हाम्रो विवाह डटकम नामक वेबसाइट बिहीवार सार्वजनिक भएको छ ।. पर्सा निवासी इन्जिनीयर श्याम कुशवाहाले निर्माण गरेको हाम्रो विवाह डटकम नामक वेबसाइट सार्वजनिक भएको हो ।. हाम्रो विवाह डटकम वेबसाइटको उद्घाटन गर्दै पर्सा जिल्ला अदालतका न्यायाधीश विनोदकुमार पौडेलले आधुनिक युगमा पुरुष र महिलाको बीचमा हुने वैवाहिक सम्बन्धलाई यो वेबसाइटमार्फत जोड्न सकिने भएकाले प्रसंशा गरे ।. उनले पर्सा जिल्ला अदालतमा दैनिक दुई/तीन वटा विवाह दर्ता हुँदै आएका बताउँदै आगामी दिनमा हाम्रो विवाह डटकममार्फत हुने विश्वास व्यक्त गरे ।. यस्तै, पछिल्लो समयमा केटाकेटीले परिवारबाट विद्रोह गरेर विवाह दर्ता गराउन अदालतमा आउने गरेको उनले बताए । अहिलेको समयमा कानूनले दिएको अधिकारलाई प्रयोग गरिएकाले सकारात्मक पक्ष रहेकोे न्यायाधीश पौडेलले बताए ।. अहिले समाजमा तडकभडकका साथ हुँदै आएका विवाहलाई विवाह डटकमले रोक्न मदत पु¥याउने उनले बताए ।. कानून व्यवसायीलाई यसमा सहजीकरणका लागि राखे झन् बलियो भएर कानूनी परामर्श सहज हुनुका साथै विकृतिलाई रोक्ने र मन मिल्ने जोडीलाई यसमा सहयोग पाउने उनले बताए ।. नेपाल पत्रकार महासङ्घ पर्साका अध्यक्ष अनुप तिवारीले मानवजीवनमा विवाह संस्कार जरुरी भएकोले यो वेबसाइटमार्फत सहयोग पुग्ने बताए ।. उनले मानवजीवनमा रहेका विभिन्न संस्कारमध्येको महत्वपूर्ण संस्कार विवाह भएकोले प्रेमविवाहभन्दा भागी विवाहलाई रोक्न यो वेबसाइटले मदत गर्ने उनले बताए ।. यो वेबसाइटले चाहेको जीवनसाथी भेटाइदिने, बायोडाटाको पारदर्शिता, समय र पैसाको बचत हुने मुख्य विशेषता रहेको छ । यो वेबसाइटमार्फत आफ्नो प्राथमिकता अनुसारको जीवनसाथीको खोजमा सहयोग गर्ने र विवाह गर्न व्यक्तिको गोपनीयता सुरक्षित राखी दक्ष एवं बुद्धिजीवीले परामर्श र सहयोग गर्नेछन् ।",https://eprateekdaily.com/2023/03/02/48003
शारीरिक अशक्तता भएकाहरूलाई ह्वीलचेयर वितरण,स्थानीय,प्रतीक दैनिक,"फाल्गुन १८, २०७९",वीरगंज,"परिवर्तन नेपाल वीरगंजको सहजीकरणमा पर्साका विभिन्न ठाउँका शारीरिक अपाङ्गता भएका व्यक्तिहरूलाई ह्वीलचेयर प्रदान गरिएको छ । विन्ध्यवासिनी गापा–३ सानो इटियाहीका ६० वर्षीया महिला र वडा नं ५ बहुअर्वाका १८ वर्षीय रामप्रसन्न रामलाई ह्वीलचेयर प्रदान गरिएको हो ।. संस्थाका अध्यक्ष रणधीर वर्णवालको सक्रियतामा गरीब, असहाय, शारीरिक अशक्तता भएका व्यक्तिहरूलाई ह्वीलचेयर वितरण गरिएको थियो । कार्यक्रममा संस्थाका कोषाध्यक्ष सुशील पटेल, सञ्चालन प्रमुख अतुल पटेल, व्यवस्थापक सोनु पटेल, सदस्य नीतु यादव, पारस बैठा, वडाध्यक्षद्वय मुक्तिनाथप्रसाद कुर्मी, जयप्रकाश चौरसियालगायतको सहभागिता थियो । कार्यक्रमको सहजीकरण उपप्रमुख ज्योति चौरसियाले गरेकी थिइन् ।",https://eprateekdaily.com/2023/03/02/48020
"माईराम पोखरी अतिक्रमणविरुद्ध अभियान, दोस्रो दिन फोहर हटाउँदै डोजर चल्यो",स्थानीय,प्रतीक दैनिक,"फाल्गुन १७, २०७९",वीरगंज,"माईराम पोखरी (चिल्डे«न पार्क)को अतिक्रमण हटाउन मङ्गलवारदेखि अभियान शुरू गरेको महानगरपालिकाले बुधवार पनि तोडफोड जारी राख्यो ।. बुधवार बिहानदेखि भग्नावशेष हटाएर एक्साभेटर चल्ने बाटो बनाइ पुनः तोडफोड शुरू गरेको छ । वीरगंज महानगरका सरसफाइ प्रमुख राजकृष्ण ताम्राकारले हिजो तोडफोड गरिएको चिल्डे«न पार्कको पूर्व–दक्षिणतर्फको अवैध संरचना बुधवार भत्काउने कार्य भएको बताए ।. एक्साभेटरबाट फोहर उठाइ ट्याक्टरबाट फालेर पछि अतिक्रमित संरचना भत्काउने काम गरिएको थियो । हिजो पूर्वतर्फको पाँच/छवटा घर महानगरले तोडफोड गरेको थियो । चार बिघा क्षेत्रफलमा रहेको माईराम पोखरी अतिक्रमणको शिकार भएर १९ कट्ठाको चिल्डे«न पार्कमा परिणत भएको थियो । पुरानो नापनक्शामा सार्वजनिक पोखरी रहेको र पछि खरीदकर्ताले थोरै जमीन किनेर पोखरीको डिल धेरै अतिक्रमण गरेका थिए । अतिक्रमित जग्गामा अहिले ठूलठूला भवन छन् । महानगरले उक्त जग्गाको नक्शापास नभएको भनेर हिजोदेखि एक्साभेटर लगाएर पक्की भवनहरू तोडफोड अभियान शुरू गरेको हो ।. अतिक्रमित जग्गाको स्वामित्व नयाँ नापी मालपोत कार्यालयबाट जग्गाधनीहरूले आफ्नो नाममा पारेको र सोही आधारमा अदालतबाट अन्तरिम आदेश, निषेधाज्ञा जस्ता आदेशहरू जारी गरेर नगरपञ्चायतदेखि अहिले महानगर हुन्जेलसम्म अतिक्रमित जग्गा खाली गराउने महानगरको अभियानलाई रोक्दै आएको थियो । अहिले पनि कात्तिक २१ गते महानगरले पहिलोचोटि अभियान शुरू गरेपछि अदालतबाट अन्तरिम आदेश जारी भएको थियो । अन्तरिम आदेश सकिएको र जग्गासम्बन्धी विवादमा नपरेर महानगरले आफ्नो दायित्व अन्तर्गत भवन निर्माणपूर्व नक्शापास गर्नुपर्ने र सो नगरेको संरचना भत्काउन पाउने कानूनी अधिकार प्रयोग गरेर अभियान शुरू गरेको हो ।. हिजो भत्किएका घरहरूको फोहरले एक्साभेटर सञ्चालनमा अवरोध पुगेका कारण आज त्यहाँको फोहर हटाएर पुनः एक्साभेटर चलाएर नक्शापास नभएका भवन भत्काइएको सरसफाइ प्रमुख ताम्राकारले बताए ।",https://eprateekdaily.com/2023/03/01/47979
हर्न निषेधित क्षेत्र बनाउन प्रहरीको अनौठो प्रचारशैली,स्थानीय,प्रतीक दैनिक,"फाल्गुन १८, २०७९",वीरगंज,"वीरगंज महानगर क्षेत्रलाई ध्वनि प्रदूषण निषेधित क्षेत्र बनाउन पर्सा प्रहरी लागिपरेको छ । योजना तथा कार्यक्रम सराहनीय भएपनि प्रचारप्रसारको पद्धति ठीक नभएको स्थानीयले बताएका छन् ।. केही दिनदेखि महानगरका घण्टाघर, माईस्थान, आदर्शनगर, मकालु चोक, रजतजयन्ती, बसपार्क, प्रतिमाचोक, गण्डकलगायत स्थानमा एकजना प्रहरी ‘नो हर्न’को प्लेकार्ड बोकेर उभिने गरेका छन् ।. हर्न निषेधित क्षेत्र बनाउन पर्सा प्रहरीले अँगालेको प्रक्रियाप्रति नगरवासीहरूको चित्त बुझेको छैन । चर्को घाममा चोकचोकमा एकजना प्रहरी उभिएर ‘नो हर्न’ प्लेकार्ड देखाउने गर्दा आफूहरू अपमानित महसूस गर्ने गरेको एकजना प्रहरी अधिकृतले प्रतिक्रिया दिए । तुल, ब्यानर र सचेतना कार्यक्रम गरी यस अभियानलाई सफल बनाउन सकिने उनले बताए ।. यस विषयमा जिल्ला प्रहरी कार्यालय, पर्साका प्रवक्ता प्रहरी नायब उपरीक्षक दीपक गिरीले प्रहरी उपरीक्षक कोमल शाहसँग समन्वय गरी अन्य सचेतना कार्यक्रम गर्ने बताए ।",https://eprateekdaily.com/2023/03/02/48017
अख्तियारद्वारा धोबिनीमा भएको भ्रष्टाचारबारे छानबिन शुरू,स्थानीय,प्रतीक दैनिक,"फाल्गुन १६, २०७९",वीरगंज,"अख्तियार दुरुपयोग अनुसन्धान आयोगको टोलीले धोबिनी गाउँपालिकामा भएको भ्रष्टाचारबारे छानबीन शुरू गरेको छ ।. अदुअआ, हेटौंडाको टोलीले धोबिनी गापा–२ भिखमपुरमा १५ शøयाको अस्पताल निर्माण कार्यमा अनियमितता भएको र नियमविपरीत भुक्तानी दिएको उजूरीको आधारमा अनुगमन गर्न पुगेपछि जनप्रतिनिधि र कर्मचारीहरू बेपत्ता भएका छन् ।. २०७७ सालमा सङ्घ सरकारले देशभरि एकैसाथ १५ शøयाको अस्पताल निर्माणको शिलान्यास गरेको थियो । १५ महीना निर्माण अवधि तोकेर टेन्डर गर्दा सो अस्पताल निर्माणको जिम्मा बुद्ध/ड्रेगन/बस्नेत जेभी बानेश्वर काठमाडौंले जिम्मा लिएको थियो । १४ करोडको टेन्डर १० करोडमा सकार गरेको सो निर्माण कम्पनीले नियमविपरीत गापाबाट असार २ गते र २४ गते ९०/९० लाख गरी एक करोड ८० लाख पेश्की लिएको देखिन्छ । त्यस्तै, काम गरेबापत थप एक करोड ८० लाख लिएको देखिन्छ ।. समयमा काम सम्पन्न नगरेको तथा निर्माण सामग्री कमसल रहेको भन्दै अख्तियारमा उजूरी परेपछि अख्तियारको टोलीले सोमवार निर्माणस्थलमा पुगी नमूना सङ्कलन गरेर लगेको छ ।. धोबिनीका प्रमुख प्रशासकीय अधिकृत नवाज हुसेनले ठेकेदार पक्षले काम छाडेको र समयावधि पनि सकिएकोले अहिलेसम्म म्याद थप्न कोही नआएको बताए ।. यसैगरी, धोबिनी गापा–१ घोडदौडपिपरा भएर बग्ने ओरिया खोलामा झोलुङ्गे पुल निर्माण कार्यमा अनियमितता भएको छ ।. आव २०७५/७६ मा रु ९५ लाखमा सो पुल निर्माणका लागि उपभोक्ता समितिलाई तत्कालीन गापा अध्यक्ष्Fले जिम्मेवारी दिएका थिए । काम नभए पनि उपभोक्ता समितिलाई नियमविपरीत रु ४४ लाख भुक्तानी गरिएको देखिन्छ । अहिले नियम अनुसार उपभोक्ता समितिलाई पेश्की दिन रोक लगाइएको छ । नियमविपरीत उपभोक्ता समितिलाई भुक्तानी दिएपछि यसबारे अख्तियारमा मुद्दा चलिरहेको छ । स्थानीय सन्तोष पटेलका अनुसार गुपचुपरूपमा उपभोक्ता समिति गठन गरी रु ४४ लाख झिकेर अनियमितता भएको छ ।. यसैगरी, धोबिनी गापा–३ हरिहरपुरटोलमा नाला र विद्यालयको भवन निर्माणबारे पनि अख्तियारले छानबीन गरी कारबाई प्रक्रिया अगाडि बढाएको बताइन्छ ।",https://eprateekdaily.com/2023/02/28/47949
निजी इन्टरनेट सेवाप्रदायकले टेलिकमको तार काटेको आरोप,स्थानीय,प्रतीक दैनिक,"फाल्गुन १८, २०७९",वीरगंज,निजी क्षेत्रका इन्टरनेट सेवाप्रदायक कम्पनीले आफ्नो ग्राहक बढाउन नेपाल दूरसञ्चार कम्पनीको इन्टरनेटको तार काट्न थालेको समाचार छ ।. नेपाल दूरसञ्चार कम्पनीले कम मूल्यमा गुणस्तरीय इन्टरनेट सेवा दिन थालेपछि निजी क्षेत्रका इन्टरनेट सोवप्रदायक कम्पनीहरूले दैनिक एक दर्जनभन्दा बढी ठाउँमा नेपाल टेलिकमको इन्टरनेटको तार काट्ने गरेको दूरसञ्चारका प्राविधिक नागेन्द्र यादवले बताए ।. उनले सेवा अवरुद्ध भएको भन्दै दैनिक कार्यालयमा फोन आउन थालेपछि आफूहरू आजित भएको बताए । यादवले निजी क्षेत्रका इन्टरनेट तथा नेपाल टेलिकमको इन्टरनेटका तारहरू पोल भएर शहरभरि फैलिएको बताए । निजी क्षेत्रका इन्टरनेट सेवाप्रदायकले दैनिक पोलमा पुगी काम गर्ने र जाने बेला दूरसञ्चारको तार काट्ने गरेको यादवको आरोप छ ।. वीरगंजलगायत आसपासका क्षेत्रमा धेरैवटा निजी क्षेत्रका इन्टरनेट सेवाप्रदायकको तार एउटै पोलमा रहेकाले उनीहरूको कारण दैनिक लाखौं रुपियाँको क्षति भइरहेको यादवले बताए । चाँडै नेपाल प्रहरीसँग समन्वय गरी कारबाई प्रक्रिया अगाडि बढाउने नेपाल दूरसञ्चार कम्पनीले तयारी गरिरहेको यादवले बताए ।,https://eprateekdaily.com/2023/03/02/48024
खैरो हेरोइनसहित दुईजना पक्राउ,स्थानीय,प्रतीक दैनिक,"फाल्गुन १८, २०७९",वीरगंज,"जिल्ला प्रहरी कार्यालय, पर्साले खैरो हिरोइनसहित दुर्ईजनालाई पक्राउ गरेको जनाएको छ ।. मङ्गलवार वीरगंज महानगरपालिका–१६ शङ्गराचार्यद्वारबाट वडा प्रहरी कार्यालय, बिर्ता र लागूऔषध नियन्त्रण ब्युरो, पर्साबाट खटिएको संयुक्त प्रहरी टोली चेकजाँच गर्ने क्रममा भारत, रक्सौलबाट वीरगंजतर्फ पैदल आइरहेका भारत, पश्चिम बङ्गाल, माल्दा निवासी २९ वर्षीय महमद नायम शेखलाई पक्राउ गरेको प्रहरीले जनाएको छ ।. शेखको साथबाट तीन सय ग्राम खैरो हिरोइन बरामद भएपछि प्रहरीले अनुसन्धान गर्ने क्रममा र गोरखा, घार्चे गापा–६ घर भई काठमाडौं–२६ बस्ने २४ वर्षीय सुरेश घलेले उक्त हेरोइन मगाएको प्रहरीले जनाएको छ । प्रहरीले लागूऔषध अनुसन्धान ब्युरो, कोटेश्वरसँग समन्वय गरी घलेलाई पक्राउ गरेको जिप्रका, पर्साले जनाएको छ ।. पक्राउ परेका दुवैजनालाई पर्सा जिल्ला अदालतबाट म्याद थप गरी लागूऔषध मुद्दामा थप अनुसन्धान भइरहेको जिप्रका, पर्साका प्रवक्ता तथा सूचना अधिकारी दीपक गिरीले बताए ।",https://eprateekdaily.com/2023/03/02/48014
मापदण्डविपरीत नदीजन्य पदार्थ उत्खनन र ढुवानी,स्थानीय,प्रतीक दैनिक,"फाल्गुन १६, २०७९",निजगढ,"कोल्हवी नगरपालिकाद्वारा नदीजन्य पदार्थ (दहत्तर बहत्तर) मापदण्डविपरीत उत्खनन, सङ्कलन ओसारपोसार गर्ने गरेको पुष्टि भएको छ ।. कोल्हवी नपाले लगाएको नदीजन्य पदार्थको ठेक्कामा ठेकेदारले मापदण्डविपरीत उत्खनन गरिरहेको समाचार प्रकाशित भएपछि जिल्ला समन्वय समिति, बारा, जिल्ला प्रशासन कार्यालय, बारा, जिल्लास्थित सुरक्षा निकायलगायत सरोकारवाला निकायहरूले हिजो सोमवार खोलाको स्थलगत अनुगमन गर्दा ठेकेदारले मापदण्डविपरीत नदीजन्य पदार्थको उत्खनन गर्दै ओसारपोसार गरेको पाइएको थियो ।. कोल्हवी नपाको भीमसखुवादेखि पूर्व–उत्तरतर्फको बकैयाखोलामा नदीजन्य पदार्थको अवैध उत्खनन दिनदहाडै भइरहे पनि नगरपालिका मौन थियो । मापदण्ड अनुसार बढीमा एक मिटर अर्थात् तीन फिट तीन इन्च गहिराइ गर्नुपर्ने भनिए पनि ठेकेदारले डेढदेखि दुई मिटर अर्थात् पाँचदेखि सात फिटसम्म गहिराइ बनाउँदै नदीजन्य पदार्थको उत्खनन गरिरहेको छ ।. नदीजन्य पदार्थको ठेक्का सकार गर्ने स्थानीय कम्पनीहरू प्रसाईं निर्माण सेवा प्रालि/रियन्स निर्माण सेवा प्रालि/सिद्धार्थ निर्माण सेवा प्रालि/रामदुलारी कन्स्ट्रक्सन प्रालि जेभी कोल्हवी, बाराले मापदण्डविपरीत नदीजन्य पदार्थको उत्खनन र ओसारपोसार गरेको पाइएको अनुगमन समितिले जनाएको छ ।. जिसस, बाराका अध्यक्ष एवं संयोजक नरेन्द्रकुमार साह, प्रमुख जिल्ला अधिकारी एवं अनुगमन समितिका सहसंयोजक नवराज सापकोटा, जिप्रका, बाराका प्रहरी उपरीक्षक होबिन्द्र बोगटी, सशस्त्र प्रहरी बल गणका प्रमुख टोपबहादुर डाँगी, राष्ट्रिय अनुसन्धान कार्यालय, बाराका प्रमुख अभिनय सिंह, डिभिजन वन कार्यालय, बाराका सहायक वन अधिकृत जवाहरलालप्रसाद कुर्मी सम्मिलित टोलीले अनुगमन गरेको थियो ।. “नदीजन्य पदार्थको उत्खनन गरिरहेको स्थलगत हेयौंं, पाँचदेखि सात फिटसम्म गहिराइ गर्दै उत्खनन गरिरहेको पायौं, जुन मापदण्डविपरीत छ । कारबाहीको प्रक्रिया अघि बढाउँछौं,” जिससका अध्यक्ष एवं अनुगमन समितिका संयोजक साहले बताए ।. अनुगमनकै क्रममा निजगढस्थित तामागढी वनक्षेत्रमा ठेकेदारले खटाएको बिलिङ, पुर्जी चलान काट्ने ठाउँमा ठेकेदारका कर्मचारीसँग पनि अनुगमन समितिले सोधपूछ गरेको थियो । “ठेकेदारले कसरी खोलामा नदीजन्य पदार्थ उत्खनन र ढुवानी गर्दो रहेछ, स्थलगतरूपमा हेयौं, बुझ्यौं । अब मापदण्डको अध्ययन गरी कानूनी प्रक्रिया अघि बढाउँछौं,” प्रजिअ सापकोटाले बताए ।. फागुन १४ गते १२१ वटा टिपरले एक हजार ४५२ घनमिटर नदीजन्य पदार्थ ढुवानी गरेको अनलाइन बिलिङबाट प्रमाणित भएको पाइएको प्रजिअ सापकोटाले बताए ।. मापदण्डले तोकेको परिमाण अनुसार नदीजन्य पदार्थ दैनिक उत्खनन, सङ्कलन, ओसारपोसारको ठेक्का पाएको कम्पनीले दैनिक एउटा खोलाबाट बढीमा तीन सय घनमिटर अर्थात् बढीमा २८ टिपर उत्खनन, सङ्कलन, ओसारपोसार गर्न पाउँछ । तर दिनदहाडै ५०/६० वटा टिपरले दिनमा तीनदेखि चारपटकसम्म ढुवानी गर्दा २५० टिपरभन्दा बढी नदीजन्य पदार्थ ढुवानी गर्ने गरेको पाइएको छ ।. ठेकेदार कम्पनीले दादागिरी शैलीमा दैनिक डेढदेखि अढाई हजार घनमिटर नदीजन्य पदार्थ ओसारपोसार गरिरहेको पाइन्छ ।. कोल्हवी नपाका इन्जिनीयर गणेश चौधरीका अनुसार ठेकेदारले खोलाको बीच भागबाट ३० मिटर चौडाइ, तीन किलोमिटर लम्बाइ, एक मिटर गहिराइ खाडल हुने गरी नदीजन्य पदार्थ उत्खनन गर्नुपर्नेमा छ फिटसम्म गहिराइ हुनेगरी खोला खनेको पाइएको अनुगमन समितिका टोलीसमक्ष स्वीकारेका छन् ।. नगरपालिकाले यस वर्ष ५७ लाख ११ हजार ८३५.५२ घनफिट अर्थात् एक लाख ६१ हजार ९०० घनमिटर नदीजन्य पदार्थको ठेक्का लगाएकोले सोही अनुसार दैनिक तीन सय घनमिटरभन्दा बढी नदीजन्य पदार्थ उत्खनन नपाउने इन्जिनीयर चौधरीले बताए । उनका अनुसार चार महीना अर्थात् १२० दिनमा दैनिक ४७ हजार ५९८ घनफिट अर्थात् एक हजार ३४९.१४ घनमिटर नदीजन्य पदार्थ ठेकेदारले उत्खनन, ढुवानी गर्न पाउँछ । तर उनको यो तर्क मापदण्डविपरीत छ ।. कोल्हवी नपास्थित बकैया खोलाको आइइई रिपोर्ट तयार गर्ने अवकाशप्राप्त डिएफओ शम्भुप्रसाद चौरसियाका अनुसार प्रतिदिन तीन सय घनमिटर मात्र नदीजन्य पदार्थ उत्खनन, सङ्कलन र तोकिएको मार्गबाट ढुवानी गर्नुपर्ने आइइई रिपोर्टमा उल्लेख गरिएको बताए । तर स्थानीय पालिकाहरूले आफ्नै किसिमले बुझेकाले पटक–पटक समस्या सिर्जना भएको र विवाद बढेको उनले बताए ।. अनुगमनका क्रममा ठेकेदारले कतिपय टिपर र ट्याक्टरमा नदीजन्य पदार्थ उत्खनन, ढुवानीको रेकर्ड नराखेर राज्यलाई झुक्याउने गरेको पाइएको अनुगमन समितिका एक सदस्यले बताए ।. ती सदस्यका अनुसार ठेकेदारले खोलालाई दोहन मात्र नभई दिनदहाडै प्राकृतिक स्रोतमाथि बलात्कार गरिरहेको पाइएको छ ।. पालिकाहरूले नदीजन्य पदार्थको ठेक्का लगाएका स्थानहरूमा यसरी नै अवैध नदीजन्य पदार्थ उत्खनन भइरहेको र सम्बन्धित पालिकाहरूले नियमन गरी रोकथामका उपाय अवलम्बन गर्न जरुरी रहेको जानकारहरू बताउँछन् ।",https://eprateekdaily.com/2023/02/28/47946
"खुकुरी बोकेर विद्यालय जाने विद्यार्थी पक्राउ, तारेखमा रिहा",स्थानीय,प्रतीक दैनिक,"फाल्गुन १६, २०७९",निजगढ,"विद्यार्थीले कार्यालय सहयोगीमाथि खुकुरी प्रहार गर्ने मनसायले विद्यालयमा खुकुरी लिएर आएपछि फागुन १४ गते जीतपुरसिमरा उपमहानगरपालिका–१५ डुमरवानास्थित नेपाल राष्ट्रिय मावि विद्यालयमा आतङ्क फैलिएको थियो । सो विद्यालयको कक्षा ८ मा अध्ययनरत प्रवेश थापाले कार्यालय सहयोगी तेजनारायण चौधरीमाथि खुकुरी प्रहार गर्ने कोशिश गरेको प्रधानाध्यापिका विष्णु सुवेदीले बताइन् ।. खुकुरी प्रहार गर्ने नियतका साथ झोलामा खुकुरी लिएर विद्यालय परिसरमा छिरेपछि विद्यार्थी थापाका मामाले खुकुरी खोसेर विद्यालय प्रशासनलाई बुझाएको प्रअ सुवेदीले बताइन् । विद्यालय समयमा अन्य केही विद्यार्थीहरूसहित थापाले विद्यालयबाहिर जान गेट खोल्न भन्दा कार्यालय सहयोगी चौधरीसँग भनाभन भएको थियो र आवेशमा थापाले खुकुरी लिएर विद्यालय परिसरमा छिरेका थिए । कार्यालय सहयोगी चौधरीले प्रअलाई सोधेर मात्रै बाहिर जान दिने बताएपछि आवेशमा आएका थापाले घरबाट खुकुरी लुकाएर विद्यालयमा ल्याएको र सोको जानकारी उनको मामाले पाएका थिए । भान्जाले खुकुरी लिएर गएको थाहा पाएका मामा पिछा गर्दै विद्यालय परिसर पुगेका र भान्जासँग रहेको खुकुरी नियन्त्रणमा लिई विद्यालय प्रशासनलाई बुझाएका थिए ।. घटनाबारे विद्यालय प्रशासनले अस्थायी प्रहरी चौकी डुमरवानालाई जानकारी दिएपछि थापालाई प्रहरीले नियन्त्रणमा लिएको थियो । घटनाबारे अस्थायी प्रहरी चौकी डुमरवानाका इन्चार्ज सुरेशप्रसाद यादवले विद्यार्थी थापाले विद्यालयमा खुकुरी लिएर धाकधम्की दिएको बुझिएको बताए ।. उनले आइन्दा यस्तो हर्कत नगर्ने गरी दैनिक प्रहरीमा हाजिरी हुने शर्तमा कागज गरी छाडेको जिप्रका, बाराका प्रवक्ता एवं प्रहरी नायब उपरीक्षक पुरुषोत्तम पाण्डेले बताए ।",https://eprateekdaily.com/2023/02/28/47943
पर्सा जिल्लाका पालिकाहरूको वेबसाइट अपडेट छैन,स्थानीय,प्रतीक दैनिक,"फाल्गुन १५, २०७९",वीरगंज,"पर्सा जिल्लाका १४ वटा पालिकाले आफ्नो वेबसाइट सञ्चालनमा ल्याए पनि त्यसलाई नियमित भने गरेका छैनन्। महानगरपालिका, तीनवटा नगरपालिका र दशवटा गाउँपालिका गरी १४ वटा पालिकाले एकदेखि डेढ लाख खर्च गरेर वेबसाइट बनाएका छन् तर ती वेबसाइट नाम मात्रका छन्।. दैनिक, साप्ताहिक, मासिक, त्रैमासिक, अर्धवार्षिक तथा वार्षिकरूपमा हुने क्रियाकलापहरू अद्यावधिक गर्नुपर्नेमा कुनै पनि पालिकाले गरेका छैनन्। पालिकाहरूको वेबसाइटमा बोलपत्र, परीक्षा मिति, ठेक्कापट्टा लगाइएको मिति, रेडबूक आदि राखिएका छन् तर चालू आवको छ महीना बितिसक्दा पनि आय–व्यय, खर्च, प्रगति विवरण सार्वजनिक गरिएको छैन।. पालिकाहरूको वेबसाइट खोल्ने हो भने त्यहाँको बजेट विनियोजनलगायतका कुनै पनि तथ्याङ्क पाइँदैन। वेबसाइट नियमित नभएको बारेमा वीरगंज महानगरपालिकाका सूचना अधिकारी अरविन्दलाल कर्णले कामको चाप बढी भएकोले अद्यावधिक हुन नसकेको बताए। सखुवाप्रसौनी गापाका अध्यक्ष यशवन्त यादव र जगरनाथपुर गापाका अध्यक्ष श्रीकान्त यादवले भने वेबसाइट अद्यावधिक नभएको बारेमा कुनै प्रतिक्रिया दिन चाहेनन्। उनीहरूले वेबसाइट किन अद्यावधिक भएन भन्नेबारेमा प्रतिक्रिया दिन मानेनन्।. स्थानीय तह गठन भएपछि २०७४ सालदेखि पालिकाका खर्च विवरणहरू माग गर्दै विभिन्न राजनीतिक दलहरूले ज्ञापनपत्रहरू बुझाउँदै आएका थिए। शुरूको चरणमा सूचनाको हकसम्बन्धी निवेदन दर्ता गराएर विभिन्न सामाजिक संस्था, राजनीतिक दलहरूले पालिकाहरूको गतिविधि सार्वजनिक गर्न आग्रह गरेका थिए तर आलटाल गरिंदै आएको थियो।. पछिल्लो समयमा विभागीय निर्देशनमा वेबसाइटहरू सञ्चालनमा आएपछि त्यसैमा हेर्न भनेर सूचनाहरू नदिने कार्य भएको थियो तर वेबसाइट पनि अहिले अद्यावधिक छैनन् र पालिकाको सूचनाबाट आममानिसहरू बेखबर छन्। पालिकाहरूले मनपरी कानूनविपरीत कार्य गरिरहेकाले वेबसाइट अद्यावधिक नगरेको आरोप लगाइएको छ।",https://eprateekdaily.com/2023/02/27/47884
मेनरोडको पेसी फेरि तीन महीनाको लागि स–यो,स्थानीय,प्रतीक दैनिक,"फाल्गुन १५, २०७९",वीरगंज,वीरगंजको मेनरोडको दायाँबायाँ २५/२५ मिटर क्षेत्रको अतिक्रमण हटाउनुपर्ने सडक विभागले पहल गर्दा सोविरुद्धमा सर्वोच्च अदालतमा विचाराधीन मुद्दामा आज पनि पेसी सरेको छ। पछिल्लो तीन वर्षदेखि वीरगंजको मेनरोड अतिक्रमण सडक विभागले हटाउने सूचना जारी गरेपछि मेनरोडवासीहरूले सोविरुद्ध सङ्घर्ष समिति बनाएर सर्वोच्च अदालतमा मुद्दा दायर गरेका थिए।. सडक विभागले विगत तीस वर्षदेखि वीरगंजको मेनरोडको अतिक्रमण हटाउने भनेर सूचना जारी गरेको तर अहिलेसम्म हटाउन सकेको छैन। पछिल्लो समयमा अन्तिमपटक सूचना भनेर ३५ दिने सूचना जारी गरेको सडक विभागविरुद्ध मेनरोडका बासिन्दाहरूले सर्वोच्च अदालतमा मुद्दा दायर गरेका थिए।. अहिलेसम्म सो मुद्दाको पेसी हुन सकेको छैन। कैयौंपटक पेसी सूचीमा चढे पनि समय अभाव भन्दै पेसी सर्दै आएको छ। आजको पेसी फेरि तीन महीनाको लागि सरेको छ। योसमेत गरी पछिल्लो तीन वर्षमा १७ चोटि पेसी सर्दै आएको छ। जेठ ३१ गतेका लागि पेसी सरेको स्रोतले जनाएको छ। अतिक्रमण हटाउन सडक विभागको अभियानमा वीरगंज महानगरपालिकाले पनि पछिल्लो समय हातेमालो गर्ने अभिप्राय देखाएको छ। वीमनपा प्रमुख राजेशमान सिंह निर्वाचित भएपछि मेनरोडमा बनेका संरचनाहरूको नक्शाको खोजीनिती भएको थियो।. महानगरको रेकर्ड अनुसार गण्डकदेखि भन्सारसम्म मेनरोडसँग टाँसिएका करीब साढे नौ सय घर छन्। तीमध्ये करीब डेढ सय घरको मात्र नक्शापासको प्रमाणपत्र महानगरमा बुझाइएको थियो। बुझाइएको प्रमाणमा सडक विभागले सडक विस्तार गर्दा दायाँबायाँ तोकिएको २५ मिटर खाली गर्नुपर्ने शर्तमा घरधनीहरूले नक्शापास गरेका प्रमाणहरू भेटिएका थिए।. महानगर पनि सर्वोच्चको आदेशको बाटो कुरेर बसेको छ। नगरप्रमुख सिंहले पनि सर्वोच्चको आदेश भएमा मूल सडकको अतिक्रमण हटाउने बारम्बार उद्घोष गर्दै आएका छन्। वीरगंजको गण्डकदेखि घण्टाघरसम्म मेनरोडको पूर्वतर्फ २५ मिटर अतिक्रमणमा परेको छ भने पश्चिमतर्फ कम अतिक्रमणमा परेको छ। घण्टाघरदेखि भन्सारसम्म भने पूर्व–पश्चिम दुवैतर्फ २५ मिटर अतिक्रमणमा छ।,https://eprateekdaily.com/2023/02/27/47896
"इलाका प्रशासन कार्यालय, सुपौलीको सेवा पुनः अवरुद्ध",स्थानीय,प्रतीक दैनिक,"फाल्गुन १५, २०७९",सेढवा,"पर्सा जिल्लाको एकमात्र इलाका प्रशासन कार्यालय, सुपौलीले फेरि सेवा बन्द गरेको छ। त्यहाँको जिम्मेवारी पाएका शाखा अधिकृत विनय श्रीवास्तव तालीमको लागि जापान गएपछि अहिले सेवा ठप्प भएको हो।. उनको ठाउँमा जिल्ला प्रशासन कार्यालय, पर्साले अर्का शाखा अधिकृत सुमीतकुमार सिंहलाई खटाएको थियो। सिंह फागुन ३ गते एक दिन खटेर पुनः जिप्रका, पर्सामा कार्यरत छन्। जिप्रका, पर्सामा चारजना शाखा अधिकृतको दरबन्दी रहेकामा तीनजना कार्यरत रहेको र त्यसमा पनि एकजना तालीमको लागि बाहिर गएकाले अहिले दुईजना मात्र शाखा अधिकृत रहेकाले इप्रका, सुपौलीमा शाखा अधिकृत खटाउन नसकिएको जिप्रका, पर्साले जनाएको छ।. जीराभवानी गाउँपालिका–४ सुपौलीमा रहेको इप्रकाले एक वर्षदेखि साताको एक दिन बुधवार मात्र सेवा प्रवाह गर्दै आएको छ। करीब सात वर्षअगाडि स्थापना भएको इप्रकाले बिहीवार र शुक्रवार साताको दुई दिन सेवा प्रवाह गर्दै आएको थियो। हालका दिनमा सातामा एक दिन सेवा प्रवाह हुँदा एकपटकमा ५० देखि ७० वटासम्म नागरिकता वितरण हुन्छ भने सोही अनुपातमा प्रतिलिपि र सिफारिशका काम पनि हुने गरेका छन्।. ठोरी, जीराभवानी, जगरनाथपुर र पटेर्वासुगौलीका जनता जिप्रका, पर्सासम्म धाउनु नपरोस् भनेर इप्रका, सुपौली स्थापना गरिएको हो। तर स्थापनादेखि अहिलेसम्म सो कार्यालय नियमितरूपमा सञ्चालन हुन सकेको छैन। सातामा एक दिन मात्र जनताले सेवा पाउने र सो दिन पनि कहिले सार्वजनिक बिदा, कहिले कर्मचारी अभाव जस्ता घटनाले नियमित सेवा पाउनबाट त्यहाँका जनता वञ्चित छन्। इप्रका, सुपौली स्थापना हुनुअघि बनेका नागरिकताको आधारमा जिप्रका, पर्साबाट सोको प्रतिलिपि लिन सकिने जिप्रका, पर्साले जनाएको छ तर इप्रका सञ्चालनमा आएपछि बनेका नागरिकताको प्रतिलिपि भने सुपौलीबाटै लिनुपर्ने जिप्रका, पर्साले जनाएको छ। सुपौलीबाट सेवा लिनुपर्नेहरूलाई भने अहिले मर्का परेको छ।. पर्सा जिल्लामा एउटा मात्र इप्रका सञ्चालनमा आउन नसकेको अवस्थामा अहिले पोखरियामा सेवा केन्द्र स्थापनाका लागि स्थानीय राजनीतिक दल, समाजसेवी, नागरिक समाजहरूले पहल गरिरहेका छन्। लामो समयदेखि यस विषयमा पहल भइरहे पनि सेवा केन्द्र स्थापना भने हुन सकेको छैन। केन्द्र र प्रदेश सरकारले आश्वासन मात्र दिंदै आएका छन्। इप्रका सुपौलीमा स्थापना हुँदा पनि सो इप्रका पोखरियामा स्थापनाका लागि पहल भएको थियो। पोखरियामा भएको भए सबैको लागि सहज हुने भएपनि चारवटा पालिकालाई मात्र लक्षित गरेर सुपौलीमा इप्रका सञ्चालनमा आयो। तर त्यहाँको सेवा भने अहिलेसम्म नियमित हुन सकेको छैन र त्यसलाई नियमित बनाउनेतर्फ चासो पनि देखाइएको छैन।",https://eprateekdaily.com/2023/02/27/47888
धनुषामा थप एक थुनुवा फरार,स्थानीय,प्रतीक दैनिक,"फाल्गुन १५, २०७९",१५ फागुन/रासस,"धनुषामा प्रहरी हिरासतबाट छ जना थुनुवा फरार भएको घटनाको एक महिना नपुग्दै थप एक थुनुवा प्रहरी नियन्त्रणबाट फरार भएका छन्।. जिल्ला प्रहरी कार्यालयका अनुसार इलाका प्रहरी कार्यालय सबैलाको नियन्त्रणमा रहेका एक थुनुवा प्रहरी भ्यानबाट हाम फालेर फरार भएका छन्। जबर्जस्ती करणी मुद्दामा थुनामा रहेका सबैला नगरपालिका–१३, किरतपुरका राजाबाबु मुखिया आइतवार साँझ ७ बजे फरार भएको जिल्ला प्रहरी कार्यालयका प्रवक्ता प्रहरी नायब उपरीक्षक वेदप्रसाद गौतमले जाननकारी दिनुभयो।. नकपुरस्थित जिल्ला अदातलमा उपस्थित गराई इलाका प्रहरी कार्यालय सबैला ल्याउने क्रममा सहीदनगर नगरपालिका–३ स्थित यदुकुहाबाट हिँडिरहेको जिपबाट हाम फालेर मुखिया फरार भएको गौतमले बताउनुभयो। फरार मुखियाको खोजतलास भइरहेको उहाँले जानकारी दिनुभयो।",https://eprateekdaily.com/2023/02/27/47874
पर्सागढीमा एमालेको कमिटी गठन,स्थानीय,प्रतीक दैनिक,"फाल्गुन १५, २०७९",पर्सागढी,"मिसन ग्रासरूट अभियान अन्तर्गत पर्सागढी नगरपालिकाको बकनेरूवामा सोमवार बैठक सम्पन्न भएको छ।. एमाले पर्सागढी नपा अध्यक्ष दुर्गाप्रसाद लामिछानेको अध्यक्ष्Fता र एमाले पोलिटब्युरो सदस्य एवं सांसद अच्युत मैनालीको प्रमुख आतिथ्यमा बसेको बैठकले जनवर्गीय सङ्गठन निर्माण, पार्टी टोल कमिटीलगायत कमिटी गठन गर्न निर्णय गरेको छ।. बैठकमा प्रदेश सचिवालय सदस्य विचारी यादव, प्रदेश सदस्य वासुदेव यादव, गोकर्ण पाठक, जिल्ला सदस्य दीपेश नेपाल, सीता लामा, रामचन्द्र रामलगायतको सहभागिता थियो।. यसैबीच, पर्सागढीका नौवटै वडामा जनवर्गीय सङ्गठन गठनका लागि जिम्मेवारी तोकिएको छ। रामचन्द्र राम, सीता लामा, सिकेन्द्र पटेल, पूजा चौधरी, नन्दलाल कुर्मी, वैद्यनाथ पटवारी, मनोज कुशवाहाको अध्यक्षतामा वडा नं १ देखि ९ सम्म जनवर्गीय सङ्गठन र पार्टी कमिटी बनाउन जिम्मेवारी दिइएको छ।",https://eprateekdaily.com/2023/02/27/47870
फेरि शुरू भयो मोटरसाइकल चोरीका घटना,स्थानीय,प्रतीक दैनिक,"फाल्गुन १४, २०७९",वीरगंज,"वीरगंजमा एक सातादेखि मोटरसाइकल चोरीका घटनामा वृद्धि हुन थालेको छ । शनिवार दिउँसो मुर्ली बगैंचा, पानीटङ्की क्षेत्रबाट रौतहट, गरुडा निवासी राजकुमार राउतको मोटरसाइकल चोरी भएको थियो ।. यसैगरी, हिजै शनिवार साँझ वीरगंज–११ जिल्ला प्रशासन कार्यालयको उत्तरतर्फ सडकखण्डबाट पोखरिया नगरपालिका–५ श्रीसिया नौतज निवासी जयकुमार रजकको मोटरसाइकल चोरी भएको थियो ।. दुई महीनाअघि पर्सा प्रहरी प्रमुख परिवर्तन भएपछि मोटरसाइकल चोरीका घटना रोकिएको थियो तर अहिले फेरि शुरू भएको छ ।. प्रहरी प्रमुख फेरिएको केही समय चोरीका घटनामा कमी आउने र त्यसपछि पुनः बढ्ने गरेको पाइएको छ । प्रहरी प्रमुखमा कोमल शाह आउनुअघि वीरगंजबाट दैनिक एकदेखि तीनवटा मोटरसाइकल चोरी हुने गरेको जिप्रका, पर्साको तथ्याङ्कले देखाएको छ ।. जिल्ला प्रहरी कार्यालय, पर्साको तथ्याङ्क अनुसार प्रहरी उपरीक्षक शाह आएदेखि मोटरसाइकल चोरीका दुई दर्जन घटना भएका छन् भने नौजना चोर समातिएका छन् । प्रहरीले चोरीको मोटरसाइकल सम्बन्धित धनीलाई कार्यक्रम गरी बुझाएको थियो ।. अहिले बसपार्कबाट पनि चोरीका घटना बढेको छ । पार्किङ गरिएका बसबाट ब्याट्री, लिभरलगायतका सामान चोरी हुने गरेको सम्बन्धित बसधनीले बताएका छन् ।. मोटरसाइकल चोरीका घटना वृद्धि भएसँगै पर्सा प्रहरीले महानगरमा रहेका मोटरसाइकल वर्कशप सञ्चालकहरूलाई सचेत गरेको छ । प्रहरीले मोटरसाइकल सर्भिसिङलगायतका मरम्मत गर्दा अनिवार्यरूपमा मोटरसाइकलको ब्लुबूकको प्रतिलिपि लिएर मात्र कार्य गर्न सुझाएको छ । मोटरसाइकल चोरीका घटना नियन्त्रण गर्न प्रहरीले यो युक्ति अपनाएको हो ।",https://eprateekdaily.com/2023/02/26/47832
विद्युत् मिटर नभएको टावरलाइटको लाइन काटियो,स्थानीय,प्रतीक दैनिक,"फाल्गुन १६, २०७९",सेढवा,जीराभवानी गाउँपालिकाले हालै जडान गरेको टावर लाइटको विद्युत् काटिएको छ । नेपाल विद्युत् प्राधिकरण पोखरिया वितरण केन्द्रले टावरलाइट जडान गर्दा गापाले विद्युत् मिटरको प्रयोग नगरेको भनेर हिजो लाइन काटेको हो ।. जीराभवानी गापाले वडा नं १ जगतिया र वडा नं ३ नौकाटोला चोकमा माघ २६ गते टावर लाइट जडान गरेको थियो । वितरण केन्द्रको विद्युत् चुहावट टोलीले हिजो लाइन काटेपछि टावरलाइट बन्द भएको छ । काठमाडौंबाट आएको विद्युत चुहावट नियन्त्रण टोलीले टावरलाइटको लाइन काटेको विद्युत प्राधिकरण सबस्टेशन पोखरियाका प्रमुख जगरनाथ झाले बताए । उनले टावरलाइट सञ्चालनमा ल्याउँदा प्राधिकरणबाट मिटर खरीद गरी विधिवत रूपमा लाइन सञ्चालन गर्नुपर्नेमा सो नगरिएकोले काटिएको बताए ।. जीराभवानी गापाका प्रमुख प्रशासकीय अधिकृत प्राण मेहताले अविलम्ब विद्युत् मिटर जडान गर्ने र टावरलाइट सञ्चालनमा ल्याउने बताए ।,https://eprateekdaily.com/2023/02/28/47929
ठाकुर राममा स्ववियु चुनावलक्षित कार्यक्रम तीव्र,स्थानीय,प्रतीक दैनिक,"फाल्गुन १५, २०७९",वीरगंज,"ठाकुर राम बहुमुखी क्याम्पसमा स्ववियु निर्वाचनलाई लिएर गतिविधिहरू बढेका छन्। स्ववियु निर्वाचन आगामी चैत ५ गते तोकिएको छ। १४ वर्षपछि हुन गइरहेको स्ववियु निर्वाचनमा आफ्नो सङ्गठन विजयी गराउन राजनीतिक दलहरूले पनि अहिले चासो बढाएका छन्।. स्ववियु निर्वाचनमा अहिलेसम्म ठाराब क्याम्पसमा अनेरास्ववियु र नेविसङ्घको वर्चस्व रहँदै आएको छ। सबैभन्दा बढी नेविसङ्घको ठाराब क्याम्पसको स्ववियुमा वर्चस्व रहेको छ। पछिल्लोपटक नेविसङ्घबाट स्ववियु सभापतिमा मुकेश द्विवेदी जितेका थिए। अहिले द्विवेदी जसपाबाट जनमत पार्टीमा प्रवेश गरेका छन्। उनी विद्यार्थी राजनीतिबाट दलगत राजनीतिमा आएका हुन्।. उनीपछि अहिलेसम्म स्ववियुको नयाँ सभापति चुनिएको छैन। अहिले ठाराबमा १४ वर्षपछि हुन लागेको स्ववियु निर्वाचनमा नेविसङ्घ, अखिल, अखिल क्रान्तिकारी, समाजवादी विद्यार्थी युनियन, लोकतान्त्रिक विद्यार्थी सङ्घ, विद्यार्थी जनमत सङ्घलगायतले चुनावी गतिविधि बढाएका छन्। स्ववियु निर्वाचनको लागि फागुन १९ गते सङ्गठन दर्ता मिति रहेको छ।. क्याम्पस प्रशासनले पनि निर्वाचन शान्तिपूर्ण वातावरणमा निष्पक्ष होस् भन्ने हेतुले कार्य गर्दै आएको छ। सहायक क्याम्पस प्रमुखको नेतृत्वमा निर्वाचन गतिविधिलाई अगाडि बढाइएको छ भने राजनीतिक दलका नेताहरूसँग छलफल गरेर स्ववियु निर्वाचन शान्तिपूर्ण एवं निष्पक्ष सम्पन्न गराउन क्याम्पस प्रशासनले आग्रह गरेको छ। दलहरूले पनि लामो समयपछि हुन गइरहेको स्ववियु निर्वाचन शान्तिपूर्णरूपमा निष्पक्ष गराउनेतर्फ इमानदार प्रयास गर्ने प्रतिबद्धता जाहेर गरेका छन्।. अहिले ठाराब क्याम्पसमा विद्यार्थीहरूलाई आकर्षित गर्नको लागि विद्यार्थी सङ्गठनहरूले जोडतोडले प्रयास गरिरहेका छन्। कुनै विद्यार्थी सङ्गठनले कक्षाकोठा सफाइ गरिरहेको छ भने कसैले क्याम्पस परिसरका झारपात हटाउने, माटो सम्याउने, क्याम्पसको बाहिरी आवरण आकर्षित पार्ने, धारा जडान गर्ने, होस्टेल सरसफाइ गर्ने जस्ता कार्यहरूलाई तीव्रता दिएका छन्।. क्याम्पसमा अहिले विद्यार्थीहरूको चहलपहल बढेको छ भने सत्तासीन विद्यार्थी सङ्गठनहरूले दलगत प्रभावमा विद्यार्थीहरूलाई आकर्षित गर्दै आएका छन्।",https://eprateekdaily.com/2023/02/27/47891
"पत्रकार महासङ्घ, पर्साले स्मारिका प्रकाशन गर्ने",स्थानीय,प्रतीक दैनिक,"फाल्गुन १६, २०७९",वीरगंज,"नेपाल पत्रकार महासङ्घ, पर्साले पर्सा पत्रकारिताको सात दशकलाई समेटेर स्मारिका प्रकाशन गर्ने निर्णय गरेको छ । पर्साको पत्रकारिताको विगत र वर्तमानलाई दर्शाउने उद्देश्यले स्मारिका प्रकाशन गर्ने महासङघ पर्साको बैठकले निर्णय गरेको छ ।. यसका लागि पूर्वअध्यक्ष शत्रुघ्न नेपालको संयोजकत्वमा महेश दास, महेश गौतम, युवराज खड्का, भूषण यादव रहेको प्रकाशन समिति गठन भएको छ ।. समितिको सल्लाहकारमा वरिष्ठ पत्रकार जगदीशप्रसाद शर्मा, शङ्कर खतिवडा, गया यादव, चन्द्रकिशोर झा रहेका छन् ।. बैठकले सञ्चारकर्मीको क्षमता अभिवृद्धिको लागि चैतको पहिलो सातामा चितवनको सौराहा तीन दिने आवाशीय तालीम सञ्चालन गर्ने निर्णय भएको छ । बैठकले दिवंगत शाखाका कार्यसमिति सदस्य नरेश सर्राफको स्मृतिमा स्थापना भएको अक्षय कोषमा एक लाख ५१ हजार रकम जम्मा गर्ने निर्णय गरेको सचिव भूषण यादवले बताएका छन् ।",https://eprateekdaily.com/2023/02/28/47936
स्वच्छता अभियान योजनाको टुङ्गो चाँडै  लाग्ने –मुख्यमन्त्री,स्थानीय,प्रतीक दैनिक,"फाल्गुन १४, २०७९",वीरगंज,"मुख्यमन्त्री सरोज यादवले मुख्यमन्त्री स्वच्छता अभियान अन्तर्गतका योजनाहरू प्रदेश सरकारले चाँडै टुङ्गो लगाउने बताएका छन् ।. मधेस प्रदेशमातहतका सरकारी कार्यालयको अनुगमन गर्न वीरगंज आइपुगेका मुख्यमन्त्री यादवले अधूरा योजनाको अवस्था बुझ्न प्रदेश सरकारले तीन सदस्यीय छानबीन टोली गठन गरेको बताए । उनले सेवाग्राहीको पीरमर्का बुझ्न कर्मचारीलाई निर्देशन दिए ।. उनले मुख्यमन्त्री स्वच्छता अभियान महत्वपूर्ण योजना भएको बताउँदै केही कर्मचारीका बदमाशीका कारण यो योजना अलपत्र परेको आरोप लगाए । उनले समितिले प्रतिवेदन बुझाएपछि त्यस्ता कर्मचारीलाई कारबाई गर्ने दाबी गरे ।. मधेस प्रदेशमा धेरै योजना सफल भएको बताउँदै यो योजना कसरी अलपत्र पर्यो, अनुसन्धान हुने बताए । प्रदेश सरकारले सुधारका नीति ल्याएका कारण कार्यालयको भौतिक संरचना मरम्मतसम्भारका लागि आगामी वर्षको बजेटमा समावेश गर्ने बताए ।. उनले कार्यालय प्रमुखलाई सेवा अझ प्रभावकारी बनाउन प्रदेश सरकारले के–के गर्नुपर्छ भन्ने सुझाव पनि लिएका थिए । यातायात व्यवस्था कार्यालय तथा भवन कार्यालयबाट दिइने सेवाबाट सेवाग्राही खुशी नरहेको र सबैभन्दा बढी गुनासा आउने गरेकाले सुधारका लागि निर्देशन दिएको बताए । उनले मधेस प्रदेशका आठवटै जिल्लाका सरकारी कार्यालयको अनुगमन गर्ने बताए ।. सेवाप्रदायक कार्यालय भद्रगोल. प्रमुख जिल्ला अधिकारी हीरालाल रेग्मीले पर्सा जिल्लाका अधिकांश कार्यालयमा कर्मचारी अपुग रहेको बताए । इलाका प्रशासन कार्यालय, सुपौलीमा कर्मचारीहरू बस्न नमानेपछि सेवा बन्द गर्नुपर्ने अवस्था रहेको बताए । चारवटा पालिका हेर्ने सो कार्यालयमा सेवा दिन जिप्रका, पर्साबाट कर्मचारी पठाउने गरेकोले कर्मचारी अपुग भएको बताए ।. प्रजिअ रेग्मीले भौतिक संरचनाको अभाव, सेवाग्राहीहरूको बढ्दो चाप, कर्मचारीहरू कार्यालयमा बस्न नमान्ने, आएका कर्मचारीहरूले काम गर्न उत्सुकता नदेखाउने गरेका कारण सेवाप्रदायक कार्यालय अहिले भद्रगोल भएको बताए । उनले सबैभन्दा बढी सेवाग्राही पुग्ने कार्यालय नै भद्रगोल भएकोले तत्काल सो सेवा समाधान गर्न मुख्यमन्त्रीलाई आग्रह गरेका थिए । देशमा सङ्घीयता आए पनि सबैभन्दा बढी सेवा दिने तथा जनतासँग प्रत्यक्ष जोडिएका कार्यालयहरू अहिले पनि एकात्मक ढङ्गले चलेकाले त्यस्ता कार्यालयका सेवालाई विकेन्द्रितको लागि पहल गर्न प्रजिअले मुख्यमन्त्रीलाई आग्रह गरेका थिए ।",https://eprateekdaily.com/2023/02/26/47835
चार वर्षदेखि फरार अन्सारी पक्राउ,स्थानीय,प्रतीक दैनिक,"फाल्गुन १५, २०७९",पंचगावाँ,"इलाका प्रशासन कार्यालय, पटेर्वासुगौलीले अप्राकृतिक मैथुन र काठ मुद्दामा सजाय भएपछि फरार एकजना युवकलाई पक्राउ गरेको छ।. पटेर्वासुगौली गाउँपालिका–१ गदियानी बस्ने ३० वर्षीय अब्दुल मियाँ अन्सारीलाई पक्राउ गरिएको इप्रका, पटेर्वासुगौलीका प्रहरी निरीक्षक किशोर आचार्यले बताए। अप्राकृतिक मैथुन मुद्दामा पाँच वर्ष र काठ मुद्दामा २६ दिन कैद सजाय पाएका अन्सारी चार वर्षदेखि फरार सूचीमा थिए।. आइतवार साँझ ७ बजे घर आएको सूचना पाएको प्रहरीले उनलाई पक्राउ गरी सजाय भुक्तानको लागि पर्सा जिल्ला अदालत चलान गरेको थियो।",https://eprateekdaily.com/2023/02/27/47877
मुआवजा माग गर्दै श्रीसियावासीद्वारा ज्ञापन,स्थानीय,प्रतीक दैनिक,"फाल्गुन १५, २०७९",वीरगंज,वीरगंज महानगरपालिका–२५ श्रीसिया खल्वाटोलावासीले मुआवजा माग गर्दै प्रमुख जिल्ला अधिकारीमार्फत प्रधानमन्त्रीको कार्यालयलाई बुझाएको ज्ञापनपत्रको बोधार्थ नगरप्रमुख राजेशमान सिंहलाई पनि बुझाएका छन्।. सोमवार स्थानीयले मुआवजा चलनचल्ती अनुसार पाउनुपर्ने दाबी गर्दै नगरप्रमुख सिंहलाई ज्ञापनपत्रको बोधार्थ बुझाएका थिए।. श्रीसिया सुक्खा बन्दरगाह विस्तारका लागि सरकारले अधिग्रहण गरेको ६२ बिघा जग्गा २०७३ सालदेखि खरीद–बिक्री र हक हस्तान्तरण हुन नसक्ने गरी रोक्का गरेको र २०७६ मा मुआवजाका लागि मूल्याङ्कन तय गरिएको भएपनि उचित मूल्याङ्कन नभएको भन्दै स्थानीयले विरोध गर्दै आएका छन्। उनीहरूले जग्गाको मूल्याङ्कन अहिलेको चलनचल्तीको दरमा हुनुपर्ने माग गर्दै आएका छन्।. ज्ञापनपत्र बुझ्दै नगरप्रमुख सिंहले मुआवजाको सन्दर्भमा आफूले सम्बन्धित निकायको ध्यानाकर्षण गराउने बताए। उनले मुआवजा चाँडोभन्दा चाँडो उपलब्ध गराउनेतर्फ आफूले प्रयास गर्ने प्रतिबद्धता जाहेर गरे। स्थानीयले सङ्घर्ष समिति बनाएर मुआवजा तत्काल पाउनुपर्ने माग गर्दै सङ्घर्षका कार्यक्रम गर्दै आएका छन्।. यसअघि प्रजिअ हीरालाल रेग्मीमार्फत प्रधानमन्त्री र मन्त्रिपरिषद्को कार्यालयलाई ज्ञापन बुझाइएको थियो।,https://eprateekdaily.com/2023/02/27/47880
४८ जना कर्मचारीको लागि १७ सय आवेदन,स्थानीय,प्रतीक दैनिक,"फाल्गुन १३, २०७९",वीरगंज,वीरगंज महानगरपालिकाले विभिन्न ४८ पदका लागि आह्वान गरेको दरखास्तमा करीब एक हजार सात सयजनाले आवेदन बुझाएका छन् । चौथो तहको कम्प्युटर अपरेटर पदमा ३३ जनाको लागि दरखास्त आह्वान गरिएकामा एक हजार ४८० जनाको आवेदन परेको महानगरका प्रमुख प्रशासकीय अधिकृत लक्ष्मीप्रसाद पौडेलले बताए ।. आवेदन बुझाउने अन्तिम दिन बिहीवारसम्ममा विभिन्न ४८ पदका लागि एक हजार ६८२ जनाले आवेदन बुझाएका प्रमुख प्रशासकीय अधिकृत पौडेलले बताए । दुई पद सिभिल इन्जिनीयरमा २४ जनाले आवेदन दिएका छन् । यस्तै एक/एक जना माग भएको रोजगार सहायक र कम्प्युटर इन्जिनीयर पदमा क्रमशः २८ र ३१ जनाले आवेदन दिएका उनले बताए ।. अमीन सहायक चौथोमा ११ पदका लागि ११९ जनाको आवेदन परेको छ । खुला प्रतिस्पर्धाबाट करारमा दक्ष जनशक्ति पदपूर्ति गर्नुपर्ने भएकाले महानगरले गएको माघ २५ गते सूचना प्रकाशित गर्दै दरखास्त आह्वान गरेको थियो ।. परीक्षा मिति तय भइनसकेको र केही दिनमा सार्वजनिक गरिने प्रमुख प्रशासकीय अधिकृत पौडेलले बताए ।,https://eprateekdaily.com/2023/02/25/47786
२३ बुँदे वीरगंज घोषणापत्र जारी गर्दै बारको बैठक सम्पन्न,स्थानीय,प्रतीक दैनिक,"फाल्गुन १४, २०७९",वीरगंज,"नेपाल बार एशोसिएशन केन्द्रीय कार्यकारिणी परिषद्को ४८औं बैठक २३ बुँदे घोषणापत्र जारी गर्दै समापन भएको छ ।. घोषणापत्रमा लामो समयसम्म न्यायपालिकाको प्रमुख प्रधानन्यायाधीश कायम मुकायमको रूपमा रहँदा न्याय सम्पादनमा असर पुग्न गएको र सर्वोच्च र उच्च अदालतका न्यायाधीश, मुख्य न्यायाधीशको नियुक्तिसमेतमा प्रत्यक्ष असर पुगेको भन्दै न्यायपालिकालाई पूर्ण नेतृत्व प्रदान गर्न सम्बन्धित निकायको ध्यानाकर्षण गराइएको छ ।. यसैगरी, कामु प्रधानन्यायाधीश हरिकृष्ण कार्कीको संयोजकत्वमा नेपाल बार एशोसिएशनसमेतको संलग्नतामा न्यायपालिकामा हुने विकृति, विसङ्गति, अनियमितता, भ्रष्टाचार एवं बिचौलियाबाट हुने क्रियाकलाप र रोकथामका लागि चाल्नुपर्ने उपायसहितको प्रतिवेदनलाई तत्काल कार्यान्वयनमा ल्याउन आग्रह गरिएको छ । यसैगरी, तत्कालीन प्रधानन्यायाधीश चोलेन्द्र शम्शेर जबराविरुद्धको महाअभियोग, तत्कालीन संसद्मा पेश भई विचाराधीन हुँदा उक्त प्रस्तावलाई टुङ्गोमा ल्याउन बैठकले सम्बन्धित निकायसँग माग गरेको छ ।. एशोसिएशनको २०४८ संशोधनसहितलाई सङ्घीय संरचना र समयसापेक्ष संशोधन गर्नुपर्ने भएकोले विधान संशोधनको लागि मस्यौदा समिति गठन गर्न बार एशोसिएशनको बैठकलाई अनुमति प्रदान गरिएको छ ।. यसैगरी, नेपाली नागरिकतासम्बन्धी विधेयक संसद्का दुवै सदनबाट पारित भएर प्रमाणीकरणको लागि राष्ट्रपतिसमक्ष पेश भएकामा हालसम्म प्रमाणीकरण नभएकोले सो विधेयक विधिवत्रूपमा प्रमाणीकरणको लागि आवश्यक पहल गर्न सम्बन्धित निकायको ध्यानाकर्षण गर्ने निर्णय भएको छ । न्यायाधीशहरू न्याय सम्पादनका कार्यमा संविधान र कानूनले निर्धारित गरेका सम्बन्धित समितिका कार्यवाहक अन्य कुनै पनि प्रशासनिक प्रकृतिका समितिमा आबद्ध नहुने बैठकले ठहर गरेको छ ।. बैठकले फौज्दारी अभियोगमा सजाय पाएका मुद्दा फिर्ता/माफी/मिनहा गर्ने गरी गरिएका निर्णयहरू राजनीतिक आस्था र पहुँचका आधारमा राजनीतिक शक्ति र पहुँचको दुरुपयोग भएको भन्दै बैठकले सरकारको गम्भीर ध्यानाकर्षण गराएको छ ।",https://eprateekdaily.com/2023/02/26/47829
रातो किताबका योजना कार्यकर्ता पाल्ने मात्र –मन्त्री कुशवाहा,स्थानीय,प्रतीक दैनिक,"फाल्गुन १२, २०७९",वीरगंज,"मधेस प्रदेशको भूमि व्यवस्था, कृषि तथा सहकारीमन्त्री वसन्त कुशवाहाले शुक्रवार आफ्नो कार्यकालको एक महीना पूरा भएकोमा सो अवधिका उपलब्धिहरू सार्वजनिक गरेका छन् ।. उनले रातो किताबका अधिकांश योजना वितरणमुखी मात्र भएको आरोप लगाए । उनले रातो किताबको अध्ययन गरिरहेको र वितरणमुखी योजनाहरूलाई कार्यान्वयनमा नल्याउने बताए । उनले वितरणमुखी योजनाको विकल्पको खोजी गरिरहेको बताए ।. मन्त्री कुशवाहाले रातो किताबमा उल्लेख भएका आधाभन्दा बढी योजनाहरू कामै नलाग्ने र कार्यकर्ताहरूलाई पालनपोषण गर्ने खालका मात्र भएको आरोप लगाए ।. उनले रातो किताबमा उल्लेख भएको एउटा शीर्षक देखाउँदै भने कृषि सडकका लागि रु १५/१५ लाख रकम छुट्टयाइएको छ । तर त्यो सडकको लम्बाइ, चौडाइ केही उल्लेख छैन ।. उनले मन्त्रालयबाट तयार पारिएका डिपिआरहरूसमेत कामै नलाग्ने खालका रहेको बताए ।. मन्त्री कुशवाहाले मन्त्रालयबाट अधिकांश योजना अधूरो डिपिआरकै भरमा सञ्चालनमा रहेको गुनासो गरे । उनले त्यस्ता योजनाहरूलाई तत्काल रोक्नेभन्दा पनि पुनः अध्ययन गरेर कसरी सही गर्न सकिन्छ, त्यसतर्फ आफूले ध्यान केन्द्रित गरेको बताए ।. उनले मधेस प्रदेशका किसानका लागि आगामी वर्षदेखि अढाई लाख मेट्रिक टन मल उपलब्ध गराउने गरी काम गरिरहेको बताए । कुल तीन लाख मेट्रिक टन प्रदेशका किसानहरूको लागि आवश्यक हुनेमा एक लाख मेट्रिक टन मल मात्र किसानहरूले पाउँदै आएकामा आगामी वर्षदेखि अढाई लाख मेट्रिक टन मल किसानहरूलाई उपलब्ध गराइने बताए । उनले अपुग मलको व्यवस्थापन भने प्रदेश सरकारको बजेटबाट गरिने बताए । प्रदेशमा अर्गानिक मलका लागि पहल भइरहेको पनि जानकारी गराए ।",https://eprateekdaily.com/2023/02/24/47739
ठोरीमा नीमको रूखबाट दूधजन्य पदार्थको वर्षा,स्थानीय,प्रतीक दैनिक,"फाल्गुन १२, २०७९",ठोरी,"ठोरी गाउँपालिका–१ सरस्वतीचोकमा फागुन ६ गते शिवरात्रिको दिनदेखि निरन्तररूपमा एउटा नीमको रूखको हाँगाबाट दूधजन्य पदार्थको वर्षा भइरहेको छ ।. शिवरात्रिको बिहान नीमको रूखबाट दूध जस्तै पदार्थ झरेको देखेको र सबैजनालाई देखाएपछि गाउँले सबै आश्चर्यचकित भएको रूखनजीक घर भएका स्थानीय नेत्रप्रसाद काफ्लेले बताए । अहिले उक्त स्थानमा पञ्चकलश स्थापना गरिएको र नित्य पूजाअर्चना भइरहेको काफ्लेले बताए । गाउँका सबैले नीमबाट वर्षिरहेको तरल पदार्थ खाएको र उक्त पदार्थ अत्यन्तै गुलियो रहेको उनले बताए । शिवरात्रिको दिनदेखि दैनिकरूपमा तीन लिटरभन्दा बढी दुग्धजन्य पदार्थ जम्मा हुने गरेको काफ्लेले प्रतीकलाई बताए ।. स्थानीय उत्तम माताले शीतल देवीको आगमन भएको, शीतल देवीले बास गरेको बताएपछि उक्त स्थानमा देवीको स्थापना गरिएको र दैनिक पूजा भइरहेको काफ्लेले बताए ।. शिवरात्रिको दिनदेखि सधैं नीमको रूखबाट दूध जस्तै देखिने मीठो पदार्थ वर्षा भएको देख्दा दैवी शक्ति भएको र विश्वास बढेको स्थानीय कमलविक्रम तिमल्सिनाले बताए । नीमको रूखबाट दूधको वर्षा भएको सुनेपछि सो स्थानमा अवलोकन र पूजनका लागि जानेहरूको सङ्ख्यामा पनि वृद्धि भएको तिमल्सिनाले बताए ।",https://eprateekdaily.com/2023/02/24/47746
पोखरिया नपामा प्रमुख प्रशासकीय अधिकृतको विषयलाई लिएर विवाद,स्थानीय,प्रतीक दैनिक,"फाल्गुन ११, २०७९",वीरगंज,"पोखरिया नगरपालिकामा प्रमुख प्रशासकीय अधिकृतको विषयलाई लिएर फेरि विवाद शुरू भएको छ । २०७४ सालदेखि स्थानीय तह सञ्चालनमा आएसँगै पोखरिया नपामा अहिलेसम्म ११ जना प्रमुख प्रशासकीय अधिकृतहरूको सरुवा भइसकेको छ ।. नगरपालिकामा सङ्घीय मामिला तथा स्थानीय विकास मन्त्रालयको निर्देशन अनुसार उपसचिवले प्रमुख प्रशासकीय अधिकृतको जिम्मेवारी वहन गर्ने व्यवस्था छ तर अहिलेसम्म पोखरियामा दुईजना उपसचिव मात्र प्रमुख प्रशासकीय अधिकृत भई आए पनि उनीहरू पनि दुई महीना नबित्दै सरुवा लिएर गएको देखिन्छ ।. उपसचिवहरू शिव रेग्मी र सहदेव रायमाझी पोखरिया नपाको प्रमुख प्रशासकीय अधिकृत भएका थिए । उनीहरू दुई/तीन महीनाकै अवधिमा सरुवा गराएर अन्यत्र गए । त्यसपछि अहिलेसम्म नौजनाले निमित्त प्रमुख प्रशासकीय अधिकृत भएर पोखरिया नपाको जिम्मेवारी सम्हालेका थिए ।. निमित्त भएर जिम्मेवारी सम्हालेकाहरूमा रामबाबू चौरसिया, अशोक भट्टराई, नन्दकिशोर यादव, नाथु साह, धर्मराज थापा, अमित गिरी, सन्देश यादव, अशोक रौनियार र अजय श्रीवास्तव छन् । श्रीवास्तव डेढ महीना अगाडि स्वास्थ्य विभागबाट पोखरिया नपाको निमित्त प्रमुख प्रशासकीय अधिकृतमा सरुवा भएर आएका हुन् । अहिले विभागले उनको ठाउँमा उपसचिव धर्मानन्द जोशीलाई पठाएको छ । जोशी बुधवार फागुन १० गते पोखरियामा हाजिर भए । उनी हाजिर भएकै दिन नगरप्रमुख प्रद्युम्न चौहानसमेतको टोली राजधानी काठमाडौं गएको थियो ।. पोखरिया नपाका विभिन्न समस्याका साथै प्रमुख प्रशासकीय अधिकृतको विषयलाई लिएर पनि टोली काठमाडौं गएको बुझिन आएको छ ।. यसअघि नगर कार्यपालिकाको बोर्ड बैठकले अजय श्रीवास्तवलाई निमित्त प्रमुख प्रशासकीय अधिकृतको रूपमा पोखरिया नपामा ल्याउने निर्णय गरेको थियो । उनले डेढ महीना पनि काम गर्न नपाउँदै विभागले धर्मानन्द जोशीलाई पठाएपछि नगरप्रमुखलगायत कार्यपालिका सदस्यहरूले चित्त दुखाएका छन् ।",https://eprateekdaily.com/2023/02/23/47708
डा विश्वम्भर शर्मालाई शिव–सावित्री सम्मान प्रदान,स्थानीय,प्रतीक दैनिक,"फाल्गुन १४, २०७९",गरुडा,"पर्साको वीरगंजमा बसेर साहित्य साधनामा रहेका डा विश्वम्भर शर्मालाई रौतहटमा शिव–सावित्री सम्मान २०७९ प्रदान गरिएको छ । रौतहटको चन्द्रपुरमा आयोजित प्रतिभा सम्मान, रचनावाचन तथा कविता प्रतियोगिता कार्यक्रममा फित्कौली डट कमका प्रधानसम्पादक नरनाथ लुइँटेलले ११ हजार १११ रुपैयाँसहित दोसल्ला ओढाएर सम्मानपत्रले डा शर्मालाई सम्मानित गरेका थिए ।. शिव–सावित्री प्रतिष्ठान नेपाल र बुढ्यौली साहित्य समाज रौतहट–सर्लाहीको संयुक्त आयोजनामा भएको कार्यक्रममा डा शर्मालाई सम्मानित गर्दै साहित्यको सेवालाई आफूलाई पहिचान गराउने र देशको प्रतिष्ठा बढाउने काम भइरहेको बताएका छन् । डा शर्मालाई सम्मानित गर्न पाउँदा स्वयम् आफू नै सम्मानित भएको अनुभूति गरेको पनि लुइँटेलले बताएका छन् । सम्मानित भएपछि डा शर्माले आफूमाथि जिम्मेवारी थपिएको अनुभव गरेको बताएका छन् ।. नेपाली र भोजपुरी भाषामा निरन्तर कलम चलाइरहेका डा शर्माका सिर्जना, शोध तथा समालोचनात्मक गरी करीब एक दर्जन कृति प्रकाशित छन् । डा शर्मा लघुकथा समाज नेपालको मधेस प्रदेश अध्यक्ष तथा नारायणी वाङ्मय प्रतिष्ठान, वीरगंजका अध्यक्ष हुन् ।. कार्यक्रममा मकवानपुरका राजकुमार लामिछाने, देवराज खरेल, महोत्तरीका नानीराम दाहाल, घनश्याम पन्त, नारद काफ्ले, प्रेम घिमिरे, सर्लाहीका पुण्यप्रसाद घिमिरे, कुमार दाहाल कुसुम, रामनारायण चौधरी, सञ्जय सुदामा, लम्बोदर काफ्ले, मीना देवकोटा, सुमित्रा आचार्य, राजेश्वरी काफ्ले, बाराका महम्मद इशहाक हुसेन, खोटाड्ढा पुष्पराज रोइवा, रूपन्देहीका हरि शर्मा, चितवनकी अम्बिका कार्की, रौतहटका सञ्जय साह मित्र, किशुनदयाल श्रीकृष्ण, डा शालिग्राम शर्मा, सङ्गीता सहनीलगायतले भाषा र साहित्यप्रति धारणा राख्नुका साथै विभिन्न विधाका रचना वाचन गरेका थिए ।. प्रतिष्ठानका अध्यक्ष उत्तममोहन अधिकारीको अध्यक्षता तथा रमेशमोहन अधिकारीको सञ्चालनमा भएको कार्यक्रममा चन्द्रमोहन अधिकारीले धन्यवाद ज्ञापन गरेका थिए ।. २१ प्रतियोगीले भाग लिएको प्रतियोगिताबाट मीना रसाइली प्रथम, आकृति चौधरी द्वितीय, तेजस्वी गजमेर तृतीय र उत्सव थापाले सान्त्वना पुरस्कार प्राप्त गरेका थिए ।. साहित्यिक गतिविधि कम हुन थालेको अवस्थामा रौतहटमा बज्जिका साहित्य समाज र बुढ्यौली साहित्य समाजले कार्यक्रमलाई निरन्तरता दिएको छ । हरेक वर्ष लक्ष्मी जयन्तीको अवसरमा शिव–सावित्री प्रतिष्ठानले गर्दै आएको कार्यक्रम यस वर्ष फागुनमा गरेको हो ।",https://eprateekdaily.com/2023/02/26/47807
"प्रहरी संरक्षणमैं खुलेआम जुवा, घरेलु मदिरा बिक्री",स्थानीय,प्रतीक दैनिक,"फाल्गुन १३, २०७९",पंचगावाँ,"स्थानीय प्रहरीको मिलेमतोमा पर्साको जीराभवनी मेलामा खुलेआम जुवा भइरहेको छ ।. महाशिवरात्रिको दिनदेखि जीराभवानी गाउँपालिका–१ स्थित महादेव मन्दिरमा लागेको जीराभवानी मेलामा खुलेआम जुवा भइरहेको छ ।. मेला समिति तथा मेला ठेकेदारले स्थानीय प्रहरीलाई प्रभावमा पारेकाले मेलामा जुवा, तास, कौडा, लङ्गरबुर्जा तथा घरेलु मदिरा बिक्री वितरण भइरहेको छ ।. मन्दिर परिसरनजीक सीमा सुरक्षा बल, सशत्र प्रहरी बल बोर्डर आउट पोस्ट र इलाका प्रहरी कार्यालय, पर्टेवासुगौलीको मातहतको इप्रका, सेढवा, प्रहरी चौकी, महादेवपट्टि छन् ।. मेलाको सुरक्षाको लागि सशस्त्र तथा जनपद प्रहरी परिचालन गरिएको भएपनि जुवा, तास, कौडा, लङ्गरबुर्जा खेल्न तथा घरेलु मदिरा बिक्री गर्न पूरा छुट दिइएको छ ।. मेला नेपाल–भारत सीमा क्षेत्रमा लागेको कारण भारतबाट पनि जुवा र मदिरासेवनका लागि ठूलो सङ्ख्यामा मानिसहरू आउँदैछन् । मेलामा जुवा तथा घरेलु मदिरा बिक्रीका कारण सुरक्षा चुनौती थपिएको स्थानीय अगुवाहरू बताउँछन् ।. प्रहरीअगाडि कानूनद्वारा वर्जित गतिविधिहरू भइरहँदा स्थानीय प्रहरी मौन बस्नुले प्रहरीको पनि मिलेमतो रहेको स्थानीयको आरोप छ । मेलामा मदिरासेवन गरेर महिलाहरूसँग अभद्र व्यवहारका घटनाहरू निरन्तर भइरहेका छन् ।",https://eprateekdaily.com/2023/02/25/47789
जनकपुर महोत्सवमा मैथली ठाकुरको सांस्कृतिक कार्यक्रम,स्थानीय,प्रतीक दैनिक,"फाल्गुन १४, २०७९",परवानीपुर,"मैथली भाषाकी सुप्रसिद्ध लोक गायिका मैथली ठाकुर नेपाल आएकी छन् । मधेस प्रदेशको राजधानी जनकपुरमा आयोजित जनकपुर साहित्य महोत्सवमा सांस्कृतिक कार्यक्रमको लागि उनी पहिलोपटक नेपाल आएकी हुन् ।. भारत, बिहार, मधुवनीकी मैथली ठाकुर २२ वर्षकी छन् । बाल्यकालदेखि आफ्ना बुबा रमेश ठाकुरको प्रेरणाबाट शास्त्रीय सङ्गीत सिकेकी मैथली पछिल्लो समय सामाजिक सञ्जालमा भाइरल कलाकारको रूपमा चिनिन्छिन् । उनको हाल फेसबूकमा १४, युट्युबमा चार र इन्स्टाग्राममा तीन दशमलव पाँच मिलियन गरी कुल २१ दशमलव पाँच मिलियन फलोवर छन् ।. मैथली भाषामा लोक गायनतर्फ योगदान पु¥याएकी मैथलीको जनकपुरको कार्यक्रम हेर्न नेपाल र भारतका हजारौं दर्शक गएराति जनकपुरको कार्यक्रममा उनको साङ्गेतिक कार्यक्रम हेर्न आएका थिए । उनले नेपाल एवं जनकपुरधामसँग आफ्नो परिवारको पुरानो लगाव रहेको तर हाल आएर जनकपुर आउने र जानकी मन्दिरमा दर्शन गर्ने सपना पूरा भएकोमा आयोजकलाई धन्यवाद दिएकी थिइन् ।. मैथलीले सांस्कृतिक कार्यक्रममा मैथली, हिन्दी भाषाका चर्चित गीत प्रस्तुत गरेकी थिइन् । फागुन ११ देखि चलेको तीन दिने महोत्सवमा मधेस प्रदेशकै कला–संस्कृति संरक्षण एवं जगेर्नाको लागि विभिन्न सत्रमा छलफल कार्यक्रम पनि चलेको थियो ।. महोत्सव जनकपुर उपमहानगरको आर्थिक सहयोगमा राष्ट्रिय स्वतन्त्र पार्टीबाट प्रतिनिधिसभा सदस्य मनीष झाको संस्था फ्याक्ट्स रिसर्च एन्ड एनालिटिक्स नामक संस्थाले आयोजना गरेको थियो ।",https://eprateekdaily.com/2023/02/26/47810
जनशक्ति अभावले न्याय प्रक्रिया ढिलो,स्थानीय,प्रतीक दैनिक,"फाल्गुन १२, २०७९",वीरगंज,"न्यायसँग जोडिएका धेरै विषय आफ्नो काबुभन्दा बाहिर रहेको कामु प्रधानन्यायाधीश हरिक्ष्ण कार्कीले बताएका छन् ।. वीरगंजमा शुक्रवारदेखि शुरू भएको कानून व्यवसायी महिलाहरूको तीन दिने भेलाको उद्घाटन गर्दै कामु प्रधानन्यायाधीश कार्कीले जनशक्ति अभावका बावजूद न्यायप्रणालीमा सुधार भएको दाबी गरे ।. उनले न्यायालयमा न्याय प्रक्रिया ढिलो हुने कारणले आलोचना भइरहेको चर्चा गर्दै कानूनी जटिलताले जनशक्ति अभाव पूरा हुन नसकिरहेको बताए । उच्च अदालतहरूमा अहिले पूर्ण दरबन्दीमध्ये एक चौथाइ न्यायाधीश रिक्त रहेको अवस्थामा केही नीतिगत परिवर्तन गरेर समयमैं इजलास बस्ने र चिया समयबाहेक अन्तिम समयसम्म काम गर्ने कार्यले अहिले मुद्दाको चाप घटेको बताए ।. उनले सर्वाेच्च अदालतमा करीब तीस हजारवटा मुद्दा दर्ता रहेका र दैनिक मुद्दाहरू थपिने क्रम जारी रहेको बताए । उनले मुद्दाको पहिचान गरी पाँच वर्षभन्दा बढी समयका मुद्दालाई १५ दिनको तारिख दिएर त्यसपछिको १५ दिनमा मुद्दाको पेशी तोकेर मुद्दाको चाप घटाउँदै आएको बताए । उनले न्यायाधीश नियुक्तिमा हुन गएको ढिलाइले मुद्दाको सुनवाइ ढिला भइरहेकामा नियुक्ति प्रक्रियालाई पनि अगाडि बढाएको बताए ।. नेपाल बार एशोसिएशनका अध्यक्ष गोपालकृष्ण घिमिरेले समाज परिवर्तनको जिम्मेवारी कानून व्यवसायीहरूको काँधमा आएको बताए । उनले कानून व्यवसायीहरूले संविधानको रक्षा गर्दै अगाडि बढ्नुपर्नेमा जोड दिए । कार्यपालिका तथा व्यवस्थापिकाले न्यायालयलाई हेप्ने प्रवृत्ति नहटेसम्म न्यायप्रणालीमा सुधार नआउने उनले बताए ।. सर्वोच्य आदलतका न्यायाधीश सपनामल्ल प्रधानले कानून व्यवसायी महिलाहरू आफैंमा क्षमतावान् रहेको बताइन् । आफूलाई क्षमतावान् बनाए मौका खोज्दै आउँछ भन्दै महिला कानून व्यवसायीहरूलाई क्षमतावान् बनेर देखाउन सुझाइन् । उनले क्षमतावान् महिला कानून व्यवसायीहरू उच्च ओहदासम्म पुगेको बताइन् । उनले तीन दशकअघिसम्म महिला कानून व्यवसायीहरूको सङ्ख्यात्मक सहभागिता शून्य बराबर रहेको तर अहिले आएर उनीहरूको सङ्ख्या करीब दुई हजार ४०० पुगिसकेको बताइन् । उनले कानून व्यवसायीमा महिला सहभागिता बढेसँगै न्यायालयको गरिमा पनि बढेको बताइन् । उनले कानून विषयका कक्षामा महिलाहरूको सङ्ख्यात्मक सहभागिता बढी देखिएको तर पेशा अङ्गालेर बसेका महिला कानून व्यवसायीहरूको सङ्ख्या तुलनात्मकरूपमा बढ्न नसकेकोमा चिन्ता व्यक्त गरिन् । उनले महिला कानून व्यवसायीहरूलाई पेशामा टिकाइराख्ने वातावरण बनाउनमा बारको भूमिका प्रभावकारी हुने बताइन् ।. बारकी उपाध्यक्ष तथा महिला समितिकी अध्यक्ष आशा राईको अध्यक्षतामा भएको कार्यक्रममा महान्याधिवक्ता डा दीनमणि पोखरेल, उपाध्यक्ष सुधीर कर्ण, बारका पूर्वअध्यक्ष निरञ्जन श्रेष्ठ, उच्च अदालत जनकपुरको अस्थायी इजलास वीरगंजका न्यायाधीश शान्तासुवेदी सेढाईं, अधिवक्ता वीरेन्द्र ठाकुर, गीता पाठक, शर्मिला थापा विष्ट, शुभम् लोप्चन, जुली कर्णलगायतले भेलाको सफलताको लागि शुभकामना व्यक्त गरेका थिए । कार्यक्रमको सहजीकरण किरणकुमारी साहले गरेकी थिइन् ।. कानून व्यवसायीहरूको भेलामा नागरिकताको विषय प्रवेश गरेको छ । बारका अध्यक्ष गोपालकृष्ण घिमिरेले मन्तव्यको क्रममा लामो समयदेखि सर्वोच्च अदालतमा रहेको नागरिकता तथा गैरआवासीय नागरिकता विधेयक टुङ्गो लगाउनु अहिलेको आवश्यकता रहेको प्रधानन्यायाधीश कार्कीको ध्यानाकर्षण गराएका थिए । संसद्बाट नागरिकता तथा गैरआवासीय नागरिकता विधेयक पास नहुँदा लाखौं नागरिक गैरनागरिक बनेका बताए । अहिले करीब पाँच लाख युवा अनागरिक रहेको उनले बताए ।. महिला कानून व्यवसायीहरूको भेलामा नागरिकताको विषय प्रवेश गरेको छ । बारका अध्यक्ष गोपालकृष्ण घिमिरेले मन्तव्यको क्रममा लामो समयदेखि सर्वोच्च अदालतमा रहेको नागरिकता तथा गैरआवासीय नागरिकता विधेयक टुङ्गो लगाउनु अहिलेको आवश्यकता रहेको प्रधानन्यायाधीश कार्कीको ध्यानाकर्षण गराएका थिए । संसद्बाट नागरिकता तथा गैरआवासीय नागरिकता विधेयक पास नहुँदा लाखौं नागरिक गैरनागरिक बनेका बताए । अहिले करीब पाँच लाख युवा अनागरिक रहेको उनले बताए ।",https://eprateekdaily.com/2023/02/24/47749
वीरगंज र पोखरियामा ९८ जनाद्वारा रक्तदान,स्थानीय,प्रतीक दैनिक,"फाल्गुन १३, २०७९",वीरगंज,"सामाजिक युवा एकता क्लबको आयोजनामा रक्तदान कार्यक्रम सम्पन्न भएको छ ।. वीरगंज महानगरपालिका वडा नं १२ ब्रह्ममन्दिर चोकमा क्लब स्थापनाको अवसरमा आयोजित रक्तदान कार्यक्रममा ११ महिलासहित ६१ जनाले रक्तदान गरेका क्लबका सल्लाहकार प्रमोद महतो धानुकले बताए ।. प्रस, पोखरिया/. पोखरिया नगरपालिका वडा नं १ वनकटवामा शनिवार रक्तदान कार्यक्रम सम्पन्न भएको छ ।. वनकटवा युवा उत्थान क्लबले आयोजना गरेको रक्तदान कार्यक्रममा ३७ जनाले रक्तदान गरेका रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. सोहन प्रसाद, अनिल गिरी, धर्मेन्द्र चौरसिया, बाबुराम ढकाल, सुन्दर बैठा, बैधनाथ ठाकुर, अर्जुन सिंह, श्याम ठाकुर, ओजिर आलम, चन्द्रकिशोर कुमार, भोला गिरीलगायतले रक्तदान गरेका थिए ।. कार्यक्रम क्लबका अध्यक्ष उदयनारायण कुर्मीको अध्यक्ष्Fतामा भएको थियो भने उपप्रमुख रूबी ठाकुर, पूर्वनगरप्रमुख दीपनारायण रौनियार, वडाध्यक्ष लक्ष्मण साह कानू, नेपाल रेडक्रस पोखरिया उपशाखाका भगवान कुर्मी, एमाले नगरकमिटी अध्यक्ष विन्ध्याचल ठाकुर, प्रनि आयुष जोशीलगायतको सहभागिता थियो ।",https://eprateekdaily.com/2023/02/25/47783
होलीअगावै बोइलरको दाम बढ्यो,स्थानीय,प्रतीक दैनिक,"फाल्गुन ११, २०७९",वीरगंज,हिन्दूहरूको महान् पर्व होली यही फागुनको अन्तिम सातामा परेको छ । होली आउनुअगावै वीरगंजमा बोइलर कुखुराको दाम बढाइएको छ ।. दुई दिनअघिसम्म प्रतिकिलो रु २८० मा बिक्री भइरहेको बोइलर कुखुराको मासु मङ्गलवारदेखि रु ३६० मा बिक्री भइरहेको छ ।. वीरगंजमा बोइलर कुखुराको मासुको मूल्यमा एकरूपता छैन । मूल्य बढ्नुअघि २६० देखि ३०० रुपैयाँसम्ममा बिक्री भइरहेको थियो । अहिले एक्कासि मूल्य बढेर रु ३६० पुगेको छ ।. एकजना बोइलर कुखुरा व्यवसायीले फागु पूर्णिमासम्म बोइलर कुखुराको मूल्य चार सयसम्म पुग्ने बताएका छन् ।. यसपालि फागु पूर्णिमा तराईमा फागुन २३ गते मङ्गलवार परेको छ तर सो दिन फागु खेलिंदैन । भोलि बुधवार फागु पूर्णिमा मनाइन्छ । मङ्गलवार तराईमा अधिकांश मानिसले मासु नखाने हुँदा भोलिपल्ट बुधवार फागु मनाउन लागिएको हो ।. वीरगंजमा खसीको मासुको मूल्यमा पनि एकरूपता छैन । प्रतिकिलो एक हजारदेखि ११०० रुपैयाँसम्ममा बिक्री भइरहेको छ ।,https://eprateekdaily.com/2023/02/23/47705
सुन्न र बोल्न नसक्ने छोराको उपचारको लागि सहयोग माग,स्थानीय,प्रतीक दैनिक,"फाल्गुन १४, २०७९",वीरगंज,"वीरगंज–११ रानीघाट निवासी सहजर मन्सुरीले साढे चार वर्षीय छोराको लागि सहयोग गर्न अपील गरेका छन् । उनले साढे चार वर्षका छोरा अफरान मन्सुरी कान नसुन्ने, नबोल्ने अवस्थामा रहेको र उनको उपचारको लागि त्रिभुवन विश्वविद्यालय शिक्षण अस्पताल, महाराजगंज, काठमाडौंमा १३ लाख खर्च देखाइएको र सो खर्च आफूले बेहोर्न नसक्ने भएकोले सहयोगको लागि अपील गरेका हुन् ।. उनले डेढ वर्षअगाडि अफरान बोल्न र सुन्न नसक्ने थाहा पाएपछि आफूले वीरगंजको नारायणी, नेशनल मेडिकल कलेज र रिलिफ सोसाइटी अफ कमर्समा देखाएको र त्यहाँबाट शिक्षण अस्पताल महाराजगंजमा देखाउन चिकित्सकीय सल्लाह अनुसार गएको तर छोराको उपचारको लागि रु १३ लाख आवश्यक भएको अस्पतालका चिकित्सकले बताएको उनले बताए । यत्रो रकम आफूले जोहो गर्न नसक्ने हुनाले उनले सङ्घसंस्था, व्यक्तिविशेषसँग सहयोगको अपील गरेका हुन् । आफू सामान्य सिलाइ गरेर घरपरिवार धान्दै आएको र सम्पत्तिको नाममा अरू केही नहुँदा छोराको उपचारको लागि सहयोग गर्न आग्रह गरेका हुन् ।. सहजर मन्सुरीका तीन छोरा र एक छोरी छन् । जेठी छोरी कक्ष्Fा १० मा, जेठो छोरा कक्षा ७ मा र माइलो छोरो कक्ष्Fा ३ मा रेलवे माविमा अध्ययनरत रहेको उनले बताए । साइँलो अफरान रहेको र कान्छो डेढ वर्षको छोरा रहेको उनले बताए । अफरानको कारण अहिले घरपरिवारलाई समस्या भएको र उनको उपचार हुन सकेको खण्डमा परिवारले ठूलो राहत पाउने बताए । कान सुन्न नसक्ने, बोल्न नसक्ने अवस्थाका अफरानका कारण अहिले परिवारका सदस्यले समस्या भोग्दै आएको र उनको स्वास्थ्यलाई लिएर चिन्तित भएको बताए ।",https://eprateekdaily.com/2023/02/26/47825
वीरगंजमा कानून व्यवसायी महिलाको सम्मेलनको तयारी पूरा,स्थानीय,प्रतीक दैनिक,"फाल्गुन ९, २०७९",वीरगंज,"‘पेशागत उत्कृष्टता, हाम्रो प्रतिबद्धता’ मूल नाराका साथ वीरगंजमा फागुन १२, १३ र १४ गते हुने कानून व्यवसायी महिलाहरूको ३०औं राष्ट्रिय सम्मलेन र ४८औं केन्द्रीय कार्यकारिणी परिषद्को भेला सफल बनाउन नेपाल बार एशोसिएशनले आग्रह गरेको छ ।. उच्च अदालत जनकपुरको अस्थायी इजलास वीरगंजको सभाहलमा आयोजना गरिएको पत्रकार सम्मेलनमा बारका केन्द्रीय उपाध्यक्ष अधिवक्ता सुधीरकुमार कर्णले मधेस प्रदेशमा महिला कानून व्यवसायीहरूको सङ्ख्या एकदमै न्यून रहेकाले वीरगंजमा पहिलोपटक भेला गर्न लागिएको बताए ।. वीरगंज नगर सभागृहमा हुन लागेको भेलाको पहिलो दिन प्रधानन्यायाधीश हरिकृष्ण कार्की तथा दोस्रो दिन कार्यकारिणी बैठकको उद्घाटन कानूनमन्त्रीले गर्ने कार्यतालिका रहेको उनले बताए ।. कर्णले देशभरि २२ हजार कानून व्यवसायी रहेका तर मधेसमा महिला कानून व्यवसायीको सङ्ख्या कम रहेको उनले बताए । उनले पर्सामा दुई, धनुषामा छ तथा सप्तरीमा सात गरी १५ जना महिला कानून व्यवसायी मधेस प्रदेशमा रहेको बताए ।. मधेसका विद्यालयमा कानून शिक्षा अध्ययन गर्ने महिलाहरूको सङ्ख्या धेरै रहे पनि अध्ययनपछि कानून व्यवसायतर्फ नलागी फरक पेशा अपनाउने गरेकाले महिलाहरूलाई कानूनी पेशामा कसरी व्यवस्थापन तथा टिकाउन सकिन्छ भन्ने उद्देश्यले वीरगंजमा कार्यक्रमको आयोजना गर्न लागिएको बताए । कर्णले कार्यक्रमको सम्पूर्ण तयारी भइसकेको पनि बताए ।. पत्रकार सम्मेलनमा जिल्ला अध्यक्ष कमलमोहन पोखरेल, दीपक राजभण्डारीलगायतको सहभागिता थियो । कार्यक्रमको सञ्चालन विशाल चौधरीले गरेका थिए ।",https://eprateekdaily.com/2023/02/21/47616
वीरगंज भन्सारले छ महीनामा ७६ अर्ब राजस्व सङ्कलन गर्यो,स्थानीय,प्रतीक दैनिक,"फाल्गुन ९, २०७९",वीरगंज,वीरगंज भन्सार कार्यालयले चालू आवको छ महीनामा ७६ अर्ब ५४ करोड ८८ लाख २८ हजार राजस्व सङ्कलन गरेको छ ।. चालू आवमा भन्सारको वार्षिक राजस्व सङ्कलन लक्ष्य एक खर्ब २२ अर्ब ७७ करोड १८ लाख ५५ हजार रहेको र चालू आवको छ महीनामा ७६ अर्ब ५४ करोड ८८ लाख २८ हजार राजस्व सङ्कलन गरेको सूचना अधिकारी भन्सार अधिकृत रामचन्द्र शर्मा ढकालले बताए । उनले चालू आवको छ महीनामा सङ्कलित राजस्व लक्ष्यको ६२.४ प्रतिशत रहेको बताए । गत आव २०७८/७९ मा एक खर्ब २२ करोड १५ लाख ३७ हजार राजस्व सङ्कलन गर्नुपर्ने लक्ष्य रहेकोमा एक खर्ब ५ अर्ब ९० करोड ८३ लाख ३५ हजार राजस्व सङ्कलन भएको उनले बताए । गत वर्ष लक्ष्यभन्दा ५.७ प्रतिशत राजस्व बढी सङ्कलन भएको सूचना अधिकारी ढकालले बताए ।,https://eprateekdaily.com/2023/02/21/47619
"लघुवित्तको कर्जामा कडाइ, बैंकबाट ऋण लिएकाले लघुवित्तबाट नपाउने",स्थानीय,प्रतीक दैनिक,"फाल्गुन १०, २०७९",१० फागुन/रासस,"नेपाल राष्ट्र बैंकले लघुवित्त कम्पनीको कर्जा प्रवाहमा कडाइ गरेको छ । अब कुनै बैंकबाट कर्जा लिइसकेका ऋणीले लघुवित्त कम्पनीबाट ऋण पाउने छैनन् । साथै एकभन्दा बढी लघुवित्त कम्पनीबाट पनि ऋण लिन नपाउने व्यवस्था राष्ट्र बैंकले गरेको छ ।. ‘नेपाल राष्ट्र बैंकबाट ‘घ’ वर्गको इजाजतप्राप्त लघुवित्त वित्तीय संस्थालाई जारी गरिएको एकीकृत निर्देशन, २०७८’ मा संशोधन गर्दै राष्ट्र बैंकले आजदेखि यस्तो व्यवस्था कार्यान्वयनमा ल्याएको हो ।. ‘बिना धितो सामूहिक जमानीमा वा धितोको सुरक्षणमा लघुकर्जा प्रदान गर्दा एउटा ऋणीलाई एउटामात्र वित्तीय संस्थाले यस व्यवस्थाबमोजिमको कर्जा सीमा ननाघ्ने गरी प्रवाह गर्नुपर्नेछ । वाणिज्य बैंक, विकास बैंक र वित्त कम्पनीबाट कर्जा लिएका ऋणी लघुवित्त वित्तीय संस्थाबाट कर्जा लिन योग्य हुने छैनन् ।’ राष्ट्र बैंकको निर्देशनमा भनिएको छ ।. लघुवित्त कम्पनीबाट ऋण लिंदा अब ऋणीले अन्य बैंक तथा वित्तीय संस्थाबाट कर्जा नलिएको स्वघोषणा गर्नुपर्नेछ । साथै, कर्जा सूचनाका आधारमा समेत अन्य बैंक तथा वित्तीय संस्थाबाट कर्जा लिए/नलिएको यकीन गर्नुपर्नेछ । तर यसअघि नै प्रवाह भइसकेको कर्जाको हकमा भने साविकबमोजिमको किस्ता भुक्तानी तालिकाअनुसार कर्जा चुक्ता गर्नुपर्ने राष्ट्र बैंकले जनाएको छ ।. लघुवित्त कम्पनीको निक्षेप र बचतको ब्याजदरसम्बन्धी नयाँ व्यवस्था लागू गरिएको छ । ‘लघुवित्त वित्तीय संस्थाले प्रवाह गरेको कर्जाको अधिकतम ब्याजदरको कम्तीमा ५० प्रतिशत हुने गरी निक्षेप/बचतको न्यूनतम ब्याजदर तय गर्नुपर्नेछ ।’ राष्ट्र बैंकको निर्देशनमा भनिएको छ ।. लघुवित्त कम्पनीका विभिन्न कोषसम्बन्धी व्यवस्थामा पनि निर्देशिकामार्फत परिमार्जन गरिएको छ । वार्षिक १५ प्रतिशतभन्दा बढी लाभांश वितरणको प्रस्ताव गर्ने लघुवित्त संस्थाले त्योभन्दा माथिको प्रस्तावित लाभांशको ५० प्रतिशतले हुने रकम साधारण जगेडा कोषमा जम्मा गर्नुपर्नेछ ।. यसअघि २० प्रतिशतभन्दा बढी लाभांश वितरणमा त्यस्तो लाभांशको ५० प्रतिशत बराबर जगेडा कोषमा राख्नुपर्ने व्यवस्था रहेको थियो ।. त्यस्तै, ग्राहक संरक्षण कोषसम्बन्धी व्यवस्थामा पनि संशोधन गरिएको छ । यसअघि वार्षिक २० प्रतिशतभन्दा बढी लाभांश वितरणको प्रस्ताव गर्ने लघुवित्त कम्पनीले २० प्रतिशतभन्दा माथिको प्रस्तावित लाभांशको २५ प्रतिशत हुन आउने रकम ग्राहक संरक्षण कोषमा राख्नुपर्ने व्यवस्था थियो ।. त्यसलाई संशोधन गरेर वार्षिक १५ प्रतिशतभन्दा बढी लाभांश वितरण गर्ने संस्थाले त्योभन्दा माथिको प्रस्तावित लाभांशको ३५ प्रतिशत र बैंक ग्राहक संरक्षण कोषमा राख्नुपर्ने व्यवस्था ल्याइएको छ ।. लघुवित्त कम्पनीको संस्थागत सामाजिक उत्तरदायित्वसम्बन्धी व्यवस्थामा पनि परिमार्जन गरिएको छ । यसअघि लघुवित्त कम्पनीले आफ्नो खुद मुनाफाको कम्तीमा एक प्रतिशत रकम सामाजिक उत्तरदायित्व कोषमा जम्मा गर्नुपर्ने व्यवस्था थियो ।. त्यसलाई संशोधन गर्दै राष्ट्र बैंकले वार्षिक १५ प्रतिशतभन्दा बढी लाभांश वितरणको प्रस्ताव गर्ने कम्पनीले १५ प्रतिशतभन्दा माथिको प्रस्ताविक लाभांशको १० प्रतिशत बराबर हुने रकम संस्थागत सामाजिक उत्तरदायित्वका लागि छुट्याउनुपर्ने जनाएको छ ।",https://eprateekdaily.com/2023/02/22/47646
दोस्रो बिहे गर्ने बेहुलालाई प्रहरीले छाडेपछि चौतर्फी आलोचना,स्थानीय,प्रतीक दैनिक,"फाल्गुन ९, २०७९",वीरगंज,"पत्नी हुँदाहुँदै अर्को विवाह गर्न लागेका बेहुलालाई पर्सा प्रहरीले हिजो कारबाई नगरी छोडेपछि अहिले चौतर्फी आलोचना शुरू भएको छ ।. जन्ती लिएर बिहे गर्न पुगेको बेला बेहुलीको घरबाट प्रहरी चौकी परवानीपुरको टोलीले बेहुलालाई नियन्त्रणमा लिएको थियो ।. बेहुलालाई पक्राउ गर्दा बिहे नभएकोले मुद्दा चलाउन नमिल्ने प्रहरी नायब उपरीक्षक दीपक गिरीले बताए ।. राजनीतिक दबाबमा पर्सा प्रहरीले कुनै कारबाई नगरी तीन घण्टापछि बेहुलालाई छोडेकोले पर्सा प्रहरीको आलोचना हुन थालेको हो ।. भारत, नरकटियागंज निवासी तामिस देवानकी छोरी शबनम खातुनसँग चार वर्षअघि धार्मिक परम्परा अनुसार बहुदरमाई नपा–१ विश्रमपुर निवासी अतावद्दीन देवानले बिहे गरेका थिए । दुई वर्षदेखि पत्नीलाई कुटपिट गर्दै घरबाट निकालेपछि उनी माइतीमा बस्दै आएकी छिन् ।. कुटपिटले घाउचोट लागेको बेला पत्नीले कारबाहीको लागि माग गर्दै जिल्ला प्रहरी कार्यालय, पर्सामा पटकपटक उजूरी दिएकी थिइन् । बच्चाको जन्मदर्ता तथा आफ्नो नागरिकता बनाइदिन पनि प्रहरीकहाँ उनले उजूरी दिएकी थिइन् । प्रहरीले पक्राउ गरेका देवानले बिहे नगरे पनि आफूलाई अन्याय गरेको उनले बताइन् । पीडित शबनमका भाइ शौकत अलीले प्रहरीले हिजो वडाध्यक्षको जिम्मा लगाएर मङ्गलवार छलफल गर्ने शर्तमा छोडेपछि दुःख लागेको बताए । बेहुलाको भेषभूषामा बिहे गर्ने बेहुलीको घरबाट प्रहरीले रङ्गेहात पक्राउ पर्दा पनि विनाकारबाही प्रहरीले छोडेपछि आफ्नी दिदी अन्यायमा परेको बताए । आज भएको छलफलमा एक महीनाभित्र जन्मदर्ता तथा नागरिकता बनाइदिने सहमति भएको अलीले बताए । तर यस्तो सहमति पटकपटक हुने गरेको पीडित शबनमको आरोप छ ।",https://eprateekdaily.com/2023/02/21/47610
साढे सात महीनापछि भलुवाही र गादीको खोलाको ठेक्का लाग्यो,स्थानीय,प्रतीक दैनिक,"फाल्गुन १०, २०७९",पंचगावाँ,"छिमेकी जीराभवानी गाउँपालिकासँगको विवाद र वातावरणीय परीक्षण प्रतिवेदन तयार नभएको कारण पटेर्वासुगौली गाउँपालिकाले चालू आवको साढे सात महीनापछि आफ्नो क्षेत्रका दुईवटा खोलाको बुधवार टेन्डर गर्न भ्याएको छ ।. जीराभवानी गापासँग भलुवाही खोलामा विवाद थियो । दुवै गापा भएर बग्ने यो खोलाको विवाद अदालतमा पुगेकोले दुवै गापाले नदीजन्य पदार्थको ठेक्का गर्न सकेका थिएनन् । तर हालै अदालतले आफ्नो क्षेत्रभित्र पर्ने खोलाको टेन्डर गर्न पाउने गरी निर्णय सुनाएपछि पटेर्वासुगौली गापाले आज भलुवाही र गादी खोलाको समेत टेन्डर गर्न सफल भएको छ । गादी खोलाको वातावरणीय परीक्षण प्रतिवेदन तयारमा ढिला भएको थियो । सरोकारवाला कार्यालयहरू स्थानीय तह, वन, भूमिसुधार तथा मालपोत, जिल्ला प्रशासनलगायतका कार्यालयहरूले स्थलगत निरीक्षण गरेर जिल्ला समन्वय समितिको प्राविधिकले तयार पारेको वातावरणीय परिक्षण प्रतिवेदन वनले स्वीकृत गरेपछि ठेक्का लगाउन पाउने व्यवस्था छ । एकपटक प्रतिवेदन स्वीकृत भएपछि पाँचवर्षका नविकरण गराउन पर्दैन । चालु आवमा सो दुई खोलाको वातावरणीय परिक्षण प्रतिवेदनको पाँच वर्ष पुरा भएको थियो र नयाँ प्रतिवेदन तयार हुन समय लागेको हो ।. पटेर्वासुगौली गापाले भलुवाही खोलाको नदिजन्य पदार्थको दुई वटा फर्मको टेन्डर परेकामा सबैभन्दा बढी रु ५१ लाख ४७ हजारमा आगामी असारमसान्तसम्मका लागि ठेक्का माग गरेको आयुष कन्सट्रक्सन बिजवनिया–७ का मुस्तफा आलमलाई दिएको छ । यसैगरी गादी खोलाको टन्डर रु ३४ लाख २५ हजारमा उज्जवल निर्माण सेवाका रोशन सिंहले पाएका छन । यो खोलाको नदिजन्य पदार्थको उत्खनन्का लागि तीनजना ठेकदारले टन्डर भरेका थिए । सबैभन्दा बढी रोशनले भरेकोले उनलाई ठेक्का दिइएको पटेर्वासुगौली गापाले जनाएको छ ।",https://eprateekdaily.com/2023/02/22/47658
"मधानी महायज्ञ : विद्युत् कर्मचारी र मेला समितिबीचको विवाद बढ्दै, एकपक्षद्वारा हडतालको धम्की, अर्काे पक्षद्वारा आन्दोलनको धम्की",स्थानीय,प्रतीक दैनिक,"फाल्गुन १०, २०७९",रौतहट,"मधानी महायज्ञ मौलापुरको मेला व्यवस्थापन समितिका संयोजक ठगा दास नेतृत्वको टोलीले मौलापुर नागरिक समाजले बुधवार जिल्ला प्रशासन कार्यालय रौतहटका प्रमुख जिल्ला अधिकारी धर्मेन्द्र झालाई ज्ञापनपत्र बुझाएको छ ।. यही फागुन ५ गतेका दिन उपराष्ट्रपतिको कार्यक्रम बिथोल्ने उद्देश्यले नेपाल विद्युत् प्राधिकरणको मौलापुर वितरण केन्द्रका प्रमुखले विभिन्न गलत क्रियाकलाप गरेको ज्ञापनपत्रमा आरोप लगाइएको छ ।. नगर क्षेत्रमा २४ घण्टै विद्युत् प्रवाह गर्नुपर्नेमा अनावश्यक विद्युत् कटौती गरेको, विद्युत् केन्द्रको वार्षिक बजेटको रकममा व्यापक हिनामिना हुने गरेको, ट्रान्सर्फमर, पोल तार वितरण गर्दासमेत पैसा असुल्ने गरेको, विद्युत् केन्द्रको ठेकेदारहरूसँगको मिलिभगतमा कमसल सामान खरीद गरेर अनियमितता गर्दै आएको जस्ता आरोपहरू ज्ञापनपत्र मार्फत लगाइएको छ ।. मधानी महायज्ञ मौलापुरका मेला व्यवस्थापन समितिका संयोजक ठगा दासारा हस्ताक्षरित ज्ञापनपत्रमा मागहरू तत्काल सम्बोधन गरी विद्युत् केन्द्रका प्रमुखलगायत दोषी कर्मचारीहरूलाई कारबाही नगरेको खण्डमा जिल्लाभरि सङ्घर्षको कार्यक्रम अगाडि बढाउने चेतावनी पनि दिइएको छ ।. यसैगरी वितरण केन्द्र मौलापुरका कर्मचारीहरूले प्रेस विज्ञप्ति प्रकाशित गरी त्रिभुवन साह भन्ने अमर साहलगायत २० जनाको समूहले कार्यालय परीसरभित्र प्रवेश गरी गुण्डाशैलीमा सहायक इन्जिनीयर महेन्द्रप्रसाद चौधरीलाई डाइरेक्ट लाइन जडान दवाब दिएको र अनाहक डियुटीमा कार्यरत निजलाई गालीग्गलौज गर्नुका साथै कुटपिट गरेर डाइरेक्ट लाइन जडान गर्न बाध्य पारिएकोमा विरोध जनाएका छन । उनीहरूले विज्ञप्तीमार्फत कर्मचारी असुरक्षित महसुस गरिरहेकोले दोषीमाथी २४ घण्टा भित्र कारवाई नभए सम्पुर्ण कार्य ठप्प गरी आन्दोलनमा जाने बाध्य हुने चेतावनी दिएका छन ।. घटना सम्बन्धमा नेपाल विधुत प्राधिकरण राष्ट्रिय कर्मचारी युनियन मधेश प्रदेश जनकपुरका प्रदेश सचिव राजकुमार यादव र नेपाल विधुत प्राधिकरण कर्मचारी सङ्घ मधेश प्रदेश जनकपुरका प्रदेश सचिव आलोक तिवारीद्धारा हस्ताक्षरित प्रेस विज्ञप्तिीमा कारवाईको माग गरिएको छ ।. मौलापुर नगर पालिकाका निमित प्रशासकीय अधिकृत रामबाबु साहको लपरवाहीको कारण मौलापुर मधानी महायज्ञमा वादविवाद उत्पन्न भई चरमोत्कर्षमा पुगेको बताइन्छ । उनले मधानी यज्ञमा अस्थायी मिटर जडान गरी विधुत प्रवाह गरि दिनका लागि प्राधिकरणलाई पत्र पठाएको भए विधुत कर्मचारीले विधुत लाइन जडान गर्ने थिए । तर पत्र नपठाएको कारण लाइन जडान नगरिएको र सोही विषयलाई लिएर विधुत कर्मचारी पक्ष र मेला व्यवस्थापन पक्षमा कुटाकुट गाली ग्लौजको अवस्था सृजना भएको थियो । मेला व्यवस्थापन समितिले अवैद्य रूपमा डाइरेक्ट विधुत लाइन जडानका लागि सहायक इन्जिनियर चौधरीलाई गालि गलौज र कुटपिट गरी लाइन जोडन बाध्य पारेका थिए । यो विषयलाई लिएर विधुत कर्मचारीले प्रहरीमा जाहेरी दिएका छन । स्थानिय प्रहरी प्रशासनले दुवैतर्फको झगडा मिलाउने प्रयास गरिरहेको छ भने सहमति नभए मुद्दा दर्ता गरिने स्रोतले जनाएको छ ।",https://eprateekdaily.com/2023/02/22/47654
सात महीनामा ३२१ जनाले ज्यान गुमाए,स्थानीय,प्रतीक दैनिक,"फाल्गुन ११, २०७९",जीतपुर,"नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय, पथलैयाले सात महीनामा एक हजार ४०० जना सवारी चालकसँग रु ११ लाख ३७ हजार जरिवाना असुल गरेको सूचना अधिकृत प्रहरी निरीक्षक सुशील आचार्यले बताएका छन् ।. उनले कसूरबमोजिम पटके जरिवाना रु पाँच सयदेखि पाँच हजारसम्म असुल गरिएको उनले बताए ।. आव २०७९/८० को साउन–माघ सात महीनामा २३२ बस, मिनी बस, सुमोका चालकसँग एक लाख ९७ हजार, ७२२ निजी कार, जीपका चालकसँग पाँच लाख ५७ हजार, २१९ मोटरसाइकलका चालकसँग एक लाख ४० हजार, २४४ वटा ट्रक, टिपर, ट्याक्टरका चालकसँग दुई लाख ४१ हजार गरी रु ११ लाख ३७ हजार जरिवाना गरिएको छ ।. यस अवधिमा तीन हजार ३४१ पटक दुर्घटना हुँदा ३२१ जनाले ज्यान गुमाएका छन् ।. ज्यान गुमाउनेमा २९ जना बालबालिका, २३८ जना पुरुष र ५४ जना महिला रहेको प्रहरी नायब निरीक्षक सुरेन्द्र कोइरालाले बताए ।",https://eprateekdaily.com/2023/02/23/47701
"पर्सामा रासायनिक मलको अभाव, भारतीय बजारकै भर",स्थानीय,प्रतीक दैनिक,"फाल्गुन १०, २०७९",सेढवा,"पर्साको ग्रामीण भेगका किसानहरूले भारतीय रासायनिक मलको भरमा बाली लगाउँदै छन् । अहिले किसानहरूले सुर्ती, चैते धान र मकैबाली भारतीय रासायनिक मलको भरोसामा लगाउँदै छन् ।. जिल्लाका ठोरी, जीराभवानी, पटेर्वासुगौली र सखुवाप्रसौनीका किसानहरू यी बालीका रोपाइँ कार्यमा लागेका छन् भने कतिपय किसान रोप्ने तैयारीमा छन् ।. जीराभवानी गाउँपालिका–१ शान्तिनगरका किसान तिलकबहादुर श्रेष्ठले सुर्तीबाली रोपाइँका लागि नेपाली बजारमा मल नपाएकोले भारतीय बजारबाट खरीद गरी रोपाइँ गरिरहेको बताए । माघी सुर्ती अन्तर्गत एचडी जातको सुर्ती रोपाइँका लागि डिएपी, युरिया र पोटास भारतीय बजार भङ्गाहाबाट ल्याएको उनले बताए ।. त्यस्तै, चैते धान (हर्दिनाथ)को रोपाइँ शुरू नभए पनि बीउ राख्ने काम भइरहेको छ । जीराभवानी गापा–२ निवासी मोहन चौधरीले चैते धानबालीको बीउ राखेको बताए । स्थानीय कृषि सहकारी संस्थामा रासायनिक मल नपाए भारतीय बजारबाट ल्याउने योजना रहेको चौधरीको भनाइ छ ।. ठोरी गापा–५ बुद्धटोलका किसान दावा लामाले किसानले बाली लगाउने समयमा सधैं मल नपाउने गुनासो गरे । मकै रोप्नका लागि खेत तैयारी अवस्थामा रहेको तर मलको पर्खाइमा रहेको बताए । दुई/चार दिन मल नपाए महँगोमा भएपनि भारतीय बजारबाट किनेर ल्याउने लामाले बताए ।. नेपालमा रासायनिक मलको आपूर्ति कृषि सामग्री कम्पनी र साल्ट ट्रेडिङ कम्पनीले कृषि सहकारी संस्थामार्फत गर्दै आएका छन् ।",https://eprateekdaily.com/2023/02/22/47661
७५ जना चालकलाई ५८ हजार जरिवाना,स्थानीय,प्रतीक दैनिक,"फाल्गुन ९, २०७९",पर्सागढी,"जिल्ला ट्राफिक कार्यालय, पर्साले जनता सडकमा मङ्गलवार सवारीसाधन चेकजाँच गरेको छ ।. वीरगंज महानगरपालिका–३१ मिलनचोकको जनता सडकमा सवारी चेकजाँच गरेको हो ।. जिल्ला ट्राफिक कार्यालय, पर्साका प्रहरी निरीक्षक ध्रुवप्रसाद दाहाल नेतृत्वको ट्राफिक प्रहरीले जनता सडकमा चल्ने निजी तथा भाडाका सवारीसाधन चेकजाँच गर्दा ७५ वटा सवारीसाधनलाई कारबाई गरिएको र सोबाट ५८ हजार रुपैयाँ जरिवाना असुल गरिएको प्रनि दाहालले बताए ।. अधिकांश सवारी चालकका सवारी अनुमतिपत्र र सवारीसाधनको कागजात नरहेकाले जरिवाना गरिएको र ट्राफिक नियमबारे सचेतना दिई छाडिएको उनले बताए ।",https://eprateekdaily.com/2023/02/21/47601
स्कार्पियोको ठक्करबाट बालकको मृत्यु,स्थानीय,प्रतीक दैनिक,"फाल्गुन ९, २०७९",वीरगंज,"ठोरी गाउँपालिका–४ विजयबस्तीस्थित हुलाकी सडकखण्डमा स्कार्पियोको ठक्करबाट मङ्गलवार बिहान एकजना बालकको मृत्यु भएको छ ।. ठोरीबाट वीरगंजतर्फ आउँदै गरेको वाग्मती प्रदेश–०१–०२७ च ०३०३ नंको स्कार्पियोको ठक्करबाट ठोरी गापा–४ बस्ने १३ वर्षीय विश्वास श्रेष्ठ गम्भीर घाइते भएका थिए । उनको तराई अस्पतालमा उपचारको क्रममा मृत्यु भएको जिल्ला प्रहरी कार्यालय, पर्साले जनाएको छ ।. कोचिङ पढेर घर फर्किने क्रममा स्कार्पियोले ठक्कर दिंदा श्रेष्ठको टाउको र शरीरमा गम्भीर चोट लागेर घाइते भएपछि प्रहरी चौकी विजयबस्तीले तराई अस्पताल वीरगंजमा पुर्याएकोमा उपचारको क्रममा आज बिहान सवा १० बजे मृत्यु भएको जिप्रका, पर्साले जनाएको छ ।. प्रहरीले स्कार्पियो चालक चितवन माडी–३ बस्ने वर्ष २५ को पदमविलास पन्तलाई पक्राउ गरेको छ ।",https://eprateekdaily.com/2023/02/21/47613
"परम्परागत बाजामा मोह कम, आधुनिक बाजातर्फ आकर्षण बढ्दै",स्थानीय,प्रतीक दैनिक,"फाल्गुन ९, २०७९",सेढवा,"पछिल्लो समयमा वैवाहिक कार्यक्रमलगायत उत्सव पर्वहरूमा डिजे, बैन्डबाजा, सात सहेलियालगायतका आधुनिक बाजाहरूमा आकर्षण बढेसँगै पर्सा जिल्लामा बसोवास गर्ने विभिन्न जाति, समुदायको परम्परागत बाजागाजाप्रति आकर्षण घट्दो छ ।. आदिवासी जनजाति थारू, तामाङ, नेवार तथा मधेसी समुदायका परम्परागत बाजाका साथै आदिवासी जनजाति थारू समुदायका परम्परागत मानर, डम्फू, हेला खुर्दुक, ढाक तासा, धुतुवा, बाँसुरीलगायतका बाजाहरूको प्रचलन अहिले निकै घटेको छ ।. थारू कल्याणकारिणी समितिका केन्द्रीय सदस्य बृजमोहन चौधरीले अहिले मानिसहरूको रोजाइमा परम्परागत मानर, डम्फू, हेला खुर्दुक, ढाक तासा, धुतुवा, बाँसुरीलगायतका बाजाहरू नपर्ने गरेको बताए । उनले थारू समुदायले विवाह तथा अन्य खुशीका अवसरमा परम्परागत संस्कृति झल्किने बाजाहरू बजाएर रमाइलो गर्दै आए पनि हालका दिनमा त्यसको विकल्पमा डिजे, बैन्डबाजा र सात सहेलियालगायतका बाजाहरूप्रति आकर्षण बढेको बताए ।. उनले गाउँटोलमा परम्परागत बाजा बजाउने पेशाकर्मीहरूलाई समाजमा जिम्मेवारी दिएर मिलाएर बसाएको बताए ।. अहिले पर्सामा बसोबास गर्ने विभिन्न समुदायका परम्परागत बाजाहरू लोप हुने क्रममा रहे पनि ढाक तासा, हेला खुर्दुक बाजाको प्रयोग सानो परिमाणमा भइरहेको बताए ।. नेवार समुदायको परम्परागत धिने बाजा पर्साबाट विस्थापित नै भएको ठोरी गापा–४ विजयबस्तीका रामबहादुर श्रेष्ठ बताउँछन् । परम्परागत संस्कृति, लोकबाजा जोगाउन नेवार समुदायमा विभिन्न सङ्घसंस्था गठन गरिएको तर ती सबै राजनीतिक आस्थाका संस्था भएकाले परम्परा जोगाउनेतर्फ आकर्षित हुन नसकेकाले परम्परागत बाजा जोगाउनेतर्फ कसैले पहल नगरेको उनको आरोप छ ।. तामाङ समुदायका अगुवा ठोरी गापा–५ सुवर्णपुरका भीमबहादुर पाख्रिनले पश्चिमी सभ्यता नेपाली समुदायमा हाबी हुँदै गएकाले सबैजसोले परम्परागत बाजाको साटो आधुनिक बाजाको प्रयोग गरिरहेको बताए । तामाङ समुदायका परम्परागत डम्फू, मुचुङ्गा, टुनालगायतका बाजा लोप भएको पाख्रिनले बताए । अहिले वैवाहिक कार्यक्रममा समेत यो बाजाको प्रयोग हुन छाडेको उनले बताए ।. बाहुन, क्षत्री समुदायको परम्परागत पञ्चे तथा नरसिंह बाजा पनि लोप हुने अवस्थामा छ । पहाडी जिल्लाका केही स्थानमा यस्ता बाजाहरू सुन्न सकिए पनि शहर बजारबाट यस्तो बाजा लोप भएको छ ।. डिजे, बैन्डबाजा, सात सहेलियालगायतका आधुनिक बाजाहरूको आवाज चर्को हुने गरेकाले मुटुका बिरामी र बूढापाकाहरूलाई समस्या हुने गरेको छ । यसका साथै अश्लील गीत तथा अश्लील पहिरनको प्रदर्शन हुँदा विकृति मौलाउँदै गएको छ ।. डिजे, बैन्डबाजा, सात सहेलियालगायतको चर्काे स्वर र अश्लील गीतहरूको प्रदर्शनमा पर्सा जिल्लाको पोखरिया नगरपालिकाले रोक लगाएको थियो । वीरगंज महानगरमा पनि स्थानीय प्रहरीले राति १० बजेपछि मात्र यस्ता बाजागाजाहरूको प्रदर्शन तालिका बनाएको थियो । बाराका केही पालिकाहरूले पनि रोक लगाएका थिए । घोषणा त भयो तर कार्यान्वयन हुन सकेन । अहिले वैवाहिक कार्यक्रमको अवसरमा पर्सा जिल्लाका सबैजसो पालिकामा डिजे, बैन्डबाजा र सात सहेलियामा अश्लील गीत र अश्लीलता प्रदर्शन हुँदै आएको छ । यस अतिरिक्त ग्रामीण क्षेत्रमा अश्लील नाचका कार्यक्रम जारी छ । भर्खरै अश्लील नाच हेर्न जाने क्रममा एकजना १४ वर्षीय बालकको दुर्घटनामा परेर मृत्यु भएको छ ।",https://eprateekdaily.com/2023/02/21/47585
महानगरपालिकाद्वारा तीनवटा स्वास्थ्य संस्थामा सिल,स्थानीय,प्रतीक दैनिक,"फाल्गुन १०, २०७९",वीरगंज,"वीरगंज महानगरपालिका कार्यालयले स्वीकृतिविना नै सञ्चालित वीरगंज महानगर–४ बिर्ता क्षेत्रका तीनवटा स्वास्थ्य संस्था सिल गरेको छ ।. महानगरपालिकाद्वारा गठित स्वास्थ्य संस्था दर्ता, अनुमति तथा नवीकरण समितिले स्वीकृतिविा सञ्चालनमा रहेका चित्रांश पोली हेल्थ क्लिनिक, प्याथोलोजी ल्याब र श्री गणेश डाइग्नोस्टिक सेन्टरमा शिल गरिएको समितिका सदस्य जयप्रकाश महतोले बताए । तीनवटै स्वास्थ्य संस्था स्वीकृति बेगर सञ्चालनमा रहेको र त्याहाँका ल्याबहरूले म्याद गुज्रेका केमिकल तथा औषधी प्रयोग गरेर रिपोर्ट तयार गर्ने गरेको भेटिएको उनले बताए ।. महानगरपालिकाले एक सातादेखि वीरगंजमा सञ्चालित प्याथोलोजी तथा क्लिनिकहरूको अनुगमन गर्दै आएको थियो ।. अनुगमनमा स्वीकृति नलिई सञ्चालनमा रहेको भेटिएपछि आज शिल गरिएको महानगरपालिकाका स्वास्थ्य शाखा प्रमुख रितेश जयसवालले बताए ।. जिल्ला प्रशासन कार्यालय, महानगरपालिका र प्रहरीको रोहबरमा तीनै वटा संस्थामा शिल गरिएको हो ।. टोलीले अनुगमनका क्रममा तराई डाइग्नोस्टिक, शुभम क्लिनिक र वीरगंज डेन्टल क्लिनिक एण्ड इम्प्लान्ट सेन्टर पनि मापदण्ड विपरित सञ्चालनमा रहेका पाइएको र उनीहरूलाई तत्काल बन्द गर्न र मापदण्ड पुरा गरेर सञ्चालन गर्न चेतावनी दिइएको स्वास्थ्य शाखा प्रमुख जयसवालले बताए ।. आज तीनवटा स्वास्थ्य संस्थामा शिल गरिएको र अनुगमनमा टोली सबै स्थानमा घुमिरहेको सुचना सार्वजनिक भएपछि अनुमति नलिएर सञ्चालनमा रहेको क्लिनिक, डाइग्नोस्टिक सेन्टर तथा औषधी पसल सञ्चालकहरू सटर बन्द गरेर फरार भएको समितिका सदस्य महतोले बताए ।. अनुगमन टोलीमा नर्सिङ्ग अधिकृत इन्दिरा लोहनी, जिल्ला प्रशासन कार्यालयका प्रतिनिधि, प्रहरीलगायतको सहभागिता थियो ।",https://eprateekdaily.com/2023/02/22/47664
पटेर्वासुगौलीमा २५ जनाद्वारा रक्तदान,स्थानीय,प्रतीक दैनिक,"फाल्गुन ७, २०७९",पंचगावाँ,"पटेर्वासुगौली गाउँपालिकाको सहयोगमा सहज सेवा सीप विकास केन्द्रले आयोजना गरेको रक्तदान कार्यक्रममा २५ जनाले रक्तदान गरेका छन् ।. आइतवार नेपाल राष्ट्रिय आधारभूत विद्यालय, सोनवर्षाको प्राङ्गणमा आयोजित रक्तदान कार्यक्रममा हैदर अन्सारी, सुलेमान मियाँ दर्जी, पवन कुशवाहा, अमरेन्द्र गिरी, कान्ति देवी, सङ्गीता देवी, ठग चौधरी, श्रीकान्त चौधरी, चन्दन चौधरी, कन्हैया यादव, बबलु गिरीलगायत २५ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. वडाध्यक्ष फरमान मियाँ अन्सारीको अध्यक्षतामा भएको कार्यक्रममा स्वास्थ्य शाखा प्रमुख भुजेन्द्रप्रसाद यादव, वडा नं ३ का कार्यवाहक अध्यक्ष हैदर अन्सारी, नेपाली काङ्ग्रेसका नेता सुलेमान मियाँ दर्जी, इलाका प्रहरी कार्यालय, पटेर्वासुगौलीका प्रहरी निरीक्षक किशोर आचार्य, रङ्गपुर प्रहरी चौकीका प्रसनि पवन कुशवाहालगायतले मन्तव्य व्यक्त गर्दै अरूको ज्यान जोगाउनुजस्तो ठूलो पुण्य अरू केही नभएको बताए । कार्यक्रमको सञ्चालन सुस्मिताकुमारी चौधरीले गरेकी थिइन् ।",https://eprateekdaily.com/2023/02/19/47518
जीराभवानी मेला शुरू,स्थानीय,प्रतीक दैनिक,"फाल्गुन ६, २०७९",सेढवा,"पर्सा जिल्लाको ऐतिहासिक तथा धार्मिक जीराभवानी मेला शनिवार शिवरात्रिदेखि भव्यरूपमा शुरू भएको छ ।. महाशिवरात्रिको अवसरमा लागेको मेलामा शनिवार बिहानदेखि भक्तजनहरूको घुइँचो लागेको थियो । एक हप्तासम्म चल्ने मेलामा आज ग्रामीण भेगका किसानहरूले विशेषरूपमा पूजा गरे । किसानहरूले निराहार व्रत बसी प्रसाद बनाएर भगवान् भोलेनाथको कथावाचन गरी मनाएका थिए । जीराभवानी मेलामा आज भगवान् शिवको मूर्तिमा जल चढाउन आउनेहरूको ठूलो भीड लागेको थियो । मेला समितिबाट खटेका सामाजिक परिचालक तथा जनपद र सशस्त्र प्रहरीले भक्तजनहरूको व्यवस्थापन गरेका थिए । मेला भर्न पर्सा, बारा, चितवन र भारतको बिहार राज्यबाट भक्तजनहरू बर्सेनि आउने गर्छन् । पहिलो दिन वीरगंजबाट आउने भक्तजनहरूको सङ्ख्या बढी रह्यो ।",https://eprateekdaily.com/2023/02/18/47468
"एमाले पर्सा जिल्ला कमिटी विघटन, डा शर्माको संयोजकत्वमा आयोजक समिति",स्थानीय,प्रतीक दैनिक,"फाल्गुन ५, २०७९",वीरगंज,"नेकपा एमाले पर्सा जिल्ला कमिटी विघटन भएको छ । प्रदेश कमिटीले फागुन ४ गते जिल्ला कमिटी विघटन गरेको हो ।. जिल्ला कमिटी विघटन गर्दै डा विश्वम्भर शर्माको संयोजकत्वमा आयोजक समिति बनाएको छ । वैशाख १७ र १८ गते जिल्ला अधिवेशन गर्ने गरी डा शर्मालाई आयोजक समितिको संयोजक तोकेको छ ।. स्थानीय चुनाव र प्रतिनिधिसभा तथा प्रदेशसभा निर्वाचनमा जिल्ला कमिटीको भूमिका प्रभावकारी नभएको भन्दै विघटन गरिएको छ भने जिल्ला कमिटी अध्यक्ष जयप्रकाश थारूलाई प्रदेश कमिटीको सचिवालय सदस्य बनाइएको छ ।. एमाले जिल्ला कमिटीमा १३५ जना सदस्य छन् । गत फागुन १९ गतेको अधिवेशनबाट जिल्ला कमिटी गठन भएको थियो ।. एक वर्ष नपुग्दै कमिटी विघटन गरिएको छ ।. यसैगरी, स्थानीय, प्रदेशसभा तथा प्रतिनिधिसभा चुनावमा पार्टी हितविपरीत काम गरेको भन्दै पर्सा जिल्लाका पाँचजना र सर्लाहीका एकजनालाई कारबाई गरिएको छ ।. तीनै तहका निर्वाचन सकिएपछि प्रदेश कमिटीले आठवटै जिल्ला कमिटीसँग चुनावसम्बन्धी समीक्ष्Fासहितको प्रतिवेदन माग गरेको थियो । चुनावमा पार्टीविरुद्ध घात गर्नेहरूको सूची पठाउन भनिएकोमा पर्सा जिल्लाका पाँचजना कारबाईमा परेका हुन् ।. प्रदेश कमिटीले गरेको कारबाईमा सर्लाहीका एकजनासहित पर्सा जिल्लाका पाँचजना गरी छजना कारबाईमा परेका हुन् ।. प्रदेशका छजना कारबाईमा पर्दा पर्साकै पाँचजना. एमाले प्रदेश कमिटीले तीनै तहका चुनावमा पार्टी हितविपरीत कार्य गरेको भनेर प्रदेशका आठ जिल्लाबाट छजनालाई कारबाई गरेकामा पर्सा जिल्लाकै पाँचजना परेका छन् ।. प्रदेश कमिटी उपाध्यक्ष सर्लाहीका रेवती पन्तसहित पर्सा जिल्ला कमिटीका सचिव एवं छिपहरमाई गापा अध्यक्ष मनोज गुप्ता, जिल्ला कमिटी सदस्य एवं सखुवाप्रसौनी गापाका अध्यक्ष यशवन्त यादव, जीराभवानी गापाका पूर्वअध्यक्ष रामप्रीत महतो थारू, सखुवाप्रसौनी गापा–१ का अध्यक्ष वासुदेव महतो थारू र प्रदेश कमिटी सदस्य बसरुद्दीन अन्सारी गरी पाँचजनामाथि प्रदेश कमिटीले कारबाई गरेको छ ।",https://eprateekdaily.com/2023/02/17/47447
मधानी महोत्सवमा नेपाली र भारतीय पहलवानको भव्य कुश्ती प्रदर्शन,स्थानीय,प्रतीक दैनिक,"फाल्गुन ७, २०७९",गरुडा,"रौतहटको मौलापुर नगरपालिका–५ स्थित मधानी महोत्सवको अन्तिम दिन नेपाली र भारतीय कुश्तीबाजको भव्य कुश्ती प्रतियोगिता सम्पन्न भएको छ । दुवै देशका दर्जनौं पहलवानको कुश्ती मनोरञ्जक र उत्तेजक रहेको दर्शकहरूले बताएका छन् ।. भारतको बिहार र उत्तर प्रदेशका विभिन्न पहलवानका साथै मध्यप्रदेशबाट बाबा नायक, काला तोता, बगड, भीम, सन्तोष, पिन्स, कल्लु पहलवानले मेलामा प्रतिस्पर्धा गरेका थिए ।. यसैगरी, राजस्थानका ठाकुर जल्लाद सिंह, सुरेन्द्र सिंह ठाकुर, ठाकुर भुपेन्द्र सिंह, शैतान सिंह, अजित, मङ्गल तथा जीतेन्द्र पहलवानले कुश्ती प्रतियोगितामा गज्जबको खेल प्रदर्शन गरेका थिए ।. कुश्तीमा नेपालका पहलवानहरू बुनीलाल, मुक्तान, ब्रह्मदेव, देवा थापालगायतले सहभागिता जनाउँदै कुश्ती प्रदर्शन गरेका थिए ।. मौलापुर नगरपालिकाले हरेक वर्ष महाशिवरात्रिको अवसरमा मधानी महोत्सव गर्दै आएको छ । पुराताŒिवक महादेव मन्दिरमा हरेक वर्ष आयोजना हुने गरेको मधानी महोत्सवलाई विशिष्ट बनाउन तीन दिनसम्म विभिन्न कार्यक्रम सञ्चालन हुँदै आएको थियो ।. शुक्रवार उपराष्ट्रपति नन्दकिशोर पुनद्वारा उद्घाटन गरिएको मधानी महोत्सवको दोस्रो दिन शनिवार भारतीय कलाकारहरूको प्रस्तुति थियो भने आइतवार कुश्ती प्रतियोगिताको आयोजना गरिएको थियो ।. मेला भव्यरूपमा सम्पन्न भएको नगरप्रमुख रीनाकुमारी साहले जानकारी गराइन् ।",https://eprateekdaily.com/2023/02/19/47515
अतिक्रमित रेलवेको जग्गा सम्बन्धमा अख्तियारको चासो,स्थानीय,प्रतीक दैनिक,"फाल्गुन ७, २०७९",जीतपुर,"अख्तियार दुरुपयोग अनुसन्धान आयोग काठमाडौंले वीरगंजको पावरहाउस चोकदेखि पथलैयासम्म २२ किलोमिटर सडकखण्डको ६६ फिट चौडा जग्गा विभिन्न व्यक्ति र उद्योगहरूले कब्जा गरेको भन्दै सरोकारवाला कार्यालयलाई पत्राचार गरेको छ ।. जिल्ला प्रशासन कार्यालय पर्सा, बारा, जीतपुरसिमरा उपमहानगरपालिका कार्यालयलाई माघ १० गते अख्तियारले रेलवेको जग्गा विभिन्न व्यक्ति, संस्था र उद्योगहरूले कब्जा गरेको भन्दै पत्राचार गरेको जनाएकोे छ ।. रक्सौल–अमलेखगंज रेलमार्गमा पर्ने तत्कालीन नेपाल गर्भमेन्ट रेलवेको एक हजार ७४९ बिघा जग्गा अतिक्रमित भएको अख्तियारले जनाएको छ । उक्त जग्गामध्ये वीरगंजको पावरहाउसचोकदेखि राजमार्गको पथलैयासम्म २२ किलोमिटर खण्डको ६६ फिट चौडा जग्गा विभिन्न व्यक्ति र उद्योगहरूको कब्जामा रहेको र कतिपयले नयाँ नापीबाट प्रमाणित गराएर रेलवेको जग्गा व्यक्तिगत बनाइसकेको अख्तियारको पत्रमा उल्लेख छ ।. तत्कालीन नेपाल सरकारले ब्रिटिश सरकारसँग सन् १९२७ जून १९ मा भारतको रक्सौलमा खरीद गरेको १६ बिघा एक कट्ठा चार धुर जग्गासमेत अतिक्रमणमा परेको जनाएको छ ।. तत्कालीन नेपाल गर्भमेन्ट, रेलवेलगायत सरकारी जग्गाहरू संरक्ष्ण गरी अतिक्रमण हुन नदिन मन्त्रालयलाई अख्तियार दुरुपयोग अनुसन्धान आयोगले पत्राचार गरेको छ ।. पत्रमा अतिक्रमित जग्गा खाली गराउने प्रक्रिया अगाडि बढाउन नगरप्रमुख, उपप्रमुख तथा कार्यपालिका सदस्यसँग राय लिन पत्राचार गरिएको जीतपुरसिमरा उपमनपाका प्रमुख प्रशासकीय अधिकृत चेतकुमार पोखरेलले बताए । यस सम्बन्धमा जीतपुरसिमरा उपमनपाले बिहीवार बैठक बसेर स्थलगत प्रतिवेदन बमोजिम सर्वसम्मत निर्णय र रायसल्लाह अख्तियार दुरुपयोग अनुसन्धान आयोगलाई लेखी पठाउने तयारी भएको नगरप्रमुख भोलाप्रसाद अधिकारीले बताएका छन् ।",https://eprateekdaily.com/2023/02/19/47502
ओबिसीको आयोजनामा रक्तदान,स्थानीय,प्रतीक दैनिक,"फाल्गुन ५, २०७९",वीरगंज,"नेपाल पिछडावर्ग महासङ्घ (ओबिसी) पर्साले शुक्रवार घण्टाघरमा आयोजना गरेको रक्तदान कार्यक्रममा दुईजना महिलासहित ५३ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. सलोनी चौधरी, राजाबाबू साह, कुन्दन पटेल, शरीफ मियाँ, आकाश कुमार, राजवीर महतो, मधुरञ्जन साह, गुलशन सिंह, उमेश पटेल, रवीन्द्र साह, प्रवेश क्षत्री, सञ्जय यादवलगायतले रक्तदान गरेको केन्द्रका प्राविधिक प्रमुख पाण्डेले बताए ।",https://eprateekdaily.com/2023/02/17/47444
उपभोक्ता समितिको सूचनाबोर्ड ईरिक्शामा,स्थानीय,प्रतीक दैनिक,"फाल्गुन ८, २०७९",वीरगंज,उपभोक्ता समितिको सूचनाबोर्ड ईरिक्शामा फेला परेको छ । उपभोक्ता समितिले यस्तो सूचनाबोर्ड कार्यस्थलमा झुन्ड्याउनुपर्ने हो तर पर्साको जीराभवानी मेलामा ईरिक्शामा यो सूचनाबोर्ड देखिएको छ ।. मधेस प्रदेश सरकार अन्तर्गत योजनाको काम वीरगंज महानगरको राधेमाईमा भइरहेको र यो सूचनाबोर्ड सो ठाउँमा उपभोक्ता समितिले झुन्ड्याउनुपर्नेमा ईरिक्शामा फेला परेको छ । मधेस प्रदेश सरकारको पूर्वाधार कार्यालय वीरगंजबाट सञ्चालित पर्सा क्षेत्र नं १ (१) का प्रदेशसभा सदस्यको पहलमा भौतिक पूर्वाधार विकास मन्त्रालयद्वारा वीरगंज–१३ पद्मरोडदेखि उत्तर अवध यादवको घर हुँदै सडक निर्माणको कार्य भइरहेको र सोको बोर्ड उक्त स्थानमा राख्नुपर्नेमा ईरिक्शामा राखेर चारैतिर घुमाउने काम भइरहेको छ ।. राधेमाई ढाठ उपभोक्ता समितिसँग मधेस प्रदेश सरकारले २५ लाख ५९ हजार ५२४ रुपैयाँमा २०७९/७/१८ गते सम्झौता गरेको थियो भने यो कार्य सम्पन्न गर्ने मिति चैत ३० गते उल्लेख छ । ईरिक्शामा सूचना झुन्डिनुको पनि तथ्य रमाइलो छ । उपभोक्ता समितिको जिम्मेवारी पाएका व्यक्तिले वीरगंजको फ्ल्याक्स बोर्ड बनाउने ठाउँमा दुई महीना अगाडि प्रिन्ट गराएका थिए । फ्ल्याक्सबोर्ड बनाउने कर्मचारीले भने ग्राहकले फ्ल्याक्स बोर्ड बनाएको र फोटो खिंचेर सो फ्ल्याक्स बोर्ड त्यही छाडेर गएको बताए । उनले चिनजानको ईरिक्शा चालकले पर्दा च्यातिएको भनेर प्रयोगको लागि मागेपछि दिएको बताए ।. उपभोक्ता समितिका अध्यक्ष हुसेनले भने सो फ्ल्याक्स बोर्ड कसरी ईरिक्शामा झुन्ड्याइएकोबारे आफूलाई थाहा नभएको बताए । उनले निर्माणस्थलमा धेरैजना चोर भएको र निर्माण सामग्री पनि चोरी भइरहेको भन्दै फ्ल्याक्सबोर्ड पनि उनीहरूले चोरेको र ईरिक्शामा प्रयोग भएको प्रतिक्रिया दिएका छन् ।. घटनास्थलमा स्थानीयहरूले उपभोक्ता समितिमार्फत भइरहेको कामको आलोचना गरे । उनीहरूले उपभोक्ता समितिले सरोकारवालाहरूसँग सहकार्य नगरेको र आफूखुशी निर्माण कार्य गरिरहेको प्रतिक्रिया दिएका छन् ।,https://eprateekdaily.com/2023/02/20/47559
सुक्खा बन्दरगाहले छ महीनामा १९ अर्ब ८२ करोड राजस्व उठायो,स्थानीय,प्रतीक दैनिक,"फाल्गुन ८, २०७९",,"नितेश कर्ण, वीरगंज, ८ फागुन/. सुक्खा बन्दरगाह भन्सार कार्यालयले चालू आवको छ महीनामा १९ अर्ब ८२ करोड १६ लाख ५५ हजार राजस्व सङ्कलन गरेको छ ।. सुक्खा बन्दरगाहका सूचना अधिकृत सन्तोष न्यौपानेले आयातबाट १९ अर्ब ८२ करोड २३ लाख ४७ हजार र निर्यातबाट छ लाख ९२ हजार गरी १९ अर्ब ८२ करोड १६ लाख ५५ हजार राजस्व सङ्कलन गरेको जनाएका छन् । उनले आव २०७७/७८ मा ५२ अर्ब चार करोड ९९ लाख राजस्व सङ्कलन लक्ष्य रहेकोमा ४९ अर्ब ४३ करोड ६५ लाख राजस्व सङ्कलन भएको र लक्ष्यको ९५ प्रतिशत पूरा भएको र पाँच प्रतिशत राजस्व कम असुली भएको बताए ।. उनले आव २०७७/७८ को तुलनामा भने आव २०७८/७९ मा छ अर्ब ९० करोड बढी राजस्व सङ्कलन भएको जनाएका छन् । रेलमा आधारित नेपालको एकमात्र सुक्खा बन्दरगाहमा अहिले तोरी युक्रेन, अस्टे«लिया, माल्डोवा, क्यानडाबाट आयात हुन्छ भने स्पन्ज, आइरन, वायर रड, इनक्वाल, फलामको बिलेट भारतबाट आयात हुने गरेको बताए ।. यसैगरी, मदिरा युके, स्वीडेन, आयरल्यान्ड, स्पेन, ब्रजील, फ्रान्स, युएईबाट आयात हुन्छ भने काइनेटिक फेब्रिक चीन, कोरिया, थाइल्यान्डबाट आयात हुन्छ ।. चिनी भारत, युकेबाट र पिना, कुखुराको दाना भारत, अमेरिका, क्यानडा, मलेशिया, सवारीसाधन चीन, जापान, मलेशिया, कोरिया, थाइल्यान्ड र दाल क्यानडा र अस्टे«लियाबाट आयात हुने सो कार्यालयले जनाएको छ ।. नेपालबाट पोलिस्टर धागो, पास्ता, चाउचाउ, अचार, च्युरा, मसला, मदिरा (बियर, भोडका, ह्वीस्की), हैन्डीक्राफ्ट, रेडिमेड गार्मेन्ट, पेन्टेड फ्ल्याग रोल युएस, अस्टे«लिया, टर्की, युके, जापान, इन्डोनेशिया, युएई र इटलीमा निर्यात हुने गरेको सो कार्यालयले जनाएको छ ।. सुक्खा बन्दरगाह कार्यालयले भारतको विशाखापट्टनम र कोलकाता बन्दरगाहबाट तेस्रो मुलुकका मालवस्तु आयात हुने गरेको जनाएको छ ।",https://eprateekdaily.com/2023/02/20/47563
कृषि औजार कारखानामा परीक्षण उत्पादन शुरू,स्थानीय,प्रतीक दैनिक,"फाल्गुन ७, २०७९",वीरगंज,"करीब तीन दशकदेखि बन्द रहेको वीरगंजको कृषि औजार कारखानामा राष्ट्रिय आविष्कार केन्द्रका इन्जिनीयरहरूले परीक्षणको लागि औजारहरूको नमूना बनाएका छन ।. मशिनको मर्मत गरेर परीक्षणको लागि बेल्चा, कोदालो, कुटो, गैंती, बन्चरो, हसिया बनाइएको छ । कारखानाका इन्जिनीयरहरूले अहिले साना/ठूला ८० प्रतिशत मेशिनको मर्मत गरिएको र ती मेशिनहरू सञ्चालनमा रहेको जनाएका छन् ।. यो अवधिमा इन्जिनीयरहरूले दुईवटा फर्नेस, मेन कम्पे्रेसर, पम्पहरू र ओभरहेड क्रेनको पनि मर्मत गर्न भ्याएका छन् । तीन दशकदेखि बन्द कारखानाको सफाइ कार्य पनि सकिएको उनीहरूले बताए । अघोषित जङ्गलमा परिणत भएको कारखानाको सफाइ कार्य सकिएको र अहिले काम चलाउनका लागि नेपाल विद्युत प्राधिकरणबाट ६५ केभिएको अस्थायी विद्युत् जडान भएको जनाइएको छ ।",https://eprateekdaily.com/2023/02/19/47521
समाजसेवी स्व गौतमको सालिक अनावरण,स्थानीय,प्रतीक दैनिक,"फाल्गुन ६, २०७९",वीरगंज,"बारागढी गाउँपालिकाका समाजसेवी स्व योगेन्द्रराज गौतमको शनिवार सालिक अनावरण भएको छ ।. बारागढी गापा–१ पिपरा वस्तीपुरस्थित योगेश्वरनाथ मन्दिर परिसरमा बाराका सांसद अच्युत मैनालीले सालिक अनावरण गरेका थिए ।. सालिक अनावरण गर्दै सांसद मैनालीले बारागढीमा मात्रै नभई गौतम परिवारले थुप्रै स्थानमा शैक्षिक, स्वास्थ्य, सडक र बजारहरूको निर्माण गरेर कीर्तिमान बनाएको बताए । उनले समाजसेवामा लागेका स्व गौतमको सालिक अनावरण गर्ने शौभाग्य पाउँदा आफू निकै खुशी भएको बताए । खान लगाउन मुश्किल भएको बेला शिक्षा, स्वास्थ्य, सडक जस्ता पूर्वाधारका लागि जग्गा दान गर्नु महान् कार्य भएको उनले बताए । उनले बारागढी गापाको शैक्षिक सुधारका लागि साढे सात दशकअघि भारतबाट शिक्षकहरू मगाएर आफ्नो घरमा राखेर शैक्षिक वातावरणको सृजना गरेका थिए । स्व गौतमकै कारण बारागढी गापाका थुप्रैजना शिक्षा लिएर रोजगार गर्न सकेका थिए ।. स्व गौतमले आफ्नो जीवनकालमा बारागढी गापाका बुढगाई माध्यमिक विद्यालय, पिपरा शिवमन्दिर, जनता प्राथमिक विद्यालय, स्वास्थ्य चौकी, बजार, पिपरा, सुखी, पथरा सडकलगायतमा जग्गादान गरेकाले स्थानीयले स्व गौतमको सालिक निर्माण गरेर आज अनावरण गराएका हुन् ।. कार्यक्रममा समाजसेवी स्व गौतमका छोरा माधव गौतम, सुशील गौतम, अमोदमणि दीक्षित, बारागढी गापा अध्यक्ष अशोक जैसवाल, समाजसेवी देवेन्द्र चौधरी, प्रभु दास, कुलमणि चौधरी, राजाराम साह, अशोक साहलगायतको सहभागिता थियोे ।",https://eprateekdaily.com/2023/02/18/47465
"बहुविवाह गर्ने बेहुला पक्राउ, जन्तेहरू भागाभाग, प्रहरीले दबाबमा बेहुलालाई मुद्दा नचलाई छाड्यो",स्थानीय,प्रतीक दैनिक,"फाल्गुन ८, २०७९",वीरगंज,"बहुविवाहको कसूरमा प्रहरीले सोमवार बिहान विवाहस्थलबाट पक्राउ गरेको बेहुलालाई राजनीति दबाबमा मुद्दा नचलाइ छाडेको छ ।. पत्नी हुँदाहुँदै अर्का एक केटीसँग विवाह गर्न लाग्दा पर्सा प्रहरीले विवाहस्थलबाट बहुदरमाई नगरपालिका–१ विश्रामपुर निवासी अतावद्दीन देवानलाई पक्राउ गरेको थियो ।. देवानले घरमा पत्नी हुँदाहुँदै वीरगंज महानगर, लालपर्सा, प्रसोतीपुर निवासी एकजना केटीसँग विवाह गर्न लाग्दा प्रहरीले विवाहस्थलबाट देवानलाई पक्राउ गरेको थियो । देवानले पहिलो पत्नी अपाङ्ग भएको भन्दै ढाँटेर अर्को बिहे गर्न लागेका थिए । सोबारेमा पहिलो पत्नीले प्रहरीमा उजूरी दिएपछि उनलाई पक्राउ गरिएको हो । देवानको विवाह चार वर्षअघि भारत, नरकटियागंजमा भएको थियो । पहिलो विवाहबाट उनको एउटा सन्तान पनि छ ।. आज बिहान दोस्रो विवाह गर्न लागेका देवानलाई विवाहस्थलबाट प्रहरीले पक्राउ गरेपछि जन्तेहरू भागाभाग भएको पर्सा प्रहरीका प्रवक्ता प्रहरी नायब उपरीक्षक दीपक गिरीले बताए । उनले बहुविवाहमा मुद्दा चलाउने बताए पनि दिउँसो उनलाई राजनीतिक दबाबमा छाडिएको छ । देवानलाई वडाध्यक्षको जिम्मा लगाएर छाडिएको प्रवक्ता गिरीले बताए । प्रवक्ता गिरीले देवानलाई छाडेसँगै प्रतिक्रिया फेरेका छन् । उनले बहुविवाहको पुष्टि नभएको र अर्को विवाह पनि गर्न नसक्ने भन्दै वडाध्यक्षको जिम्मा लगाएको भनी पहिलो बयान फेरेका छन् ।. पहिलो पत्नीका भाइ सौकत अलिले दिदीले लिखित उजूरी दिएपछि प्रहरीले विवाहस्थलबाट अभियुक्तलाई पक्राउ गरेको यथेष्ट प्रमाण हुँदाहुँदै छाडिनुको कारण आफूले नबुझेको बताए ।",https://eprateekdaily.com/2023/02/20/47567
वीरगंज महानगर र जीराभवानी गापामा रक्तदान,स्थानीय,प्रतीक दैनिक,"फाल्गुन ६, २०७९",वीरगंज,"जनजाति तथा दलित सेवा समिति वीरगंज–१६ र नेपाल रजक सेवा समाज (बारा, पर्सा) को आयोजनामा वीरगंजमा र थारू पत्रकार सङ्घ पर्साको आयोजनामा जीराभवानी गाउँपालिका–२ सेढवामा शनिवार रक्तदान कार्यक्रम सम्पन्न भएको छ ।. जनजाति तथा दलित सेवा समितिले वीरगंजमा आयोजना गरेको रक्तदान कार्यक्रमको उपप्रमुख इम्तियाज आलमले उद्घाटन गरेका थिए । उनले रक्तदान जस्तो महान् काम अरू केही नभएको भन्दै रक्तदान गर्न सक्ने सबैलाई रक्तदान गर्न आग्रह गरे । रगत दिएर पुण्यको कार्यमा सबैको सहभागिता भएको खण्डमा रगत नपाएर ज्यान गुमाउनुपर्ने अवस्था नआउने बताए । उनले शरीरको रगत तीन महीनामा दैनिकरूपमा खाने भोजनबाट प्राप्त हुने बताउँदै १८ वर्ष नाघेका र ६० वर्षमुनिका सबै स्वस्थ महिला, पुरुषलाई रक्तदान गर्न अपील गरे । कार्यक्रममा दुईजना महिलासहित ३६ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. कार्यक्रममा जनजाति तथा दलित सेवा समिति, वीरगंज–१६ का अध्यक्ष लवकुश बैठा, नेपाल रजक सेवा समाजका अध्यक्ष जठाशङ्कर बैठा, वडा प्रहरी कार्यालय बिर्ताका प्रहरी निरीक्षक विदुर शिवाकोटीलगायतको सहभागिता थियो ।. यसैगरी, थारू पत्रकार सङ्घले जीराभवानी गापा–२ सेढवामा आयोजना गरेको रक्तदान कार्यक्रममा एकजना महिलासहित २० जनाले रक्तदान गरेको केन्द्रका प्राविधिक प्रमुख पाण्डेले बताए ।. सङ्घका अध्यक्ष शम्भु महतोको अध्यक्षता तथा गापाध्यक्ष अनोज चौधरीको प्रमुख आतिथ्यमा भएको कार्यक्रममा पूनम महतो, राजकुमार दास, शिवशङ्कर दास, सुरेश दास थारू, चन्दन महतो, मनीष महतो, चन्द्रकिशोर रामलगायत रक्तदान गरेका थिए ।",https://eprateekdaily.com/2023/02/18/47471
हरित अभियान अन्तर्गत ६६ हेक्टर वन क्षेत्रमा वृक्षारोपण,स्थानीय,प्रतीक दैनिक,"फाल्गुन ३, २०७९",जीतपुर,"डिभिजन वन कार्यालय बारा, सिमराका प्रमुख विनोद सिंहले मधेस प्रदेश मुख्यमन्त्री हरित अभियान अन्तर्गत अहिलेसम्म ६६ हेक्टर वन क्षेत्रमा वृक्षारोपण गरिएको बताएका छन् ।. उनले अभियान अन्तर्गत वन फडानी क्षेत्र, वन क्षेत्र अतिक्रमित क्षेत्रमा पहिलो चरणमा वृक्षारोपण थालनी गरिएको बताए । उनले अन्य क्षेत्रमा पनि वृक्षारोपण जारी रहेको बताए ।. प्रमुख सिंहले निजगढ–काठमाडौं दू्रतमार्ग निर्माणले यस अभियानलाई थप ऊर्जा दिइरहेको बताए । प्रमुख सिंहले द्रूतमार्गभित्र पर्ने रूख हटाउँदा एउटा रूखको सट्टा २५ वटा वृक्ष रोप्नुपर्ने व्यवस्था रहेको बताए । यो काम नेपाली सेनाले गरिरहेको प्रमुख सिंहको भनाइ छ ।. सशस्त्र वन रक्षक जमदार नागेन्द्र बैठाले वन्यजन्तुको हितको लागि वृक्षारोपण भइरहेको बताए । उनले द्रूतमार्गको छेउछाउ वृक्षारोपण कार्य भइरहेको बताएका छन् ।",https://eprateekdaily.com/2023/02/15/47343
राष्ट्रपतिको प्रस्ताव आए पार्टीले चाँडै छिनोफानो गर्ने –वरिष्ठ नेता खनाल,स्थानीय,प्रतीक दैनिक,"फाल्गुन ४, २०७९",निजगढ,"नेकपा (एकीकृत समाजवादी)का वरिष्ठ नेता एवं पूर्वप्रधानमन्त्री झलनाथ खनालले मुलुकलाई हाँक्ने मुख्य दलका नेताहरूले बेलैमा गम्भीरताका साथ सोच्नुपर्ने बेला आइसकेको बताएका छन् ।. नेकपा एमालेका केन्द्रीय सदस्य दुर्गा प्रसाईंको नेतृत्वमा झापाको मेचीबाट केही दिनअघिदेखि पूर्वराजा ज्ञानेन्द्र शाहसहित राजपरिवारका सदस्यहरू सम्मिलित अभियान शुरू गरेकोप्रति लक्षित गर्दै पुनर्उत्थानवादी शक्तिहरू पुनः उठ्न सक्ने सङ्केत देखिन थालेको बताएका छन् ।. भारतीय कम्युनिस्ट पार्टी (माक्र्सवादी–लेनिनवादी) लिबरेशन पार्टीको ११औं महाधिवेधनमा सहभागी हुन हवाई उडानमार्फत काठमाडौंबाट बाराको सिमरा विमानस्थल आउँदा नेकपा (एस) बारा जिल्ला कमिटीद्वारा आयोजित पत्रकार सम्मेलनमा उनले आफ्नो पार्टीलाई राष्ट्रपतिको प्रस्ताव आए दुई/चार मिनेटमैं छिनोफानो हुने बताउँदै अहिले खिंचडी सरकार भएकोले कहिलेसम्म टिक्ने भन्ने प्रश्न तेर्सिएको तर वामपन्थी दलका नेता पुष्पकमल दाहाल प्रचण्ड प्रधानमन्त्री भएकाले केही आशा भने पलाएको बताए ।. प्रेम आचार्यले संसद् भवनअगाडि गरेको आत्मदाहको घटना राज्यको लागि सोचनीय मुद्दा भएकोले उनले सामाजिक सञ्जालमा छोडेका लिखतलाई राज्यले नजरअन्दाज गरेर बस्न नमिल्ने भन्दै यसलाई गम्भीरतापूर्वक लिनुपर्ने वरिष्ठ नेता खनालले बताए ।. “गत निर्वाचनमा वामपन्थी शक्तिको पक्षमा आमजनता उर्लिएको प्रस्ट छ । वामपन्थी शक्तिहरू एकताबद्ध भई सरकार सञ्चालन गर्न सकिने सङ्ख्या छ । तर पनि किन ? वामपन्थी शक्तिहरू एकताबद्ध हँुदैनन्,” उनले भने । जनआन्दोलनबाट प्राप्त भएका तमाम उपलब्धिलाई संस्थागतरूपमा स्थापित गर्नुको अर्को विकल्प प्रजातन्त्रवादी, लोकतन्त्रवादी र गणतन्त्रवादी नेता र दलहरूसँग नभएको भन्दै उनले दक्षिणपन्थी अवसरवादी चिन्तन, प्रवृत्तिहरू प्रकट हँुदै गएकाले मुलुकको समग्र विकास जनताको पक्षमा जान नसकेकोप्रति चिन्ता व्यक्त गरे । मुलुकलाई हाँक्ने मुख्य दलका नेताहरू आमजनताको जीविका, मुलुकको सार्वभौमसत्ता, राष्ट्रियता, स्वाधीनताका सवालमा सदैव चनाखो हुनुपर्ने बताउँदै रोजगार, कृषि, शिक्षा, स्वास्थ्यलगायतका तमाम विषयमा चिन्ततमनन गर्दै सुधार गर्नुपर्ने अन्यथा अर्को राजनीतिक शक्तिको उदय हुनेमा कुनै दुई मत नभएको उनले भने ।. राष्ट्रिय सहमतिको सरकार र राष्ट्रिय सहमतिमा राष्ट्रपति चयन हुनुपर्ने आफ्नो पार्टीको धारणा रहेको उनले प्रस्ट्याए ।. नेकपा एमालेका अध्यक्ष केपी शर्मा ओलीप्रति लक्षित गर्दै नेता खनालले दुई तिहाइको बहुमत प्राप्त गरे पनि वामपन्थी शक्तिलाई भङ्ग गर्नु नै मुलुकको लागि दुर्भाग्यपूर्ण भएको भन्दै आगामी दिनमा सबै वामपन्थी शक्तिका नेताहरू गम्भीर हुँदै एकअर्कामा विश्वासका साथ अघि बढ्नुपर्ने बताए । केपी ओलीको दम्भ र घमण्ड सत्ताबाट बहिर्गमन भएपनि उस्तै रहेकोले यस कार्यमा बाधक रहेकोतर्फ उनले इङ्गित गरे ।. पत्रकार सम्मेलनमा तत्कालीन उपप्रधानमन्त्री एवं गृहमन्त्री रवि लामिछानेको विषयमा ओलीले पूर्ण पाठ कण्ठ गर्नको लागि हो र प्रसङ्गमा उनले सर्वोच्च अदालतका फैसलाहरू उसैले नकाटेसम्म सो फैसला ऐन सरह हुने र ठूलो दलको नेता हुँ भन्ने दम्भ नराख्न पूर्वप्रम खनालले सचेत गरे ।. पत्रकार सम्मेलनमा केन्द्रीय सचिव नागेन्द्र चौधरी, केन्द्रीय सदस्य एवं बारा क्षेत्र नं ४ का सांसद कृष्णकुमार श्रेष्ठ, केन्द्रीय सदस्य दिनेश राई, नेताहरू रामचन्द्र साह, बालगोपाल थापा, श्रीप्रसाद पासवान, सरिता राईलगायत सहभागी थिए । वरिष्ठ नेता खनालका साथमा उनकी पत्नी रविलक्ष्मी चित्रकार, पार्टीको विदेश विभाग सचिव शङ्कर खतिवडा पनि सहभागी थिए । उनी आजै वीरगंज–रक्सौल हुँदै भारतको पटना प्रस्थान गरेका छन् ।. नेकपा (एस)का बारा अध्यक्ष विजेन्द्रप्रसाद चौधरीको अध्यक्षतामा सम्पन्न कार्यक्रमको सञ्चालन वीरेन्द्रप्रसाद साहले गरेका थिए ।",https://eprateekdaily.com/2023/02/16/47393
अराजक गतिविधिको कारण अध्ययन प्रभावित,स्थानीय,प्रतीक दैनिक,"फाल्गुन ३, २०७९",वीरगंज ३ फागुन/,"स्थानीय युवाको अराजक गतिविधिको कारण जगरनाथपुर गाउँपालिका–३ स्थित बाबा वैद्यनाथ आधारभूत विद्यालय गढैयामा बुधवार अध्ययन प्रभावित भएको छ ।. स्थानीय युवाले विद्यालयका बालबालिका तथा शिक्षक–कर्मचारीलाई दुव्र्यवहार गरेपछि अध्यापन प्रभावित भएको विद्यालय प्रशासनले जनाएको छ ।. मङ्गलवार बिहान १०ः१० बजे विद्यालयको नियमित क्रियाकलाप अन्तर्गत प्रार्थना र पिटी खेलाउने समयमा स्थानीय युवाले पिटी खेल्न नदिएपछि विवाद भएको थियो । विवादपछि युवाहरूले कक्षाकोठामा बसेका विद्यार्थीहरूलाई बाहिर निकाल्ने, छात्राहरूको भिडियो बनाउनुको साथै किताब–कापी बाहिर फालेका विद्यार्थीहरूले बताएका छन् । युवाहरूले छात्राहरूमाथि हात हाल्ने, फलामको रड तेस्र्याउने र शिक्षक तथा विद्यार्थीहरूलाई अपशब्द प्रयोग गर्दै गालीगलौज गरेको एकजना विद्यार्थीले बताए ।. प्रधानाध्यापक बादशाह साहले विद्यार्थी, शिक्षक–कर्मचारीहरूको सुरक्षा व्यवस्था तथा न्यायका लागि वडा कार्यालय तथा जगरनाथपुर गाउँपालिकामा उजूरी दर्ता गरेका छन् । प्रअ साहले अराजक गतिविधि कार्यमा संलग्न सातजना युवक रहेको बताए ।. यसका साथै सो विद्यालयमा रहेका पाँचजना शिक्षकहरूको सरुवा माग गर्दै वडा कार्यालय र गापाको कार्यालयमा अर्काे निवेदन दर्ता गरिएको प्रअ साहले बताए ।. बाल विकासदेखि कक्षा ६ सम्म अध्ययन हुने सो विद्यालयमा आज केही अभिभावकहरू आई विद्यालय प्रशासनसँग सल्लाह गरी दिउँसो २ः३० बिदा दिइएको थियो ।",https://eprateekdaily.com/2023/02/15/47349
पटेर्वासुगौलीमा १४० जनाको निश्शुल्क आँखाको शल्यक्रिया,स्थानीय,प्रतीक दैनिक,"फाल्गुन ५, २०७९",सेढवा,"पटेर्वासुगौली गाउँपालिका–५ स्थित निचुटा स्वास्थ्य चौकीमा पाँच दिने निश्शुल्क आँखा शिविरमा १४० जनाको शल्यक्रिया गरिएको छ ।. शिविरमा एक हजार १०० जनाको आँखा चेकचाँज गरिएको डा सुनील थकालीले बताए । जसमध्ये १७५ जनाको आँखामा मोतीबिन्दु भेटिएको डा थकालीले बताए । शिविरमा बिहीवार ७५ जना र शुक्रवार ६५ जनाको निश्शुल्क शल्यक्रिया गरी औषधि र चश्मा पनि निश्शुल्क वितरण गरिएको थियो ।. शिविरमा पर्सा, बारा र भारतका नागरिकहरूले आँखा चेकजाँच गराएका स्वास्थ्य चौकीका इन्चार्ज प्रमोद कर्णले बताए । बिरामीहरूका लागि बस्ने तथा खानाको निश्शुल्क व्यवस्था मिलाइएको इन्चार्ज कर्णले बताए ।. हेटौंडा सामुदायिक आँखा अस्पताल, तिलगङ्गा आँखा प्रतिष्ठान र तेज कोहती रुइत फाउन्डेशनको संयुक्त सहकार्यमा पटेर्वासुगौली गापाले शिविर सञ्चालन गरेको थियो ।",https://eprateekdaily.com/2023/02/17/47434
बाबा बैधनाथ विद्यालयको विवाद सल्टियो,स्थानीय,प्रतीक दैनिक,"फाल्गुन ४, २०७९",सेढवा,"जगरनाथपुर गाउँपालिका–३ स्थित बाबा बैधनाथ आधारभूत विद्यालय, गढैयामा भएको घटना साम्य भएको छ । वडाध्यक्ष सुभाषकुमार यादवको अध्यक्षतामा बसेको बैठकले विवादलाई साम्य गरेको हो ।. विद्यालयमा परिसरमा अभिभावक तथा भद्रभलादमीहरू बसी अभद्र व्यवहार गर्ने युवाहरूलाई दोषी ठहर गर्दै माफी माग्न लगाउनुका साथै आइन्दादेखि विद्यालयमा यस्तो क्रियाकलाप नगर्ने प्रतिबद्धता जाहेर गराएको वडाध्यक्ष यादवले बताए ।. विद्यालयमा अभद्र गतिविधि गर्र्नेलाई आगामी दिनमा सार्वजनिक मुद्दा लगाउने चेतावनी पनि दिइएको थियो । स्थानीय युवाहरूले हिजो विद्यालयमा उपद्रो मच्चाएका थिए ।. सोही विषयलाई लिएर आज वडामा छलफल भएको र युवाहरूले आफ्नो गलती स्वीकारेको वडाध्यक्ष यादवले बताए ।. घटनापछि सिर्जित परिस्थितिप्रति सन्तुष्टि जाहेर गर्दै कर्मचारी र शिक्षकहरूले सामूहिक सरुवाको माग फिर्ता लिएको प्रअ बादशाह साहले बताए ।. उनले हिजोको घटनापछि कर्मचारी र शिक्षकहरूले सामूहिक सरुवाको माग गरेको तर आजको छलफलपछि सो सरुवाको माग फिर्ता लिएको बताए ।",https://eprateekdaily.com/2023/02/16/47387
वृक्षारोपण संरक्षण गर्ने महानगरको योजना,स्थानीय,प्रतीक दैनिक,"फाल्गुन ४, २०७९",वीरगंज,"वीरगंज महानगरपालिकाका प्रमुख राजेशमान सिंहले वृक्षारोपण संरक्षणका लागि महानगरले योजना बनाएको बताएका छन् ।. महानगरपालिकाले आयोजना गरेको वन वातावरण तथा वन उद्यमसम्बन्धी दुई दिने अभिमुखीकरण समापन कार्यक्रममा उनले वातावरण संरक्षणका लागि वृक्षारोपण गर्ने मात्र होइन, त्यसको संरक्षण गर्नुपर्ने दायित्व पनि रहेको बताए । उनले महानगरका विभिन्न स्थानमा रहेका खाली जग्गामा वृक्षारोपण गरेर हराभरा बनाउनेतर्फ महानगर लागिपरेको बताए ।. कार्यक्रममा डिभिजन वन कार्यालय, पर्साका सहायक वन अधिकृत फरमान मियाँले वातावरण संरक्षण र गरीबी निवारणका लागि वनको विस्तार गर्नुपर्ने बताए ।. समृद्धिका लागि वन परियोजना अन्तर्गत महानगरपालिकाका ३२ वटै वडाका अध्यक्ष एवं सचिवहरूको लागि आयोजित अभिमुखीकरण कार्यक्रममा मियाँले जलवायु, मौसम र वातावरणबारेमा प्रकाश पारेका थिए । उनले तापक्रम, वर्षा र वायु चाप नै मौसम र जलवायुका मापदण्ड भएको बताए ।. वन प्राविधिक दशरथ रौनियारले वनमा आधारित उद्यमका बारेमा जानकारी गराएका थिए । उनले वनमा आधारित उद्यम सञ्चालनका लागि बैंक एवं वित्तीय संस्थाबाट ऋण लिंदा नौ प्रतिशतभन्दा बढी ब्याज लिन नमिल्ने बताए ।. वीरगंज–२६ का अध्यक्ष शम्भु मिश्रले वृक्षारोपणलगायतका कार्यका लागि वडाहरूलाई पनि आवश्यक बजेट उपलब्ध गराउनुपर्ने माग गरे ।",https://eprateekdaily.com/2023/02/16/47379
कोल्हवीमा कानूनविपरीत नदीजन्य पदार्थ उत्खनन,स्थानीय,प्रतीक दैनिक,"फाल्गुन ५, २०७९",निजगढ,"कोल्हवी नगरपालिकाले यस वर्ष नदीजन्य पदार्थ ठेक्का लगाएपछि यसको असर पर्न थालेको छ ।. ठेकेदार कम्पनीले बकैया खोलाबाट टिपरद्वारा नदीजन्य पदार्थ दु्रतमार्ग निर्माण सट्टाभर्ना, वृक्षारोपण क्षेत्र र वनक्षेत्रबाट ओसारपोसार गरेसँगै वातावरण नराम्ररी प्रदूषण भइरहेको छ । सरकारले उच्च प्राथमिकतामा राख्दै राष्ट्रिय गौरवको आयोजना निजगढ–काठमाठौं दु्रतमार्ग निर्माणका लागि प्रतिएक रूख मासिएबापत २५ वटा बिरुवा रोपण गर्ने योजना अनुसान कोल्हवी नगरपालिका– २ स्थित हैसियत बिग्रिएका, वनक्षेत्रको खाली क्षेत्र, अतिक्रमण गरिएको वनक्षेत्र पुनः वनक्षेत्रमा फर्काइ नेपाली सेनाले वृक्षारोपण गरी हुर्काउँदै आइरहेका छन् ।. नगरपालिकाले नदीजन्य पदार्थको ठेक्का लगाइ करोडौं राजस्व उठाए पनि सडक भत्किने भन्दै नदीजन्य पदार्थ बोक्ने टिपरलाई कालोपत्रे, ढलान सडकमा गुड्न नदिएको छ । ठेकेदार कम्पनीले नदीजन्य पदार्थ ढुवानी गर्न तामागढी साझेदारी वन व्यवस्थापन समितिको संरक्षित वन क्षेत्र र काठमाडौं–तराई (मधेस) दु्रतमार्ग सडक आयोजना वृक्षारोपण कार्यदल निजगढको वृक्षारोपण वनक्षेत्रको कच्ची सडकबाट झुरझुर अस्थायी प्रहरी चौकी हुँदै मुख्य सडकमा नदीजन्य पदार्थ ओसारपोसार गरिरहेको छ ।. दैनिक एक सयको हाराहारीमा टिपर गुडेसँगै नेपाली सेनाले संरक्षण गरिरहेको १५ हजार बोटबिरुवालाई नराम्ररी असर परिरहेको छ भने तामागढी साझेदारी वन व्यवस्थापनको वनक्षेत्र, राष्ट्रिय वनक्षेत्रका लाखौं बोटबिरुवा, रूखहरूलाई समेत असर परेको छ । त्यसैगरी, त्यहाँ रहने चराचुरुङ्गी, वन्यजन्तु, पानीका स्रोतहरूसमेत प्रत्यक्ष वा अप्रत्यक्ष प्रभावित भएका छन् । सो क्षेत्रमा ११ हेक्टर वन क्षेत्रमा १३ सय विभिन्न प्रजातिका फलफूलका बिरुवा र १३ हजार ७०० टिकलगायत अन्य प्रजाति गरी कुल १५ हजार बिरुवा रोपण गरिएको काठमाडौं–तराई (मधेस) दु्रतमार्ग सडक आयोजना वृक्षारोपण कार्यदल निजगढका प्रमुख एवं मेजर उज्ज्वल केसीले बताए ।. “केही दिनअघिसम्म हेरौं–हेरौं लाग्ने हरिया बोटबिरुवा टिपर गुडाएपछि अहिले धूलोले पात छोपिएर हेरिनसक्नु छ,” मेजर केसीले भने । उक्त वृक्षारोपणको रेखदेखका लागि सेनाले राखेका हेरालुसमेत धूस्लोका कारण रुघाखोकीले बिरामी परेका छन् । “टिपरको धूलोले बसिनसक्नु हुन्छ । बोटबिरुवाहरू त झनै धूलोले ढपक्कै ढाकिसकेको हुन्छ,” हेरालुले भने ।. यसरी कोल्हवी नगरपालिकाले नदीजन्य पदार्थको ठेक्काबापत करोडौं रकम असुल्ने तर वातावरण सन्तुलनका लागि बेवास्ता गर्दा ठेकेदार कम्पनीले दादागिरी शैलीमा उत्खनन र टिपर वनक्षेत्रमा गुडाउँदै आइरहे पनि नजीकैको तामागढी सबडिभिजन वन कार्यालय, कोल्हवीसमेत बेखबर बनेका छन् ।. “कसलाई के भन्ने ? शुरूशुरूमा ठूला र चिप्ला कुरा गर्ने नगरपालिकालाई करोडौं आएपनि जनप्रतिनिधिहरू पनि त्यैं चुप मैं चुप हुने,” पुरानो काटाका दुई वृद्धले भने । “हामी त सानो मान्छे कसलाई के भन्ने र खै हजुर । यसरी वनजङ्गल, मानववस्ती धूलाम्य हुनेगरी टिपरले मान्छे नै मारुला जसरी धूलो उडाउँदासमेत जनप्रतिनिधि के हेरेर बस्न सकेका होलान् ? भलुवाहीखोर र झुरझरका केही युवा र बूढापाका स्थानीयहरू भन्छन् ।. “प्रहरी अफिसको नाकै छेवैबाट धूलो उडाउँदै टिपर कुदाउँछन् पनि । किन ? प्रहरी चुपचाप हुन्छन् । ठूलाबडा, धनवालाले जे गरे पनि हुने रहेछ । कस्तो दिन आयो हैट्ट । ठूलाबडा धनवालालाई कानून लाग्दैन क्या हो ?” प्रतीक संवाददाता जीतलाल श्रेष्ठले स्थानीयसँग बुझ्ने क्रममा उनीहरूले यसो भनेका हुन् ।. स्थानीय तह नगरपालिकाले तयार गरेको नदीजन्य पदार्थको आइइई रिपोर्टमा वनजङ्गल, कुनै पनि बोटबिरुवा, रूख, वातावरण, मानवबस्तीलाई कुनै असर नगर्ने गरी नदीजन्य पदार्थको उत्खनन, सङ्कलन, ओसारपोसार, घाटगड्डी गर्नुपर्ने स्प्रष्ट लेखिएको छ ।. प्रतिदिन बढीमा तीन सय घन मिटर अर्थात् २७ टिपरभन्दा बढी नदीजन्य पदार्थ उत्खनन गर्न नपाइने उल्लेख छ । तर ठेकेदार कम्पनीले निजगढ तामागढीस्थित बकैया खोलामा शुक्रवार ४७ वटा टिपर प्रयोग गर्दै सो टिपरले दिनमा तीनपटकसम्म नदीजन्य पदार्थ खोलाबाट ढुवानी गरेको ठेकेदारका एक कामदारले बताए ।. त्यसैगरी, कोल्हवी नपा–२ झुरझुर नाकाबाट पनि सोही सङ्ख्यामा टिपर र सोही परिमाणमा कानूनविपरीत नदीजन्य पदार्थ उत्खनन, सङ्कलन गर्दै आइरहे पनि जिल्ला समन्वय समिति बारा र प्रहरी प्रशासन बेखवर बनिरहेका छन् । यदि आइइई रिपोर्टमा तोकिएविपरीत र अन्य मापदण्डविपरीतको नदीजन्य पदार्थ उत्खनन, सङ्कलन, ढुवानी गरे जोकोहीलाई पनि कानूनी कारबाही अघि बढाउने बाराका प्रमुख जिल्ला अधिकारी नवराज सापकोटाले प्रतिक्रिया दिए ।. कोल्हवी नगरपालिकाले आह्वान गरेको नदीजन्य पदार्थको ठेक्का बन्दोबस्तीलाई कोल्हवी बाराका प्रसाईं निर्माण सेवा प्रालि, रियन्स निर्माण सेवा प्रालि, सिदार्थ निर्माण सेवा प्रालि, राम दुलारी कन्स्ट्रक्सन प्रालि/जेभी कोल्हवी बाराले चार करोड एक रुपैयाँमा ठेक्का सकार गरेको हो । सो नगरपालिकाले ५७ लाख ११ हजार ८३५.५२ घनफिट नदीजन्य पदार्थको न्यूनतम ठेक्का सकार रकम तीन करोड ९९ लाख ८२ हजार ८४८ रुपैयाँ ६९ पैसा तोकेको थियो ।",https://eprateekdaily.com/2023/02/17/47440
चार अर्ब बीस करोड युरो खुद नाफा कमाउन एयरबस सफल,स्थानीय,प्रतीक दैनिक,"फाल्गुन ४, २०७९",४ फागुन/एएफपी,"युरोपेली विमान निर्माता कम्पनी एयरबसले आपूर्ति शृङ्खलाको समस्याका कारण उत्पादन बढाउने क्षमतामा कमी आए पनि सन् २०२२ को नाफा कीर्तिमानी स्तरमा पुगेको जनाएको छ ।. एयरबसले गत वर्ष ६६१ वटा विमान ग्राहकलाई हस्तान्तरण गर्ने योजना बनाए पनि खुद नाफा एक प्रतिशतले बढेर चार अर्ब २० करोड युरो (चार अर्ब ५० करोड अमेरिकी डलर) पुगेको छ ।. महामारीको समयमा एयरलाइन्सहरू यात्रा प्रतिबन्धका कारण अधिकांश उडान रोक्न बाध्य भएका समय एयरबसले उत्पादन कटौती गरेको थियो ।. कम्पनीले चाँडै महामारीका समय परेको आर्थिक बोझलाई सन्तुलित गर्ने विश्वास गरेको छ । विश्वभर यातायात सेवामा सुधार भइरहेको र एयरलाइन्सले उच्च इन्धनको मूल्यलाई ध्यानमा राख्दै इन्धन–कुशल विमानको खरीद बढाउन खोजिरहेको छ ।. एयरबसका प्रमुख कार्यकारी गुइलाउम फाउरीले भने, “प्रतिकूल सञ्चालन वातावरणका बावजूद हामीले हाम्रो आपूर्ति शृङ्खलालाई हामीले अपेक्षा गरेको गतिमा सुधार गर्नबाट रोकेको र ठोस वित्तीय विश्वास प्रदान गरेका छौं ।”. एयरबससँग १० हजारभन्दा बढी आपूर्तिकर्ता छन् । जसमध्ये केहीमा महामारीको समयमा कर्मचारीहरूले छोडेपछि उत्पादन बढाउन समस्या भएको थियो ।. कच्चा माल प्राप्त गर्न बाधा भएको र युक्रेनमाथि रूसी आक्रमण पनि आर्थिक जटिलताको कारक बनेको कम्पनीले जनाएको छ ।. “शुरूमा योजना गरिएकोभन्दा कम व्यावसायिक विमान डेलिभरी भएपछि कम्पनीले आफ्नो सञ्चालनलाई सोही अनुसार समायोजन गर्नुपरेको छ,” उनले बताए ।. एयरबसले सन् २०२३ मा ७२० वटा विमानलाई बजारमा ल्याउने लक्ष्य राखेको छ । विमान कम्पनीको बिक्री १३ प्रतिशत बढेर ५८.९ बिलियन युरो पुगेको छ । रासस",https://eprateekdaily.com/2023/02/16/47376
पर्साका बन्द क्रसर उद्योग खुलाउन अनुगमन,स्थानीय,प्रतीक दैनिक,"फाल्गुन ४, २०७९",वीरगंज,"जिल्ला समन्वय समिति, पर्साले सरोकारवालाहरूको टोली बनाइ बन्द क्रसर खुुलाउन बिहीवारदेखि स्थलगत अनुगमन शुरू गरेको छ ।. नेपाल सरकारले केही महीनाअगाडी देशभरिका क्रसर उघोगलाई बन्द गरेको थियो । क्रसर उद्योग बन्द भएपछि देशभरिमा आन्दोलन हुन थालेपछि पछिल्लोपटक बसेको मन्त्रिपरिषद्को बैठकले सबै जिल्लामा पत्राचार गरी अनुगमनपश्चात् बन्द क्रसर उद्योग खोल्ने निर्णय गरेको थियो ।. सोही निर्णयलाई कार्यान्वयन गर्नका लागि पर्सामा पनि अनुगमन गर्न थालिएको जिसस, पर्साका प्रमुख निरञ्जन सर्राफले जानकारी दिए ।. जिसस, पर्साले माघ २६ गते सार्वजनिक सूचना जारी गर्दै १५ दिनभित्र क्रसर उद्योग तथा गिट्टी, बालुवा प्रशोधन केन्द्रहरूसँग भएका आवश्यक कागजातहरू माग गरेको थियो ।. पर्सामा नौवटा क्रसर उद्योग रहेकामा पाँचवटा क्रसर उद्योगले मागे अनुसार कागजात पेश गरेको जिसस प्रमुख सर्राफले बताए ।. पर्सामा वीमनपा–२९ मा बालुवा प्रशोधन केन्द्र, जय नेपाल बालुवा प्रशोधन प्रालि, गङ्गा बालुवा उद्योग, पप्पु–स्वछन्द सखुवाप्रसौनी, यादव क्रसर उद्योग मुसैली र नेपाल क्रसर उद्योगले आवश्यक कागजात पेश गरेको प्रमुख सर्राफले बताए । प्राविधिक टोलीले कागजात हेरी ठीक भए नभएको यकीन गरी स्थलगत अनुगमनपछि मात्र क्रसर उद्योग खोल्न आदेश दिने प्रमुख सर्राफले बताए ।",https://eprateekdaily.com/2023/02/16/47390
भुक्तानी नपाएपछि सामाजिक विकास कार्यालयमा तालाबन्दी,स्थानीय,प्रतीक दैनिक,"फाल्गुन ३, २०७९",वीरगंज,"सामाजिक विकास एकाइ कार्यालय वीरगंजले समयमा भुक्तानी नदिएको भन्दै बुधवार ठेकेदारलगायतले कार्यालयमा तालाबन्दी गरिएको छ ।. सामाजिक विकास मन्त्रालय मधेस प्रदेश सरकारबाट गत आवमा सञ्चालित योजनाहरूको काम सम्पन्न भए पनि हालसम्म भुक्तानी नभएको भन्दै ठेकेदार, उपभोक्तालगायतले आज कार्यालयमा पुगी तालाबन्दी गरेका हुन् ।. वीरगंज कार्यालयबाट कार्य गरेको तर हालसम्म भुक्तानी नपाएको भन्दै उनीहरू कार्यालयमा पुगी नाराबाजी गर्नुका साथै तालाबन्दी गरेको रन्जीत पटेलले बताए । उनले गत आवको मात्र रु छ करोड भुक्तानी दिनुपर्ने बाँकी रहेको बताए । ४२ जनाले ऋण लिएर काम गरेको तर हालसम्म कार्यालयले भुक्तानी नदिएको भन्दै आन्दोलन गर्न बाध्य रहेको एकजना ठेकेदारले बताए । उनले भुक्तानी नपाए चालू आवको सबै काम रोक्ने चेतावनी दिए । उनले भुक्तानीको लागि भौतिक पूर्वाधार मन्त्रालय हुँदै अर्थ मन्त्रालयसम्म धाउँदा–धाउँदै थाकिसकेको बताए ।. सो मन्त्रालयबाट चालू आवको रु एक अर्बको ठेकेदार, उपभोक्ता लगायतलाई भुक्तानी दिनुपर्ने बताइन्छ । बेंगा साह मावि भवन निर्माण रु २५ लाख, सामुदायिक भवन निर्माण कलैया रु २० लाख, अधूरो पुस्तकालय निर्माण श्रीपुर रु २० लाख, बर्थिङ सेन्टर निर्माण प्रस्टोका रु २० लाख, जनता मावि भवन निर्माण रु २० लाख, बर्थिङ सेन्टर वीरगंज–२४ रु १५ लाख, शारदा मावि भवन निर्माण रु २० लाख, पिपरा विद्यालय भवन निर्माण रु २० लाख गरी सो बराबरको रकम भुक्तानी दिन बाँकी रहेको देखिन्छ ।. यस विषयमा कार्यालय प्रमुख डा सुजीत मिश्राले काम सम्पन्न भएको तर सो बेला आफू नरहेको र हालै सरुवा भएर आएकोले भुक्तानी हुन नसकेको र पटक–पटक सम्बन्धित मन्त्रालयमा गएपनि भुक्तानी सम्बन्धमा आधिकारिक जानकारी नआएपछि भुक्तानी हुन नसकेको बताए ।. पीडितहरूको माग जायज रहेको र फेरि भुक्तानीको पहल गर्ने आश्वासन दिएको उनको भनाइ थियो ।",https://eprateekdaily.com/2023/02/15/47346
लागूऔषधसहित तीनजना पक्राउ,स्थानीय,प्रतीक दैनिक,"फाल्गुन ५, २०७९",वीरगंज,"जिल्ला प्रहरी कार्यालय, पर्साले प्रतिबन्धित लागूऔषधसहित एकजना युवकलाई पक्राउ गरेको छ ।. बिहीवार राति वीरगंज महानगरपालिका–१६ बसपार्कको भानुचोकबाट प्रहरीले चितवन, भरतपुर महानगरपालिका–१० बस्ने २० वर्षीय सुजन ठकुरीलाई प्रतिबन्धित लागूऔषधसहित पक्राउ गरेको जिप्रका, पर्साले जनाएको छ ।. ठकुरीले शरीरमा सेतो टेपले बेरी लुकाएको डाइजेपाम, नुरफिन, फेनारगन १५/१५ एम्पुल गरी जम्मा ४५ एम्पुल, नाइट्रोजेपाम २८० ट्याब्लेट बरामद भएपछि पक्राउ गरी अनुसन्धान गरिरहेको जिप्रका, पर्साले जनाएको छ ।. यसैगरी, लागूऔषध ब्युरो र प्रहरी चौकी इनर्वाको टोलीले दुईजना युवकलाई लागूऔषधसहित पक्राउ गरेर वडा प्रहरी कार्यालय, बिर्तामा बुझाएको छ ।. बिहीवार राति ९ः३० बजे पैदल हिंडिरहेका वीरगंज–१६ का रेयाजुल साफी र वडा नं ११ बस्ने २० वर्षीय इसाना मन्सुरले बोकेको झोला चेकजाँच गर्दा डाइजेपाम १८८ थान, नुरफिन ७०, प्रेमाथाजिन इन्जेक्सन १७० थान र लेभल नभएको इन्जेक्सन ११५ थान गरी ५५३ थान इन्जेक्सनसहित दुईजना पक्राउ परेको र उनीहरूलाई कारबाईको लागि वडा प्रहरी कार्यालय, बिर्तामा बुझाइएको छ ।",https://eprateekdaily.com/2023/02/17/47437
लिग क्रिकेटः माउन्टेन हिल्स र युनाइटेड विजयी,स्थानीय,प्रतीक दैनिक,"फाल्गुन ३, २०७९",वीरगंज,"पर्सा क्रिकेट सङ्घको आयोजनामा नारायणी रङ्गशालामा भइरहेको लिग क्रिकेट प्रतियोगिता अन्तर्गत बुधवार दुईवटा खेल भएको छ ।. आज भएको खेलमा माउन्टेन हिल्सले वीरगंज युवालाई नौ विकेटले पराजित गर्दै विजय हासिल ग¥यो । टस जितेर वीरगंज युवाले ब्याटिङ गर्दै छ विकेट गुमाएर निर्धारित २० ओभरमा ८६ रन बनाएको थियो । प्रतिउत्तरमा माउन्टेन हिल्सले एक विकेट गुमाएर विजय लक्ष्य हासिल गरेको थियो । माउन्टेन हिल्सका रञ्जन यादवले अविजित ३३ र विलास यादवले अविजित चार रन बनाएका थिए । रिजवान अहमद ४४ रन बनाएर आउट भए । यो टीमलाई अतिरिक्त १२ रन प्रFप्त भएको थियो । यो खेलको म्याद अफ दि म्याच माउन्टेन हिल्सका व्यास यादव घोषित भएका थिए ।. यसैगरी आज भएको दोस्रो खेलमा युनाइटेड क्रिकेट ५३ रन अन्तरले विजयी भयो । पहिलो ब्याटिङ युनाइटेड क्रिकेटले निर्धारित २० ओभरमा छ विकेट गुमाएर १३१ रन जोडेको थियो । युनाइटेडका मन्थन यादवले २१ रन, सुरज पटेलले अविजित २७ रन, मञ्जय महतोले २६ रन, इरफान मियाँले १५ रन, अल्फाज मन्सुरीले १२ रन जोडेका थिए । यो टीमलाई अतिरिक्त नौ प्राप्त भएको थियो ।. प्रत्युत्तरमा उत्रेको गहवा स्पोर्ट्स निर्धारित २० ओभरको खेलमा आठ विकेट गुमाएर ९२ रनमा सीमित भयो । यो खेलको म्यान अफ द म्याच युनाइटेडका शमशाद मन्सुरी घोषित भएका थिए ।",https://eprateekdaily.com/2023/02/15/47340
पठनपाठन बन्द गर्ने गरुडाका दुई विद्यालयको निर्णय,स्थानीय,प्रतीक दैनिक,"माघ २९, २०७९",रौतहट,रौतहट जिल्ला गरुडा नगरपालिकाका दुईवटा माध्यमिक विद्यालयले फागुन २ गते मङ्गलवारदेखि पठनपाठन बन्द गर्ने निर्णय गरेका छन ।. गरुडा नगरपालिकाले लामो समयदेखि रोक्का गरेको बैंक खाता फुकुवा नगरेको कारण शिक्षक/कर्मचारीहरूलाई तलब दिन नसकिएको भन्दै फागुन २ गतेदेखि अनिश्चितकालीन पेनडाउन गर्ने माध्यमिक विद्यालय गरुडा र श्रीपुरका शिक्षक/कर्मचारीहरूको बैठकले निर्णय गरेको हो ।. खाता फुकुवाका लागि नगरप्रमुख कन्थमणिप्रसाद जयसवाललाई पटक–पटक अनुरोध गरेको तर सुनुवाइ नभएको कारण अनिश्चितकालीन पेनडाउन गर्ने निर्णय लिनुपरेको माध्यमिक विद्यालय गरुडाका प्रधानाध्यापक प्रभु पटेलले बताए ।. यसबारेमा नगरप्रमुखलाई ज्ञापनपत्रमार्फत जानकारी गराइसकेको माध्यमिक विद्यालय श्रीपुरका प्रधानाध्यापक रामआधार पासवानले बताए ।,https://eprateekdaily.com/2023/02/12/47229
शिकारीवासमा विद्युतीकरणको लागि सर्भे शुरू,स्थानीय,प्रतीक दैनिक,"माघ २९, २०७९",ठोरी,"ठोरी गाउँपालिका–३ शिकारीवासमा विद्युतीकरणको लागि आइतवारदेखि सर्भे शुरू भएको छ । नेपाल विद्युत् प्राधिकरण पोखरिया वितरण केन्द्रका प्रमुख जगरनाथ झा र चितवन राष्ट्रिय निकुञ्ज, खसरा अन्तर्गतको दीपा रेन्ज पोस्टका रेन्जर योगेश ढकाल सम्मिलित टोलीले आज शिकारीवासको अनुगमन गरेको छ ।. ठोरीदेखि शिकारीवाससम्मको जङ्गल क्षेत्रमा पर्ने रूख कटान गर्नुपर्ने, पोल गाड्नुपर्नेलगायतको प्रारम्भिक अनुसन्धान गरिएको छ । पोखरिया वितरण केन्द्रका प्रमुख झाले निकुञ्ज अन्तर्गत परेकोले यसबारेमा कति रूख कटान गर्ने, कतिवटा पोल गाड्ने जस्ता कार्यहरूको निकुञ्जले सर्भे गरेर पठाउने र अनुमति पाएपछि रूख कटान गरी विद्युतीकरणको कार्य अगाडि बढ्ने बताए ।. शिकारीवासमा अहिलेसम्म विद्युत् जडान हुन सकेको छैन । यसअघि गापाले विद्युत्को विकल्पमा सोलार प्यानल जडान प्रक्रिया अगाडि बढाएको छ । माघ १ गते सोलार प्यानलको उद्घाटन मिति तय भएपनि चितवन राष्ट्रिय निकुञ्जले अनुमति नलिएको भनेर प्यानल जडानमा रोक लगाएको कारण अहिलेसम्म त्यहाँ सोलार प्यानलको उद्घाटन हुन सकेको छैन ।. वडाध्यक्ष शम्भु खड्काले निकुञ्जसँग यसबारेमा अनुमति लिने प्रक्रिया अगाडि बढाएको र अनुमति पाएपछि सोलार प्यानल सञ्चालनमा आउने बताए । उनले शिकारीवासमा ६० घरपरिवार रहेको र उनीहरूको लागि गापाले सोलार प्यानल जडान गर्ने अभियान शुरू गरेको बताए ।. विद्युत् र सोलारबाट वञ्चित शिकारीवासका जनताका लागि गापाले हालै निश्शुल्क वाइफाई सेवा सञ्चालनमा ल्याएको छ । वाइफाई सेवा सञ्चालनमा आएपछि त्यहाँका मानिसले मोबाइलको प्रयोग गर्न थालेका छन् । वाइफाइ जडान भएपछि अहिले सो क्षेत्रका मानिसहरू मोबाइलमा रुमलिएका छन् ।",https://eprateekdaily.com/2023/02/12/47231
"दुर्घटनामा एकजनाको मृत्यु, स्थानीयद्वारा सडक अवरोध",स्थानीय,प्रतीक दैनिक,"फाल्गुन १, २०७९",वीरगंज,आइसिपीबाट छुटेको मालवाहक ट्रकले आज राति ९ बजे ठक्कर दिंदा एकजनाको घटनास्थलमैं मृत्यु भएको समाचार प्राप्त भएको छ ।. मृत्यु हुनेमा वीरगंज महानगरपालिका–२० अपौनी निवासी ३५ वर्षीय नागेन्द्र ठाकुर रहेको जिल्ला प्रहरी कार्यालय पर्साले जनाएको छ ।. ठाकुरको मृत्युपश्चात् स्थानीय बासिन्दाले राति अबेरसम्म बाटो अवरोध गरेका थिए । ठक्कर दिने चालक वडा प्रहरी कार्यालय श्रीपुरमा राखिएको छ भने गाडी प्रहरी चौकी परवानीपुरको नियन्त्रणमा रहेको प्रहरी नायब उपरीक्षक दिपक गिरीले बताए ।. स्थानीय बासिन्दाले तत्काल राहतको माग गर्दै राति अबेरसम्म बाटो अवरोध गरेका थिए भने स्थितिलाई नियन्त्रणमा लिन नेपाल तथा सशस्त्र प्रहरी परिचालन गरिएको थियो ।,https://eprateekdaily.com/2023/02/13/47270
पिपराको पशुपतिनाथ मन्दिरमा महाआरती सम्पन्न,स्थानीय,प्रतीक दैनिक,"फाल्गुन २, २०७९",वीरगंज,"वीरगंज महानगरपालिका–१४ स्थित वीरगंज चिनी कारखानामा रहेको पशुपतिनाथ मन्दिरलाई धार्मिक पर्यटकीय गन्तव्यको रूपमा विकास गर्न स्थानीयको सहयोगमा महानगरपालिकाले अग्रसरता देखाएको छ ।. काठमाडौंको पशुपतिनाथ मन्दिरमा रहेको शिवलिङ्गजस्तै पञ्चमुखी शिवलिङ्ग पशुपतिनाथ मन्दिरमा रहेको र धार्मिक पर्यटकीय गन्तव्य बनाउन महानगरले मन्दिर परिसरको सौन्दर्यीकरणको काम थालिसकेको छ । यस क्रममा हिजो मन्दिर परिसरमा बेलुकी महाआरती सम्पन्न भएको छ ।. महाआरतीमा काशी विश्वनाथका मुख्य पुजारी पण्डित डा. श्रीकान्त मिश्र र जनकपुरधाम, जानकी मन्दिरका महन्थ रोशन दास सहभागी थिए । महाआरतीमा वीरगंज महानगरपालिकाका प्रमुख राजेशमान सिंह, उपप्रमुख इम्तियाज आलम, हिन्दूवादी अगुवा, समाजसेवी, उद्योगी–व्यवसायी, स्थानीयवासीको सहभागिता थियो ।. महाआरती अघि मन्दिर परिसरमा प्रवचन समारोह गरिएको र अबका दिनमा प्रत्येक सोमवार मन्दिरमा साँझ आरती गरिने कार्यक्रम तय भएको विश्व हिन्दू परिषद्का रन्जित सर्राफले बताए ।. नगरप्रमुख सिंहले वीरगंजलाई धार्मिक पर्यटकीय गन्तव्यको केन्द्र बनाउने गरी महानगरपालिकाले अभियान सञ्चालन गरिरहेको जानकारी गराए । उनले महाआरती र मन्दिर सौन्दर्यीकरण सोही अभियान अन्तर्गत थालिएको बताए ।. उनले काठमाडौंपछि तराई–मधेसमैं एकमात्र पशुपतिनाथ मन्दिरको सौन्दर्यीकरण गरेर यसको पहिचान स्थापित गराउन नेपाल भारतका प्रख्यात धामका मुख्य पुजारी बोलाएर सोमवार बेलुकी महाआरती गरिएको बताए ।. उनले तत्काल मन्दिर परिसरको सरसफाइ, सिंगार, विद्युतीकरण र नियमित पूजापाठको व्यवस्था गरेको र थप बजेट व्यवस्थापन गरेर मन्दिर परिसरलाई पार्कको रूपमा विकास गरिने बताए ।. उनले काठमाडौंस्थित पशुपतिनाथ मन्दिरसम्म जान नसक्ने भक्तजनले यही मन्दिरमा पूजाअर्चना गर्न सक्ने र यसलाई मधेस प्रदेशकै प्रमुख धार्मिक स्थलका रूपमा स्थापित गर्ने योजनाका साथ महानगरले काम अगाडि बढाइसकेको बताए ।. पत्रकार चन्द्रकिशोरले झन्डै चार दशकभन्दा पुरानो विचिकालिको पशुपतिनाथ मन्दिर, काठमाडौंको पशुपतिनाथ मन्दिरकै स्वरूप र प्रकृतिमा रहेको दाबी गरे ।. उनले पशुपतिनाथ मन्दिरमा जुन स्वरूपको पञ्चमुखी शिवलिङ्ग छ, त्यहीं स्वरूपको पञ्चमुखी शिवलिङ्ग र मन्दिरको ठीक सामुन्ने विचिकालिको पशुपतिनाथ मन्दिरमा विशाल नन्दीको शालिक रहेको बताए ।. उनले प्रमुख प्रवेशद्वार वीरगंजको पिपरामा रहेको पशुपतिनाथ मन्दिर र यसको पौराणिक महत्वबारे प्रचारप्रसार गर्न सकिए वीरगंजको मात्र नभई मधेस प्रदेशकै प्रमुख धार्मिक गन्तव्य बन्ने सक्ने उनले बताए ।",https://eprateekdaily.com/2023/02/14/47288
"अपहरणमा परेका पटवालको प्रहरीद्वारा उद्धार, आठजना पक्राउ",स्थानीय,प्रतीक दैनिक,"फाल्गुन १, २०७९",१ फागुन/,"पर्साको वीरगंज महानगरपालिकाबाट अपहरणमा परेका एकजनालाई प्रहरीले उद्धार गरी अपहरणमा संलग्न रहेको आरोपमा आठजनालाई पक्राउ गरेको छ ।. वीरगंजका विशालकुमार पटवाललाई हतियार देखाएर अपहरण गरी लुटपाट गर्ने कार्यमा संलग्न रहेको आरोपमा प्रहरीले वीरगंज महानगरपालिका–२ छपकैया निवासी सदाम अन्सारी, वडा नं ११ श्रीपुर निवासी सन्तोष लामा, मोजालिम मियाँ, रोशन थापा, वडा नं २४ निवासी विजय महतोलाई पक्राउ गरेको छ ।. यस्तै बाराको परवानीपुर गाउँपालिका–३ निवासी नबाब हुसेन, कलैया उपमहानगरपालिका–२३ निवासी मुकेश पटेल र भारत विहारको मोतिहारीका इमाम अन्सारीलाई पनि पक्राउ गरिएको जिल्ला प्रहरी कार्यालय पर्साका प्रहरी उपरीक्षक कोमल शाहले बताए ।. पटवाललाई हतियार देखाएर अपहरण भएको गोप्य सूचनाका आधारमा जिल्ला प्रहरी कार्यालय पर्साबाट खटिएको प्रहरी टोलीले वीरगंज महानगरपालिका–१५ भिस्वाबाट उद्धार गर्न सफल भएको र अपहरणमा संलग्नहरूलाई वीरगंज महानगरपालिका–६ स्थित रेल्वे खण्डबाट पक्राउ गरिएको प्रहरी उपरीक्षक शाहले बताए ।. पक्राउ परेकाहरूको साथबाट अपहरणमा प्रयोग गरिएको एक थान पेस्तोल, पाँच राउन्ड गोली, रु चार लाख ९५ हजार नगदसहित ना१९प २८०८, ना६२प १०० र बिआर १ सिआर २४२५ नंको तीनवटा मोटरसाइकलसमेत बरामद भएको प्रहरी उपरीक्षक शाहले बताए । पक्राउ परेकामध्ये विजय महतो अपहरण गिरोहका मुख्य योजनाकार रहेको प्रहरीको भनाइ छ । पक्राउ परेका सबैमाथि अपहरण तथा शरीर बन्धक, डाँका, हतियार तथा खरखजाना एवं सङ्गठित अपराधसम्बन्धी कसुरमा मुद्दा चलाइएको प्रहरीले जनाएको छ ।",https://eprateekdaily.com/2023/02/13/47261
सतलोक आश्रम धनुषामा तीन दिवसीय कार्यक्रम,स्थानीय,प्रतीक दैनिक,"फाल्गुन ३, २०७९",वीरगंज,"सतलोक आश्रम धनुषामा बुधवारदेखि तीन दिवसीय अखण्ड पाठ तथा विशाल भण्डारा शुरू भएको छ । जगत्गुरु तत्वदर्शी सन्त रामपालजी महाराजको बोध दिवसको उपलक्ष्यमा फागुन ३ देखि ५ गतेसम्म हुने अखण्ड पाठ र विशाल भण्डारा शुरू भएको हो ।. कार्यक्रममा मधेस प्रदेशका सभामुख, गृहमन्त्रीलगायत सहभागी हुँदै विभिन्न धर्म सम्प्रदायका व्यक्ति भए पनि कुनै किसिमको विभेद, असमानता नदेखिएको र आपसी सद्भाव, भाइचाराका साथ अनुशासित भएर निस्स्वार्थ सेवा गरेको देखेर प्रशंसा गरेका थिए ।. कार्यक्रममा सहभागीहरूलाई प्रसाद वितरण गरिएको संस्थाका अध्यक्ष कुमार डङ्गोलले बताए ।. सन १९८८ मा सन्त रामपालजी महाराजले परम सन्त रामदेवानन्दजीसँग दीक्षा प्राप्त गरेका थिए तथा तन–मन–धनले सक्रिय भएर स्वामीजीद्वारा बताइएको भक्तिमार्गको साधना गरी परमात्माको साक्षात्कार गरेको अध्यक्ष डङ्गोलले बताए ।. सन् १९८८ फेब्रुअरी १७ तारीख फागुन महीना औंसीको रात्रिमा सन्त रामपालजी महाराजले मन्त्रदीक्षा प्राप्त गरेको र दीक्षा दिवसलाई सन्तमतमा उपदेशी भक्तको आध्यात्मिक जन्मदिन मानिएको उनले बताए । सोही दिनको स्मृतिमा बोध–दिवस मनाउने गरिएको अध्यक्ष डङ्गोलले बताए । सोको उपलक्ष्यमा नेपाल र भारत गरी नौवटा सतलोक आश्रममा विशाल भण्डारा आजदेखि शुरू भएको उनले बताए । जसमा निश्शुल्क मन्त्रदीक्षा, रक्तदान शिविर, दाइजो तथा आडम्बररहित आदर्श विवाह आदि कार्यक्रम आयोजन गरिएको अध्यक्ष डङ्गोलले बताएका छन् ।",https://eprateekdaily.com/2023/02/15/47333
श्रीसिया नदी प्रदूषण गर्ने उद्योगहरूलाई कारबाई गर्ने निर्णय,स्थानीय,प्रतीक दैनिक,"फाल्गुन ३, २०७९",वीरगंज,"वीरगंज महानगरपालिकाको श्रीसिया नदी प्रदूषण नियन्त्रण समितिले नदी प्रदूषण गर्ने उद्योगहरूलाई कारबाई गर्ने निर्णय गरेको छ ।. नगरप्रमुख राजेशमान सिंहको अध्यक्षतामा बुधवार बसेको बैठकले पानी प्रशोधन नगरेर श्रीसिया नदीमा फाल्ने उद्योगहरूलाई कारबाई गर्ने निर्णय गरेको हो ।. समितिले यसअघि पटकपटक अनुगमन गरेको र एकदुई वटा उद्योगबाहेक अधिकांश उद्योगले पानी प्रशोधन बिनानै नदीमा फोहर पानी फाल्दै आएकोमा चेतावनी पश्चात् पनि सुधार नगरेपछि कारबाईको निर्णय अगाडि बढाएको महानगरपालिकाले बताएको छ ।. समितिको प्रतिवेदनको आधारमा वातावरण तथा प्राकृतिक श्रोतको संरक्षण गर्न बनेको ऐन अनुसार जरिवाना गर्ने नगरप्रमुख राजेशमान सिंहले बताए ।. जरिवाना पश्चात् सुधार नगर्ने उद्योगहरूलाई कालो सूचीमा राख्ने निर्णय गरी सङ्घीय सरकारमा पठाउने निर्णय गरेको महानगरपालिकाले बताए ।. जीतपुरसिमरा उपमहानगरपालिकाको मुहान रहेको श्रीसिया नदी परवानीपुर गाउँपालिका भएर वीरगंज महानगरपालिका हुँदै भारतसम्म पुग्ने गरेको छ ।. आजको बैठकमा उपप्रमुख इम्तियाज आलम, पर्साका प्रमुख जिल्ला अधिकारी हीरालाल रेग्मी, बाराका प्रहरी उपरीक्षक होबिन्द्र बोगटी, वीरगंज उद्योग वाणिज्य सङ्घका प्रमुख प्रशासकीय अधिकृत मनोज उपाध्याय, पर्साका प्रहरी उपरीक्षक कोमल शाह, वीरगंज महानगरका निमित्त प्रमुख प्रशासकीय अधिकृत अरविन्दलाल कर्ण, परवानीपुर गापा अध्यक्ष रामक्षत्री कुर्मीलगायतको उपस्थिति थियो ।",https://eprateekdaily.com/2023/02/15/47319
डा विद्यानन्दले मिर्गौलाको सफल ट्रान्सप्लान्ट गरे,स्थानीय,प्रतीक दैनिक,"फाल्गुन ३, २०७९",वीरगंज,"वीरगंज निवासी डा विद्यानन्द चौरसियाको नेतृत्व टोलीले मिर्गौलाको सफल ट्रान्सप्लान्ट गरेको बताइएको छ ।. युरो किडनी ट्रान्सप्लान्ट सर्जनसमेत रहेका डा चौरसियाको टोलीले काठमाडौं मेडिकल कलेज टिचिङ अस्पताल सिनामङ्गलमा लमजुङ निवासी ५० वर्षीय धनराज घलेको मिर्गौलाको सफल ट्रान्सप्लान्ट गरेको उनले बताए ।. घलेकी पत्नी होमकुमारी गुरुङले पुस २० गते आफ्नो मिर्गौला दिएपछि उनको पतिमा सो मिर्गौला ट्रान्सप्लान्ट गरिएको डा चौरसियाले बताए । मधेस प्रदेशमा एकमात्र युरो सर्जन रहेका चौरसियाले दाबी गरे । उनले भारत, दिल्ली मेदान्तमा अध्ययन गरेको र वीरगंजमा सीता अस्पताल सञ्चालन गरी सेवा दिइरहेको बताए । मेदान्तमा सिनियर चिकित्सकको रूपमा कार्यरत रहँदा डा चौरसियाले तीन सय बिरामीको मिर्गौला ट्रान्सप्लान्ट गरेको बताएका छन् ।",https://eprateekdaily.com/2023/02/15/47336
प्रजातन्त्र सेनानी परिवारद्वारा ठोरीमा प्रवेशद्वार निर्माण गरिने,स्थानीय,प्रतीक दैनिक,"फाल्गुन १, २०७९",ठोरी,"ठोरी गाउँपालिकाको पञ्चेश्वर बहुद्देश्यीय मुक्तिधाम जाने मूलबाटोमा प्रवेशद्वार निर्माण गर्न सोमवार शिलान्यास भएको छ ।. ठोरीका प्रजातन्त्र सेनानी परिवारका नारायण बस्नेत र उनकी पत्नीबाट आज धार्मिक विधि अनुसार प्रवेशद्वारको शिलान्यास गरिएको प्रजातन्त्र सेनानी परिवारकी गीता बिष्टले बताइन् ।. ठोरी पर्यटकीयस्थलको रूपमा विकसित हुँदै गएको र ठोरीलाई धार्मिक पर्यटकीय स्थलको रूपमा समेत विकास गर्न सकिने हुँदा आकर्षक प्रवेशद्वार निर्माण गर्न परिवारलाई आग्रह गरेको ठोरी गापा–२ सुन्दरबस्ती घर भई हाल अमेरिका बस्दै आएका रविसिंह बस्नेतले टेलिफोनमार्फत बताए ।. पञ्चेश्वर मुक्तिधाम निर्माण हुन लागेको स्थानमा प्रवेशद्वार निर्माण गरी गाउँको माया बचाइराखेको बस्नेतले बताए ।. आगामी दिनमा ठोरीको विकासमा आफ्नो सक्रिय सहभागिता रहने उनले बताए । बस्नेतले यस अघि पनि वनशक्ति आधारभूत विद्यालयमा अध्ययनरत विद्यार्थीहरूलाई झोला वितरण गरेका थिए ।. आज शिलान्यास भएको प्रवेशद्वारले पञ्चेश्वर मुक्तिधामको मात्र नभई ठोरीकै पहिचान झल्कने पञ्चेश्वर मुक्तिधामका अध्यक्ष रामबहादुर खड्काले बताए ।. कार्यक्रममा प्रजातन्त्र सेनानी सीतादेवी बस्नेत, जेसिसकी राष्ट्रिय उपाध्यक्ष रश्मि बस्नेत, कार्यपालिका सदस्य फूलमाया दर्जी, वडा सदस्यहरू भगवती धिताल, केशरबहादुर भण्डारी, नेपाली काङ्ग्रेसका वडा सभापति देवी पराजुली, सरस्वति मावि गौतमनगरका विद्यालय व्यवस्थापन समितिका अध्यक्ष शम्भु गुरुङ, वनशक्ति सामुदायिक वनका अध्यक्ष विष्णु विष्ट, वनशक्ति क्लबका अध्यक्ष कमल राना, वनशक्ति मन्दिरका अध्यक्ष बुद्धि गुरुङ, सचिव कर्णबहादुर थापा, समाजसेवी नरबहादुर क्षत्री, प्रकाशचन्द्र बिष्टलगायतको सहभागिता थियो ।",https://eprateekdaily.com/2023/02/13/47264
मलखादको समस्या एक वर्षमा हटाउँछु– कृषिमन्त्री कुशवाहा,स्थानीय,प्रतीक दैनिक,"फाल्गुन १, २०७९",रौतहट,"मधेस प्रदेशका भूमि व्यवस्था कृषि तथा सहकारीमन्त्री वसन्त कुशवाहाले कृषि क्षेत्रको विकास आफ्नो पहिलो प्राथमिकतामा रहेको बताएका छन् ।. रिपोर्टर्स क्लब नेपाल, रौतहटको साक्षात्कारमा आइतवार मन्त्री कुशवाहाले तराई–मधेसका अधिकांश किसान खेतीकिसानीमैं आश्रित रहेका भए पनि समयमा मलखाद नपाउँदा विभिन्न समस्या झैल्दै आएकोमा गम्भीर रहेको बताए । उनले किसानहरूका लागि मलखाद, बीउबिजन सहज उपलब्ध गराउने उद्देश्यले कार्य गर्ने बताए ।. मलखादको समस्या प्रमुख भएकोले अरू कार्यलाई एकाध वर्ष स्थगित गरेर भएपनि समस्या समाधानमा पहल गर्ने बताए ।. उनले अहिलेसम्म नेपाली किसान मलखादको लागि भारतमैं निर्भर रहने अवस्था रहेको बताउँदै आफू पनि किसानको छोरा भएकोले यो समस्याको समाधान गर्ने दाबी गरे । उनले खेतीपातिका लागि मलखाद, बीउबिजन खरीद गर्न भारत जाने किसानहरूलाई सुरक्षाकर्मीहरूले अनाहक तस्करको बिल्ला भिडाउने गरेको आरोप लगाए । उनले अबको एक वर्षभित्र मलखादको समस्या समाधान गर्ने बताए ।",https://eprateekdaily.com/2023/02/13/47267
साढे छ लाख लुटपाटको कसूरमा आठजना पक्राउ,स्थानीय,प्रतीक दैनिक,"माघ २९, २०७९",वीरगंज,"जिल्ला प्रहरी कार्यालय, पर्साले हतियार देखाएर लुटपाट गरेको कसूरमा आठजनालाई पक्राउ गरेको छ ।. माघ २६ गते बिहान ११ः३० बजे वीरगंज महानगरपालिका–९ स्थित इनरबाइपासको इनर्वाबाट माईस्थानतर्फ आउने क्रममा दुईवटा मोटरसाइकलमा सवार तीनजनाले भारत, रक्सौलको नागारोड निवासी २१ वर्षीय विशालकुमार पटवासँग रहेको साढे छ लाख रुपैयाँ लुटेका थिए ।. सो घटना सम्बन्धमा माघ २७ गते प्रहरीलाई जानकारी गराइएको र प्रहरीले अनुसन्धानको क्रममा वीरगंजका विभिन्न स्थानबाट सो लुटपाटमा संलग्न रक्सौल, नागारोड–७ बस्ने इमाम अन्सारी, वीरगंजका रोशन थापा, मोजामिल मियाँ, सन्तोष लामा, रामगढवाका विजय महतो, बाराको लिपनी निवासी नवाब हुसेन, कलैया उपमहानगरपालिका–२३ का मुकेश पटेल, वीरगंज–२ छपकैयाका सद्दाफ अन्सारीलाई पक्राउ गरेको थियो ।. उनीहरूबाट पेस्तोल, पाँच राउन्ड गोली र लुटिएको रकममध्ये दुई लाख बरामद भएको प्रहरी प्रधान कार्यालयले जनाएको छ ।. पक्राउ परेकाहरूबाट नेपाली नम्बरका दुईवटा मोटरसाइकल र भारतीय नम्बरको एउटा मोटरसाइकल गरी तीनवटा मोटरसाइकल बरामद भएको प्रहरीले जनाएको छ ।",https://eprateekdaily.com/2023/02/12/47227
विशेष आर्थिक विकास क्षेत्र (सेज) भित्र निर्माणाधीन भवन भत्किंदा करोडौ क्षति,स्थानीय,प्रतीक दैनिक,"फाल्गुन २, २०७९",निजगढ,"बाराको जितपुरसिमरा उपमहा नगरपालिका–४ औराहास्थित विशेष आर्थिक विकास क्षेत्र (सेज) प्राधिकरण भित्र निर्माणाधीन पक्की भवन एक्कासि भत्किंदा करोडौंको आर्थिक क्षति हुन पुगेको छ ।. हिजो सोमवार ढलान काम भइरहदा साँझ करीब ५ बजे एक्कासि भवनको बीच भागबाट छत भत्किन शुरू भएसँगै निर्माणाधीन पूरै भवनमा यसको नराम्ररो असर परेको छ । सो भवनको एउटा पिलर भाँचिएको छ भने लगभग ८ वटा पिल्लर बाङ्गिएको, दखल परेको छ । भवनको अधिकांश छतको बिम बाङ्गिएको छ ।. सो भवनको लम्बाइ ४७ मिटर अर्थात् १५४.१९ फिट, चौडाइ २६ मिटर अर्थात् ८५ फिट रहेको जनाएको छ । उक्त भवनको प्लिन्थ एरियाको कुल क्षेत्रफल १२३२ वर्गमिटर रहेको विशेष आर्थिक विकास क्षेत्र (सेज) प्राधिकरण काठमाडौंका इन्जिनीयर अर्जुन पाण्डेले जानकारी दिए ।. मङ्गलवार दिउँसो इन्जिनीयर पाण्डे हवाई उडानमार्फत काठमाडौंबाट सिमरा आई भत्किएको भवनको अनुगमन निरीक्षण गरी काठमाडौं फर्केका छन् । उनले तथ्य रिपोर्ट आइपुग्न केही समय लाग्ने बताए ।. स्थलगतरूपमा झट्ट हेर्दा भवनको छत, बिमको फर्म अड्याउन प्रयोग गरिएका स्काफोल्डर अर्थात् फलामे टेकाहरू सही ढङ्गले प्रयोग नगर्दा यो दुर्घटना निम्तिएको उनको अडकल छ ।. “ढलान गर्ने छत, बिमको सिलिङमा भर्टिकल अर्थात् सीधा ठाडो भुइँसम्म स्काफोल्डर अर्थात् फलामे टेकाहरू राख्नुपर्छ । त्यसो भएको पाइएन”— इन्जिनीयर पाण्डेले भनेजस्तै भवनमा प्रयोग गरिएका फलामे टेकाहरू ५५देखि ६५ प्रतिशतको हाराहारीमा सीधा ठाडो भुइँ छुनेगरी राखेको पाइँदैन ।. “यसको डिजाइनको पाटोलाई पनि गहिरोसँग अध्ययन गरी दुर्घटना निम्तिनुका कारण खोज्छौं र बाहिर ल्याउछौं । दुर्घटना नहुँदासम्म केही भएन । अब दुर्घटना भएपछि यो प्राविधिकरूपमा राष्ट्रव्यापी चासोको घटना हुन पुगेको छ”— उनले भने ।. भवन निर्माणका प्रयोग गरिएका अन्य सामग्रीहरू कमजोर, कमसल, गुणस्तरहीन भएको भन्न मिल्ने अवस्था देखिंदैन– प्राविधिक बताउँछन् । यसको गुणस्तरका लागि विशेष आर्थिक क्षेत्र (सेज) प्राधिकरणले औराहामा साइट कार्यालय स्थापना गरी कामको दैनिक अनुगमन र ल्याब टेस्ट रिपोर्टको अध्ययन गर्दै आएको छ ।. सो ढलान कार्यमा आधुनिक प्रविधि आरएमसी विधि प्रयोग गरिएकोले मजदूर निकै कम लाग्ने हुँदा मानवीय क्षति हुनबाट जोगिए छ । कामका बखत त्यसबेला बढीमा दक्ष मिस्त्री र मजदूर गरी २० जना मात्रै रहेका र दुईजना कामदार सामान्य घाइते भएका थिए ।. भवन निर्माण श्रीगौरी पार्वती–प्रतिष्ठा जेभी काठमाडौंले गरिरहेको सेज प्राधिकरण काठमाडौंका प्रवक्ता तुलसीराम मरासैनीले जानकारी दिए । ठेकेदार कम्पनीले ९ करोडको लागतमा सो प्रदर्शनी हलको पक्की भवन निर्माण गर्ने ठेक्का लिएको हो ।. घटनापछि ठेकेदार कम्पनीका साइट सुपरभाइजर प्रदिप बजगार्इंलाई इलाका प्रहरी कार्यालय, सिमराले नियन्त्रणमा लिएको प्रहरी नायब उपरीक्षक एवं डिएसपी प्रदिपबहादुर क्षत्रीले बताए ।",https://eprateekdaily.com/2023/02/14/47300
"जीतपुरको सुपरमार्केटमा आगलागी, लाखौंको क्षति",स्थानीय,प्रतीक दैनिक,"माघ २९, २०७९",जीतपुर,"जीतपुरसिमरा उपमहानगरपालिकाको केन्द्र वडा नं ७ जीतपुरस्थित प्रदीप सुपर मार्केटमा आइतवार बिहान आगलागी हुँदा ८० लाख मूल्य बराबरको धनमाल जलेर नष्ट भएको छ ।. आगलागीबाट ११ वटा पसल जलेर करीब ८० लाख मूल्य बराबरको मालसामान जलेर नष्ट भएको इलाका प्रहरी कार्यालय, जीतपुरका प्रमुख वरिष्ठ प्रहरी नायब निरीक्षक कमल शाहीले बताए ।. विद्युत् सर्ट भएर आज बिहान ७ बजे आगलागी भएको उनले बताए । आगलागी स्थानीयवासी र सुरक्षाकर्मीको सहयोगमा नियन्त्रणमा लिइएको थियो ।. आगलागीस्थलमा सांसद कृष्णकुमार श्रेष्ठ, जीतपुरसिमरा नगर उद्योग वाणिज्य सङ्घका संस्थापक अध्यक्ष घनश्याम गिरी, वर्तमान अध्यक्ष मोहन शर्मा, महासचिव प्रकाश गिरीलगायत पुगेर राहत वितरण गर्ने आश्वासन दिएका थिए ।. आगलागीपीडितलाई तीन महीनाको बहाल छुट दिने सुपरमार्केटधनी प्रदीपकुमार गुप्ताले बताएका छन् ।",https://eprateekdaily.com/2023/02/12/47224
कित्ताकाट गराउनेहरूको सङ्ख्या बढेन,स्थानीय,प्रतीक दैनिक,"माघ २७, २०७९",वीरगंज,"पर्सा जिल्लाको चारवटा पालिकाको कित्ताकाट खुले पनि अहिले जग्गा रजिस्टे«शन पारित गराउनेहरूको सङ्ख्या वृद्धि हुन सकेको छैन । वीरगंज महानगरपालिका, पटेर्वासुगौली, सखुवापरसौनी र पकाहामैनपुर गाउँपालिका गरी चारवटा पालिकाको कित्ताकाट माघ ९ गतेदेखि खुलेकोमा अहिलेसम्म कित्ताकाटले गति लिन नसकेको मालपोत कार्यालय, पर्साका नासु राजेश्वर साहले बताए ।. छिटपुट कित्ताकाटको सिफारिश सम्बन्धित वडा कार्यालयबाट आइरहेको भन्दै उनले अहिलेसम्म सङ्ख्या बढ्न नसकेको बताए । मेन्टेनेन्स नापी शाखा पर्साका प्रमुख नारायण श्रेष्ठले कित्ताकाटको प्रावधानमा केही जटिलता भएकोले कित्ताकाट प्रभावकारी हुन नसकेको बताए । उनले सरकारले घडेरीको लागि पौने आठ धुर र कृषि कार्यको लागि दुई कठ्ठा जमीनभन्दा कम कित्ताकाट गर्न रोक लगाएको कारण कित्ताकाटको सङ्ख्या घटेको बताए । उनले यसमा पनि कित्ताकाट हुँदा पौने आठ धुर बिक्री गर्ने जग्गाधनीको हकमा सोही बराबरको जग्गा सञ्चित हुनुपर्ने र कृषि जग्गामा पनि दुई कठ्ठा बिक्री गर्नेले सोही बराबर जमीन सञ्चित हुनुपर्ने व्यवस्थाले पनि कित्ताकाट प्रभावित भएको बताए ।. यस अघि भूमिसुधार तथा मालपोत कार्यालयबाट सबैथरीका जग्गाको कित्ताकाटको सिफारिश हुँदै आएको थियो र नापीले कित्ताकाट गथ्र्यो तर नयाँ प्रावधानमा जग्गाको वर्गीकरण गरिएपछि अहिले कित्ताकाट गराउनेको सङ्ख्या बढ्न नसकेको हो ।. नापी अधिकृत श्रेष्ठले तोकिएको मापदण्डभन्दा थोरै जग्गाको कित्ताकाट अब अदालती फैसला अनुसार हुने बताए । अंश मुद्दा आदिमा अदालतले गर्ने फैसलामा सरकारले तोकेको मापदण्ड प्रभावित नहुने बताए । उनले पनि मालपोत कार्यालय, पर्साबाट कित्ताकाटको लागि कमै सिफारिश भएर आउने गरेको जानकारी दिए ।",https://eprateekdaily.com/2023/02/10/47140
छिपरमाई गापामा शिक्षक सङ्घको अधिवेशन सम्पन्न,स्थानीय,प्रतीक दैनिक,"माघ २८, २०७९",ठोरी,"पर्साको छिपहरमाई गाउँपालिकामा शनिवार नेपाल शिक्षक सङ्घको दोस्रो स्थानीय अधिवेशन सम्पन्न भएको छ ।. नेपाल शिक्षक सङ्घ, छिपहरमाई गापा का अध्यक्ष सुरेश साह कानूको सभापतित्व र नेपाली काङ्ग्रेस मधेस प्रदेशका महामन्त्री वृहस्पतिकृष्ण श्रेष्ठको प्रमुख आतिथ्यमा सम्पन्न अधिवेशनले सुरेश साह कानूकै नेतृत्वमा सर्वसहमतिमा कार्यसमिति चयन गरेको नेका, पर्साका सहसचिव नवीन सिंहले जानकारी दिए । कार्यसमितिमा उपाध्यक्ष गणेश दास सतवा, सचिव मुकेश राउत कुर्मीलगायतका शिक्षकहरू सर्वसहमतिले चयन गरिएको नेता सिंहले बताए ।. कार्यक्रमका प्रमुख अतिथि श्रेष्ठले शिक्षा विकासको मेरुदण्ड भएको कारण शैक्षिक विकासका लागि गाउँपालिकाले अधिकांश बजेट विनियोजन गरी गुणस्तरीय शिक्षा प्रदान गर्नुपर्नेमा जोड दिएको बताए । शिक्षाको अभावले मानिसले चाहे अनुसारको जीवन निर्माण गर्न नसकेको बताउँदै प्रमुख अतिथि श्रेष्ठले लगानी मात्र गरेर नहुने अनुगमनलाई प्रभावकारी बनाउन सबै एकजुट भएर लाग्नुपर्ने बताए ।. कार्यक्रममा विशिष्ट अतिथि छिपहरमाई गापाका अध्यक्ष मनोज गुप्ताले शिक्षामा विकास गर्न आफूले कुनै कसर बाँकी नराख्ने बताए । सबैको सहयोगविना विकास निर्माण सम्भव नभएकोले शिक्षकहरूले विद्यालय सुधार र शिक्षामा परिवर्तन गर्न आवश्यक व्यवस्थासमेत मिलाउन आफू पछि नहट्ने अध्यक्ष गुप्ताले बताए ।. नेपाली काङ्ग्रेसका प्रवक्ता रमेश पाण्डेले शिक्षकहरूको सम्मान गर्न जाने समाज आफैं परिवर्तन हुने बताउँदै चेतनामूलक कार्यक्रममार्फत समाजलाई अगाडि लानुपर्नेमा जोड दिए ।. नेका, पर्साका सहसचिव सिंहले शिक्षा र शिक्षक नै समाज विकासको मेरुदण्ड भएको बताउँदै शिक्षकहरूको आत्मसम्मानका निम्ति पालिकाले कार्यक्रम तर्जुमा गरी कार्यान्वयन गर्नुपर्नेमा जोड दिए । विद्यालय भएर मात्र समाज विकास नहुने बताउँदै गुणस्तरीय शिक्षा र प्राविधिक शिक्षामार्फत आजका बालबालिकाको उज्ज्वल भविष्य निर्माण गर्न गाउँपालिकाले कार्यक्रम निर्धारण गर्नुपर्नेमा जोड दिए ।. कार्यक्रममा नेपाल शिक्षक महासङ्घ, पर्साका अध्यक्ष तीर्थराज यादव, नेपाल शिक्षक सङ्घ मधेस प्रदेशका उपमहासचिव मोहनलाल कुर्मी, नेपाल शिक्षक सङ्घ, पर्साका अध्यक्ष प्रदीप जैसवाल, सचिव अशोक साहलगायतका वक्ताहरूले अधिवेशन सफलताको शुभकामना मन्तव्य व्यक्त गरेका थिए ।",https://eprateekdaily.com/2023/02/11/47166
बाराको चार स्थानबाट नागरिकता वितरण,स्थानीय,प्रतीक दैनिक,"माघ २७, २०७९",वीरगंज,"जिल्ला प्रशासन कार्यालय, बाराले तीनवटा इलाका प्रशासन कार्यालयसमेत चार ठाउँबाट नागरिकता वितरण हुँदै आएको जनाएको छ । बारा जिल्लामा जिल्ला प्रशासन कार्यालय, बारा कलैया, इलाका प्रशासन कार्यालय, सिमरा, सिम्रौनगढ र कोल्हवीबाट नागरिकता वितरण हुँदै आएको जनाएको छ ।. चालू आवमा कात्तिक १ गतेदेखि पुस मसान्तसम्म जिप्रका, बाराबाट दुई हजार ८०९ वटा नयाँ नागरिकता वितरण भएको र त्यसमा १३८७ जना महिलाले नागरिकता लिएको सो कार्यालयले जनाएको छ ।. यसैगरी इलाका प्रशासन कार्यालय सिमराबाट १००६, सिम्रौनगढबाट ७६७, कोल्हवीबाट २८३ जनाले नागरिकता लिएका छन् ।. यसैगरी, जिप्रका बाराबाट २३१ जनाले वैवाहिक अङ्गीकृत, इप्रका सिमराबाट ३०, सिम्रौनगढबाट ८६ र कोल्हवीबाट दुईवटा वैवाहिक अङ्गीकृत नागरिकता जारी भएको जिप्रका, बाराले जनाएको छ ।. यो अवधिमा जिप्रका, बाराबाट २६६४ वटा नागरिकता प्रतिलिपि वितरण भएको छ भने इप्रका सिमराले ८४५, सिम्रौनगढले २१२ र कोल्हवीले २८६ वटा प्रतिलिपि नागरिकता वितरण गरेको छ ।. जिल्ला प्रशासन कार्यालय, बारामा यो अवधिमा १४ वटा संस्था दर्ता भएको र इप्रका सिमरामा तीनवटा संस्था दर्ता भएको छ । यसैगरी जिप्रका, बारामा ६० वटा संस्था नवीकरण भएको छ भने इप्रका सिमरामा १३ वटा संस्था नवीकरण भएको छ ।. यसैगरी जिप्रका बाराबाट २१ जना र इप्रका सिमराबाट १७ जनाले नाबालक प्रमाणित गराएका छन् । जिल्ला प्रशासन कार्यालय, बाराबाट २८०२ जनाले साधारण सिफारिशमा राहदानीले लिएका छन् भने २२५५ जनाले ई–राहदानी लिएका छन् ।. राष्ट्रिय परिचयपत्रको लागि जिप्रका, बाराबाट ६,६२८ जनाले फारम दर्ता गराएका छन् भने इप्रका सिमरामा २,२४१, सिम्रौनगढमा २१०४ र कोल्हवीमा १०६५ जनाले राष्ट्रिय परिचयपत्रको लागि फाराम दर्ता गराएको जिल्ला प्रशासन कार्यालय बाराले जानकारी दिएको छ ।",https://eprateekdaily.com/2023/02/10/47134
ठाराबमा नेविसङ्घद्वारा सदस्यता वितरण,स्थानीय,प्रतीक दैनिक,"माघ २९, २०७९",वीरगंज,"स्ववियु निर्वाचनलाई दृष्टिगत गर्दै नेविसङ्घ ठाकुर राम बहुमुखी क्याम्पस एकाइले आइतवार सदस्यता वितरण गरेको छ । नेविसङ्घका केन्द्रीय प्रतिनिधि सुरज सेजुवाल र अशोक विष्टले क्याम्पसमा अध्ययनरत एक हजारभन्दा बढीलाई आज सदस्यता वितरण गरिएको नेविसङ्घका राहुल गुप्ताले बताए ।. कार्यक्रममा केन्द्रीय प्रतिनिधि सेजुवालले पर्सा जिल्लामा नेविसङ्घ सक्रिय रहेको बताए । उनले नेविसङ्घ काङ्ग्रेसको भ्रातृ सङ्गठन भएको र त्यसको निर्वाचनमा अब अन्योलता नरहेको भन्दै तोकिएको समयमा महाधिवेशन हुने बताए ।. अर्का प्रतिनिधि विष्टले नेविसङ्घको विधान र नियमावलीलाई समयानुकूल बनाएर मस्यौदा तयार भइरहेको बताए । कार्यक्रममा ठाराब क्याम्पसका पूर्वसदस्य धर्मराज यादव, फिरोज अन्सारी, युसुफ अन्सारीलगायतको सहभागिता थियो ।",https://eprateekdaily.com/2023/02/12/47218
दैनिक रू पाँच अभियानबाट सात लाख जम्मा,स्थानीय,प्रतीक दैनिक,"माघ २९, २०७९",सेढवा,"दैनिक पाँच रुपियाँ सङ्कलन अभियानमा एक वर्षमा सात लाख रुपियाँ जम्मा भएको छ । ठोरी गाउँपालिका–१ स्थित वृद्धवृद्धा तथा असहाय कल्याण संस्थाको खातामा सो रकम सङ्कलन भएको अभियानकर्ता सन्तोष श्रेष्ठले बताएका छन् ।. सो संस्थामा बस्ने वृद्धवृद्धा, असहाय तथा अपाङ्गहरूको लागि दैनिक खर्च जुटाउन श्रेष्ठले दैनिक पाँच रुपियाँ संस्थाको नाममा जम्मा गर्ने अभियान आफैंबाट शुरू गरेका थिए ।. जसमा चन्दादाताहरू जोडिंदै १७० जनाले रकम जम्मा गरेको श्रेष्ठले बताए ।. सुवर्णपुरस्थित राष्ट्रिय वाणिज्य बैंकमा संस्थाको खातामा अहिले सात लाख रुपियाँ जम्मा भएको उनले बताए । अभियानमा दाताको सङ्ख्या वृद्धि भइरहेको श्रेष्ठको भनाइ छ ।. भारतीय सेनाबाट अवकाशप्राप्त आसबहादुर गुरुङले आफ्नो खर्चबाट अभियान शुरू गरेका थिए । संस्थामा अहिले २३ जना अपाङ्ग, असहाय तथा वृद्धवृद्धाहरू बस्दै आएका छन् । गुरुङले संस्थाको खर्च धान्न नसक्दा दाताहरूले खाद्यान्न तथा नगद चन्दा सहयोग गर्न शुरू गरेका हुन् । संस्थामा बसोबास गर्नेहरूको दैनिक खर्च चलाउन दीर्घकालीन व्यवस्थापनका लागि यो अभियान शुरू गरिएको श्रेष्ठले बताए । खातामा ठूलो रकम जम्मा भए सो रकमको ब्याजबाट संस्थाको खर्च चलाउन सकिने मनसायले अभियान शुरू गरिएको उनले बताए ।. संस्थाको खातामा एकजनाले दैनिक पाँच रुपियाँको दरले एक वर्षमा हुने एक हजार ८२५ रुपियाँ जम्मा गर्नुपर्ने हुन्छ । यसभन्दा बढी रकम एकमुस्ट जम्मा गर्ने प्रावधान पनि छ ।. विशेषगरी जन्मदिन तथा अन्य खुशीका अवसरमा संस्थाका लागि दैनिक पाँच रुपियाँ अभियानमा दाताहरू सहभागी भइरहेका छन् ।",https://eprateekdaily.com/2023/02/12/47221
काशी विश्वनाथका मूल पुजारीको वीरगंजमा स्वागत,स्थानीय,प्रतीक दैनिक,"माघ २९, २०७९",वीरगंज,"वीरगंज महानगर–१४ पिपरास्थित पशुपतिनाथ मन्दिरमा फागुन १ गते सोमवार हुने महाआरतीमा सहभागी हुन भारतको काशी विश्वनाथका मूल पुजारी वीरगंज आइपुगेका छन् ।. काशी विश्वनाथका मूल पुजारी पण्डित डा श्रीकान्त मिश्रलाई वीरगंज महानगरपालिकाका प्रमुख राजेशमान सिंहलगायतले स्वागत गरेका थिए । सडकमार्ग हुँदै वीरगंज आइपुगेका मूल पुजारी मिश्रले पावन भूमि नेपालको वीरगंजमा आउन पाउँदा आफू निकै हर्षित भएको बताए ।. वीरगंज महानगरपालिका र विश्व हिन्दू परिषद्को संयुक्त आयोजनामा वीरगंजमा पहिलोचोटी चिनीमिल आवास क्षेत्रास्थित पशुपतिनाथ मन्दिरमा प्रवचन तथा महाआरती आयोजना गर्न लागिएको हो ।. महाआरतीमा पशुपतिनाथ मन्दिर, काठमाडौंका भट्ट र जनकपुरधामका महन्त भोलि बिहान वीरगंज आउने नगरप्रमुख सिंहले बताए ।. महाआरतीका लागि मन्दिर सिङ्गार्नुका साथै आवश्यक सम्पूर्ण तयारी सकिएको महानगरले जनाएको छ । मूल पुजारी मिश्रको स्वागतमा महानगरका अवैतनिकदूत अशोक बैद, सल्लाहकार सञ्जय खेतान, योजना सल्लाहकार प्रकाश अमात्य, वडाध्यक्ष प्रदीप चौरसिया, प्रेमबाबू पटेल, उमेश सहनीलगायत सहभागी थिए ।",https://eprateekdaily.com/2023/02/12/47215
वनक्षेत्रको संरक्षण गर्न प्रजिअको निर्देशन,स्थानीय,प्रतीक दैनिक,"माघ २७, २०७९",निजगढ,"बाराका प्रमुख जिल्ला अधिकारी एवं जिल्ला वन सुरक्षा समन्वय समितिका प्रमुख नवराज सापकोटाले बारा जिल्लाको समग्र वनजङ्गल क्षेत्रको सुरक्षामा कुनै कसर बाँकी नराख्न मातहतका सुरक्षा प्रमुखहरूलाई निर्देशन दिएका छन् ।. वनजङ्गल क्षेत्र विनाश र चौतर्फी अतिक्रमण भइरहेकोमा चिन्ता व्यक्त गर्दै डिभिजन वन कार्यालय सिमरा बाराद्वारा आयोजित जिल्ला वन सुरक्षा समन्वयको बिहीवार सम्पन्न बैठकमा जिल्लाका सम्बन्धित सुरक्षा निकायलाई प्रजिअ सापकोटाले निर्देशन दिएका हुन् । राज्यले दिएको दायित्व पूरा गर्न कर्मचारीहरू इमानदार हुने हो भने कानूनी राज्यको अनुभूति दिलाउन खासै समय नलाग्ने उनले बताए । ‘वनजङ्गल, प्राकृतिक स्रोत, साधन, सम्पदाको उचित सुरक्षा र संरक्षण गर्नु नै हाम्रो पहिलो दायित्व हो । वनजङ्गल, तालतलैया, वन्यजन्तु जस्तो प्रकृतिको उपहारको संवेदनशीलता प्रति सदैव सचेत, चनाखो हुनुपर्छ’–प्रजिअ सापकोटाले भने ।. कार्यक्रममा जिप्रका बाराका प्रमुख होविन्द्र बोगटीले वनजङ्गलको सुरक्षा, संरक्षणमा नेपाल प्रहरीले सकेजति कार्य गर्दै आएको बताए । वनजङ्गलको सुरक्षा, संरक्षणमा बेथिति बढिरहने र राज्यका निकाय टुलुटुलु हेरिरहने हो भने बाराको वनजङ्गलको अवस्था केही वर्षमैं बाहिर बोक्रो, भित्र खोक्रो हुनेमा दुर्ईमत नहुने एसपी बोगटीले भने । वन कार्यालयले आवश्यकता महसूस गरेको बेला नेपाल प्रहरीले मदत दिंदै आएको र कहिल्यै पछि नपर्ने प्रतिबद्धता व्यक्त गरेका थिए ।. कार्यक्रममा सहभागी पत्रकारहरूले वनजङ्गल, वन क्षेत्र वा अन्य सार्वजनिक चासोका विषयमा प्रकाशित समाचारअध्ययन गरी सम्बन्धित निकायले परिणाममुखी कानूनी प्रक्रिया चलाउन मन नदिंदा समस्या बढेको बताएका थिए ।. बैठकमा समग्र जिल्लाको वनजङ्गलको अवस्था, सुरक्षा चुनौती र संरक्षणका प्रयास, उपायहरूबारे डिभिजनल वन अधिकृत विनोद सिंहले जानकारी गराए ।. प्रजिअ नवराज सापकोटाको अध्यक्षतामा सम्पन्न उक्त कार्यक्रममा जिल्ला प्रहरी कार्यालय, बारा प्रमुख होविन्द्र बोगटी, सशस्त्र प्रहरी बल बाराका प्रमुख टोपबहादुर डाँगी, ट्राफिक व्यवस्थापन कार्यालय पथलैयाका प्रमुख सन्तोषकुमार भट्टराई, जिल्ला राष्ट्रिय अनुसन्धान कार्यालयका प्रमुख अभिनय कुमार सिंह, नेपाली सेना ज्वाला दल गण बाराका सेनानी राजीव ढुङ्गाना, पर्सा राष्टिय निकुञ्जमा सहायक वार्डेन सूर्य खड्का, नेपाल वन निगम पथलैया प्रमुख सुमनकुमार सिंह, सञ्चारकर्मी, वन कर्मचारीलगायतको सहभागिता थियो । सहायक वन अधिकृत जवाहरलाल प्रसाद कुर्मीले कार्यक्रम सञ्चालन गरेका थिए ।",https://eprateekdaily.com/2023/02/10/47131
महिलाहरूको लागि निश्शुल्क स्वास्थ्य जाँच तथा शल्यक्रिया शिविर,स्थानीय,प्रतीक दैनिक,"माघ २८, २०७९",सिम्रौनगढ,"महिलाहरूको लागि निश्शुल्क स्वास्थ्य जाँच तथा शल्यक्रिया शिविर सिम्रौनगढ नगरपालिका–७ स्थित सिम्रौनगढ स्वास्थ्य चौकीमा हिजो शुक्रवारदेखि शुरू भएको छ ।. शिविरको उद्घाटन गर्दै नगरप्रमुख किशोरीप्रसाद कलवारले महिलाहरूमा लाग्ने रोगबारेमा कतिपय महिलाहरूलाई जानकारी पनि नहुने गरेको बताए । उनले महिलाहरूमा हुने रोगहरूबारे जानकारी गराउन र शिविरको माध्यमबाट त्यस्ता रोगको उपचार गराउने उद्देश्यले नगरपालिकाले सबै वडामा निश्शुल्क स्वास्थ्य शिविर आयोजना गर्ने बताए । उनले आफूमा भएको रोगका बारेमा खुलेर चिकित्सकलाई बताउन आग्रह गरे ।. उपप्रमुख नजमु शेहरले आफू पनि महिला भएको र पुरुषप्रधान समाजमा महिलाहरूको अवस्था राम्ररी थाहा भएको बताइन् । उनले पिछडिएका महिलाहरू स्वास्थ्य र प्रजननका कुरा निर्धक्क गर्न सक्ने अवस्थामा नरहेको बताइन् । महिलाहरूले आफ्नो रोग लुकाउने गरेका कारणले समस्या झेल्दै आएको बताउँदै उनले रोग नलुकाएर चिकित्सकलाई खुलस्त बताउन र सल्लाह सुझाव अनुसार उपचार गराउन सुझाइन् ।. सामुदायिक सेवा प्रतिष्ठान, भक्तपुरको सहयोगमा सिम्रौनगढ नगरपालिकाले आयोजना गरेको निश्शुल्क स्वास्थ्य शिविरमा डा दीपक साह, डा अजय साह, स्वास्थ्यकर्मीहरू रूपा कर्मचारी, रमा दाहाल, कृष्णसिकु श्रेष्ठले स्वास्थ्य चेकजाँच गरेका थिए ।. शिविरमा पाठेघरको क्यान्सर जाँच, पिसाब चुहिने रोगको पहिचान र उपचार, अङ्ग खस्ने समस्याको प्रतिरोधात्मक उपचार र परामर्श, अन्य रोगसम्बन्धी परीक्षण गरिएको थियो ।. सिम्रौनगढ स्वास्थ्य चौकी इन्चार्ज हरेरामप्रसाद जयसवालको अध्यक्षतामा भएको उद्घाटन सत्रमा प्रमुख प्रशासकीय अधिकृत दिनेशकुमार न्यौपाने, वडाध्यक्ष विवेक मेहता, कर्मचारी प्रशासन प्रमुख जयनारायणप्रसाद यादव, स्वास्थ्य संयोजक विजय ठाकुर, कार्यक्रम संयोजक लीला सिलवाल, प्राविधिक निर्देशक महादेव बनिया, रामबाबू कुशवाहा, सुभाषप्रसाद कुशवाहालगायत सहभागी थिए ।. कार्यक्रममा स्वास्थ्य संयोजक विजय ठाकुरले स्वागत र सहजीकरण स्वास्थ्य उपसंयोजक मणु यादवले गरेका थिए ।",https://eprateekdaily.com/2023/02/11/47170
पर्सा बारको अध्यक्षमा कमलमोहन पोखरेल विजयी,स्थानीय,प्रतीक दैनिक,"माघ २८, २०७९",वीरगंज,"पर्सा जिल्ला अदालत बार एसोसिएशनको अध्यक्षमा कमलमोहन पोखरेल, विजयी भएका छन् ।. शनिवार भएको मतगणना र मतपरिणामपछि उनले प्रतिद्वन्द्वी रामनारायणप्रसाद कुर्मी र प्रेमकुमार साहलाई पराजित गर्दै विजयी भएको पूर्र्व अध्यक्ष ओमप्रकाश गुप्ताले बताए ।. यसैगरी उपाध्यक्षमा श्यामसुन्दर दास, सचिवमा महम्मद मुमताज गद्दी र कोषाध्यक्षमा सुरेश पडित विजयी भएका छन् । सहसचिवमा जुली कर्ण यसअघि निर्विरोध निर्वाचित भएकी थिइन् । उनको मात्र उम्मेदवारी परेकोले उनी निर्विरोध भएको निर्वाचन अधिकृत सन्तोषकुमार श्रीवास्तवले बताए ।. कोषाध्यक्ष्Fमा सुरेश पण्डित र सदस्यहरू श्रीरामप्रसाद रौनियार, दीपनारायण उपाध्याय, गौरीशङ्करप्रसाद चौरसिया, श्रीराम राउत कुर्मी, हरिशङ्करप्रसाद चौहान, सुरेन्द्रप्रसाद रौनियार र नगनारायणप्रसाद साहलगायत विजयी भएका छन् ।",https://eprateekdaily.com/2023/02/11/47173
महानगरको आयोजनामा निश्शुल्क लोकसेवा तयारी कक्षा,स्थानीय,प्रतीक दैनिक,"माघ २८, २०७९",वीरगंज,"वीरगंज महानगरपालिका कार्यालयले युवाहरूका लागि निश्शुल्क लोकसेवा आयोगको तयारी कक्षा सञ्चालन गरेको छ ।. तयारी कक्षाको शनिवार नगरप्रमुख राजेशमान सिंहले उद्घाटन गर्दै युवाहरूमा सकारात्मक भावनाको विकास गराइ कुशल नेतृत्व स्थापित गराउन लोकसेवा तयारी कक्षा शुरू गरिएको बताए ।. निजामती प्रशासन, शिक्षक तथा सुरक्षा क्षेत्रमा यहाँका युवाहरूको पहुँच र सहभागिता उल्लेख्यरूपमा हुन नसकेको बताउँदै नगरप्रमुख सिंहले युवाका लागि महानगरले तयारी कक्षा सञ्चालन गरेको बताए । तयारी कक्षामा ३८ जना महिला र ५७ जना पुरुष सहभागी छन् ।. तयारी कक्षामा पर्सालगायत बाराका विभिन्न स्थानका युवाहरूको सहभागिता रहेको महानगरले जनाएको छ ।. महानगरपालिकाको सहयोगमा युडिबाई सेफ कम्प्युटर एडुकेशनले तयारी कक्षा सञ्चालन गरेको हो ।. सहभागीहरूलाई धनञ्जयकुमार सिंह, सुरज राम, श्यामविनय चौधरी, सुरजकुमार यादव र हेमन्त यादवले प्रशिक्षण दिइरहेका छन् ।. युडिबाई सेफ कम्प्युटर एडुकेशनका सञ्चालक बन्सी गुप्ताको अध्यक्षतामा भएको तयारी कक्षा उद्घाटन सत्रमा वडाध्यक्ष बैजुलाल स्वर्णकार, कार्यपालिका सदस्य कनिका कौशिक, शिक्षा महाशाखा प्रमुख अरविन्दलाल कर्ण, सामाजिक विकास शाखा प्रमुख राजीव गिरीलगायतको सहभागितो थियो ।",https://eprateekdaily.com/2023/02/11/47176
पर्सा बारको अध्यक्षमा तीनजनाको उम्मेदवारी,स्थानीय,प्रतीक दैनिक,"माघ २७, २०७९",वीरगंज,"पर्सा जिल्ला अदालत बार एसोसिएशनको अध्यक्षमा तीनजनाको उम्मेदवारी परेको निर्वाचन अधिकृत सन्तोषकुमार श्रीवास्तवले बताएका छन् ।. भोलि शनिवार हुने निर्वाचनको लागि आज कमलमोहन पोखरेल, रामनारायणप्रसाद कुर्मी र प्रेमकुमार साह गरी तीनजनाले अध्यक्षमा उम्मेदवारी दिएका छन् ।. यसैगरी उपाध्यक्षमा चारजनाको उम्मेदवारी परेको छ । अनिरुद्धप्रसाद सिंह, अञ्जनीकुमार नवीन, जाकिर हुसेन, श्यामसुन्दरप्रसाद साहको उम्मेवारी परेको छ । सचिवमा मुमताज महम्मद गद्दी, प्रतिमाकुमारी चौरसिया, रामबलिप्रसाद चौहान गरी तीनजनाको उम्मेदवारी परेको छ ।. सदस्य सचिवमा जुली कर्णको मात्र उम्मेदवारी परेकोले उनी निर्विरोध भएको निर्वाचन अधिकृत श्रीवास्तवले बताए । कोषाध्यक्षमा सुरेश पण्डित र नीरजकुमार गुप्ता गरी दुईजनाको उम्मेदवारी परेको छ । आठवटा सदस्य पदको लागि दशजनाको उम्मेदवारी परेको छ । श्रीरामप्रसाद रौनियार, दिनानाथप्रसाद, गौरीशङ्करप्रसाद चौरसिया, श्रीराम राउत कुर्मी, दीपनारायण उपाध्याय, हरिशङ्करप्रसाद चौहान, जुमादीन मियाँ, अमितकुमार, नगनारायणप्रसाद र सुरेन्द्रप्रसाद रौनियार छन् ।. पाँच पद पार्षद्को लागि छजनाको उम्मेदवारी परेको छ । अञ्जनकुमार अधिकारी, राकेशकुमार मल्लिक, अजयकुमार श्रीवास्तव, श्रीदयालप्रसाद धानुक, महम्मद नौशाद र मन्जुरूल हक सिद्दिकीको उम्मेदवारी परेको निर्वाचन अधिकृत श्रीवास्तवले बताए ।",https://eprateekdaily.com/2023/02/10/47137
निजगढ राईडर्स क्लबको नेतृत्वमा ११ राइडर नेपालगंज प्रस्थान,स्थानीय,प्रतीक दैनिक,"माघ २५, २०७९",निजगढ,"‘राष्ट्रका लागि खेलकूद, स्वास्थ्यका लागि खेलकूद’ नाराका साथ निजगढ राइडर्स क्लब र बारा जिल्ला साइकल सङ्घको टोली बुधवार नेपालगंज प्रस्थान गरेको छ । यही माघ २७ र २८ गते हुन गइरहेको साइकल फेस्टिभल–२०२३ मा सक्रिय सहभागिता जनाउन बाराको टोली प्रस्थान गरेको हो ।. निजगढ नगर उपप्रमुख सोममाया थिङ र निमित्त प्रमुख प्रशासकीय अधिकृत शिवप्रसाद देवकोटाले साइकल टोलीमा सहभागीहरूलाई टीका, खादा, राइडरले प्रयोग गर्ने हेलमेट प्रदान गर्दै शुभकामना दिंदै बिदाइ गरेका थिए । यस टोलीलाई निजगढ राइडर्स क्लबले नेतृत्व गर्दै ११ जना नेपालगंज प्रस्थान गरेको सो क्लबका अध्यक्ष गणेश रायमाझीले बताए । दैनिक निरन्तर साइकिलिङले शारीरिक व्यायाम हुने, मन, मस्तिष्क शान्त र अङ्ग चलायमान भएर व्यक्ति स्वस्थ, स्फूर्त रहने क्लबका अध्यक्ष रायमाझीले भने ।. साइकल राइडर्स स्वस्थ्यसँग प्रत्यक्ष जोडिएको शारीरिक व्यायाम हो । सानादेखि वृद्धवृद्धासम्मले साइकिलिङ गर्न सक्ने बारा जिल्ला साइकल सङ्घका अध्यक्ष रामशरण सुवेदीले बताए । “साइकिलिङगर्दा घाटा केही हुँदैन, शरीरमा स्फूर्ति कायम राख्दछ”– बारा निजगढका ५५ वर्षीय अग्रज साइकल राइडर मधुसूदन चौधरीले भने ।",https://eprateekdaily.com/2023/02/08/47015
डिभिजन वन सर्लाहीमा १७ वटा मुद्दा दर्ता,स्थानीय,प्रतीक दैनिक,"माघ २७, २०७९",वीरगंज,"डिभिजन वन कार्यालय, सर्लाहीमा आव ०७९–८० देखि हालसम्म १७ वटा मुद्दा दर्ता भएको छ भने आव ०७८–७९ मा २२ वटा मुद्दा दर्ता भएको छ ।. आव ०७९–८० को छ महीनामा २२८.२५ थान काठ बरामद गरेको डिभिजन वन कार्यालय, सर्लाहीका प्रमुख मन्जुर अहमदले बताए । छ महीना अवधिमा छवटा ट्याक्टर, दुईवटा ट्रक, चारवटा मोटरसाइकल बरामद गर्नुका साथै २७ जनालाई पक्राउ गरेको र चारजना फरार रहेको उनले बताए ।. आव ०७७–०७८ सम्म मुद्दा दर्ता सङ्ख्या काठ चोरी निकासीतर्फ ६७ वटा, ढुङ्गा–गिट्टी ओसारपसारमा एउटा, वन्यजन्तु चोरी शिकारीमा चार र अतिक्रमण छवटा रहेको उनले बताए ।. त्यसैगरी आव ०७८–०७९ मा जम्मा ९ वटा मुद्दा फछ्र्योट भएको र हालसम्म तीनजना महिला, २६० जना पुरुषगरी कुल २६३ जना प्रतिवादी पक्राउ परेको उनले बताए । आव ०७९–०८० मा मूअकरबाट ३६ लाख ३२ हजार ९२० राजस्व सङ्कलन गरिएको थियो भने वन क्षेत्र अन्य प्रयोजनबापत चार लाख ३४ हजार, अन्य सेवा शुल्कबाट २ लाख ८४ हजार र चालू आवमा ४३ लाख ८१ हजार राजस्व सङ्कलन भएको उनले बताए ।",https://eprateekdaily.com/2023/02/10/47125
अदालतको बेथितिबारे कलम चलाउन न्यायाधीशको सुझाव,स्थानीय,प्रतीक दैनिक,"माघ २६, २०७९",वीरगंज,"उच्च अदालत जनकपुरको अस्थायी इजलास वीरगंजले बिहीवार पत्रकार सम्मेलन गरेर अदालतबाट प्रवाह भएको मुद्दा र रीट लगत खर्चसम्बन्धी जानकारी गराएको छ ।. न्यायाधीश अच्युत भण्डारीले देवानी १०१३, व्यक्तिवादी फौज्दारी २६५, सरकारवादी फौज्दारी ५५७, परमादेश १४३, अधिकारपे्रक्षा १, उत्प्रेषण १७९, निषेधाज्ञा २८० र शुरूको मुद्दा २५५ गरी २६४३ मुद्दाको जिम्मेवारी सरेर आएको र माघ २५ गतेसम्म १८८१ वटा नयाँ मुद्दा दर्ता भएको जम्मा लगत ४५६४ वटा रहेकोमा ८६४ मुद्दा फछ्र्योट भइसकेको बताए ।. उनले यो अवधिमा छ महीनादेखि एक वर्षभित्रको ३१५७ वटा मुद्दा र एक वर्षदेखि १८ महीनासम्मको २१३ वटा तथा दुई वर्ष नाघेका ३८० वटा मुद्दा गरी ३७५० वटा मुद्दा फछ्र्योट हुन बाँकी रहेको बताए । न्यायाधीश भण्डारीले हालसम्म अभिलेखमा दर्ता भएका छिनुवा मुद्दा ५६ हजार ५९६ थान रहेको बताउँदै अदालतको आफ्नो भवन अहिलेसम्म निर्माण हुन नसकेको र वीरगंज चिनी कारखानामा कठिनाइका साथ कार्य सम्पादन गर्नुपर्ने अवस्था रहेको बताए । सरकारले यही वर्षको २८ गते अदालतको नाममा दुई बिघा जग्गा उपलब्ध गराए पनि अहिले वीचिकालीको साँघुरो भवनबाट काम गरिरहेको र न्यायाधीशहरूको लागि छुट्टै च्याम्बर पनि नभएको बताए । उनले तत्कालै भवन निर्माण गर्नुपर्ने आवश्यकता रहेको जनाए ।. न्यायाधीश भण्डारीले अदालतको क्रियाकलापबाट समुदायलाई जानकारी गराउने उद्देश्यले पत्रकारहरूसँग नियमित भेटघाट गर्दै आएको, विद्यालय र समुदायमा पुगेर अदालतको विषयमा छलफल गर्ने गरेको बताए । उनले अदालतप्रति नकारात्मक सोच विकसित हुन नदिन यस प्रकारको गतिविधि गरिएको बताए ।. पत्रकार सम्मेलनमा न्यायाधीश भण्डारीले पत्रकारहरूलाई अदालतको बेथिति, भ्रष्टाचार र गलत पैmसलाबारे निरन्तर कलम चलाउन सुझाए । पत्रकारको सुझाव सल्लाहबाट अदालतमा हुने विकृति कम हुने उनले बताए । अदालतमा हुने गलत क्रियाकलापबारे थाहा पाउने माध्यम पत्रकारिता भएकोले पत्रकारले सही समाचार सम्प्रेषण गर्न डराउनु नपर्ने र त्यसका लागि मानहानिको मुद्दा खेप्नु नपर्ने जिकिरसमेत गरे ।. उनले आफ्नो तहबाट हुने अदालतसम्बन्धी गलत क्रियाकलाप नियन्त्रणका लागि सबै न्यायाधीशहरू सक्रिय भएको भन्दै अहिले मिसिल हेरफेर गर्नेलाई कारबाई प्रक्रिया अगाडि बढाइएको बताए । दुई वर्ष पुगेका मुद्दा र पुराना मुद्दा छिनोफानो गर्ने प्रयास रहेको भन्दै यस्ता क्रियाकलापमा मिसिल हेरफेर गरेको पाइएकोले दोषीहरूलाई कारबाई प्रक्रिया शुरू भएको बताए ।. पत्रकार सम्मेलनमा न्यायाधीशहरू लेखनाथ पौडेल, गणेश बराल, घनश्याम भट्ट, शान्ता सेढाइँ सहभागी थिए ।",https://eprateekdaily.com/2023/02/09/47075
रोपिएका बिरुवा संरक्षणमा ध्यान दिन आग्रह,स्थानीय,प्रतीक दैनिक,"माघ २५, २०७९",वीरगंज,"सामुदायिक प्रहरी साझेदारी कार्यक्रम अन्तर्गत ग्रीन सिटी सामुदायिक सेवा केन्द्रको आयोजना र वीरगंज महानगर र राष्ट्रपति चुरे तराई मधेस विकास समिति भरतपुरको सहयोगमा बुधवार वीरगंज मनपाको मुख्य सडकको डिभाइडरमा वृक्षारोपण गरिएको छ ।. नगरप्रमुख राजेशमान सिंहले वृक्षारोपण गरेर कार्यक्रमको शुभारम्भ गरेका थिए । उनले हराभरा स्वच्छ वीरगंजको लागि वृक्षारोपण गरिएको बताए । वृक्षारोपण गर्नु मात्र पुरुषार्थ होइन भन्दै उनले यसको संरक्षणमा ध्यान नदिंदा यस अघिका कार्यक्रम प्रभावहीन भएको बताए ।. वृक्षारोपण गरेर त्यसको संरक्षण गरेमात्र फल प्राप्त हुने भन्दै कार्यक्रमलाई औपचारिकता दिनुभन्दा वृक्षारोपणसँगै संरक्षणमा पनि ध्यान दिन सुझाए । नपाले वृक्ष संरक्षणको लागि काम गर्दै आएको उनले दाबी गरे ।. घण्टाघरदेखि पावरहाउससम्मको क्षेत्रमा खाली रहेका डिभाइडरमा आज म्याङ्गो स्टीक, सिङ्गापुरी, रातोरानी र गुलाबगरी दुई सयवटा बिरुवा रोपिएको थियो ।. कार्यक्रममा प्रमुख जिल्ला अधिकारी हीरालाल रेग्मी, सहायक प्रजिअ महेशराज तिम्सिना, प्रहरी उपरीक्षक कोमल शाह, सशस्त्र प्रहरी उपरीक्षक सुमन थपलिया, भारतीय महावाणिज्य दूतावासका महावाणिज्यदूत नीतेश कुमार, प्रमुख प्रशासकीय अधिकृत लक्ष्मीप्रसाद पौडेल, पर्सा प्रहरी प्रवक्ता निर्मल बुढाथोकी, व्यवस्थित वीरगंज अभियानका दिलीपराज कार्की, महानगर सरसफाइ अधिकृत सर्फुद्दीन मियाँ, ज्येष्ठ नागरिक वसन्तप्रसाद उपाध्याय, वीरगंज युवा समाजका कमल चौगाईलगायत विभिन्न संस्थाका पदाधिकारीहरूको सहभागिता थियो ।",https://eprateekdaily.com/2023/02/08/47021
प्रादेशिक आर्युवेद अस्पताल वीरगंजमा औषधी अभाव,स्थानीय,प्रतीक दैनिक,"माघ २५, २०७९",२५ माघ/,"प्रादेशिक आयुर्वेद तथा वैकल्पिक चिकित्सालय वीरगंजमा औषधी अभाव भएको छ । सो अस्पतालले ६ महीनादेखि औषधी खरीद नगरेकोले बिरामीहरू समस्या भोग्दै आएका छन् । कार्यालय प्रमुख र कर्मचारीहरूबीच आपसी मनमुटावका कारण औषधी खरीदमा ढिला भएको र त्यसको मार बिरामीहरूले खेप्नुपरिरहेको छ ।. अस्पस्तालका अध्यक्षसमेत रहेका जिल्ला समन्वय समिति पर्साका सभापति अजय सरार्फले कर्मचारीहरूको आपसी द्वन्द्व समाधानका लागि प्रयास भइरहेको बताए । उनले जिल्ला अस्पतालबाट अपग्रेट भएर प्रादेशिक अस्पताल भएपछि औषधी खरीद र आधुनिक प्रयोगशाला निर्माणका लागि एक/एक करोड रुपियाँ मधेस प्रदेश सरकारले पठाएको तर कर्मचारीहरूको आपसी द्वन्द्वको कारण औषधी खरीद प्रक्रिया र प्रयोगशाला निर्माण कार्य अगाडि बढ्न नसकेको बताए । उनले औषधी खरीद र प्रयोगशाला निर्माणमा ढिला भएको र टेन्डरसमेत प्रकाशित नभएकोले दुई करोड रकम फिर्ता जान सक्ने भनेर चिन्ता जाहेर गरे ।. यो अस्पतालमा गत वर्ष कोटेशनमा औषधी खरीद भएको थियो । कोटेशनबाट औषधी खरीद गर्दा अनियमितता हुन सक्ने भनेर एकथरी कर्मचारी टेन्डर गर्नुपर्ने अडानमा छन् भने एकथरी पुरानै तरीकाबाट कोटेशनबाट औषधी खरीद गर्ने मनसाय बनाएर बसेका छन् । तर न कोटेशनबाट औषधी खरीद भएको छ, न औषधी खरीदका लागि टेन्डर प्रक्रिया नै अगाडि बढाइएको छ ।. कार्यालय प्रमुख डा. रमेश मिश्रले लेखापाल रामबालक यादवले हस्तक्षेप गरेको कारण औषधी खरीद हुन नसकेको दोषारोपण लगाए । उनले विवादमा पर्नुभन्दा अन्यत्र सरुवा हुन चाहेको बताए । उनले प्रदेश सरकारसँग सरुवा माग गरेको बताए । लेखापाल यादवले भने प्रमुखसँग विवाद नरहेको बताए । उनले खरीद प्रक्रियाका लागि प्रमुख र स्टोर शाखाको दोष भएको बताए । प्रक्रियागत रूपमा खरीद भएका वस्तुको भुक्तानी मात्र गर्ने भन्दै आफूलाई अनाहक विवादमा पार्न नहुने बताए । उनले अहिलेसम्म प्रमुखले भनेको स्थानबाट औषधी खरीद हुँदै आएको पनि बताए ।. प्रादेशिक अस्पताल मातहत रहेका पर्साका चौधवटा स्थानीय तहमा अहिले औषधि अभाव भएको छ । ६ महीनादेखि औषधी आपूर्ति नहुँदा नागरिक आरोग्य सेवा केन्द्र पर्सागढीको बडनियार, छिपहरमाई, पटेर्वासुगौली, बहुदरमाई र वीरगंजको बिर्तामा रहेका केन्द्रहरूमा औषधी छैन । स्थानीय तहले जिम्मा पाएको विन्ध्यवासिनी, जगरनाथपुर, पोखरियाको बैरियाबिर्ता र रानीगंज, ठोरीमा रहेको आयुर्वेदिक औषधालयमा पनि औषधि छैन ।",https://eprateekdaily.com/2023/02/08/47025
आइएमई सेवाग्राहीविहीन,स्थानीय,प्रतीक दैनिक,"माघ २६, २०७९",वीरगंज,"वीरगंजका इन्टरनेशनल मनि एक्सप्रेस (आइएमई)हरू अहिले सेवाविहीन भएका छन् । राष्ट्रिय तथा अन्तर्राष्ट्रिय रूपमा पैसा पुर्याउने र ल्याउने कार्यमा सक्रिय आइएमईहरूको, पछिल्लो समयमा नेपाल राष्ट्र बैंकको निर्देशनपछि सेवा पातलिएको हो ।. राष्ट्र बैंकले विदेशबाट पठाउने रेमिटेन्सलगायत रकममध्ये २५ हजारभन्दा मुनिको मात्र आइएमईबाट पाउन सकिने र त्यसभन्दा माथिको रकम बैंकमार्फत लिनुपर्ने प्रावधान लगाएपछि आइएमई सेवा पातलिएको हो । एक दशक अघिदेखि वीरगंजलगायत देशभर आइएमई सेवा प्रभावकारी थियो । खासगरी वैदेशिक रोजगारमा गएकाहरूले यही माध्यमबाट रकम पठाउने र परिवारजनले बुझ्ने गरेका थिए । तर अहिले रेमिटयान्सको रकम आइएमईमार्फत कमै आइरहेको छ ।. प्रायः वैदेशिक रोजगारमा गएकाहरूले २५ हजारभन्दा माथि रकम पठाउने गरेको कारण आइएमईबाट निकाल्न नपाउँदा सेवाग्राहीहरू बैंक पुगेका छन् र बैंकमा यस कारण पनि भीड बढेको छ । विदेशबाट आउने रकमको हकमा राष्ट्र बैंकको यो नीतिको कारण आइएमई सेवा पातलिएको त छँदैछ, अर्को तिर राष्ट्रिय स्तरमा एक हजार रकम पठाउँदा पनि नागरिकता, सवारी चालक अनुमतिपत्रजस्ता व्यक्तिको परिचयपत्रको फोटोकपी अनिवार्य गरिएको कारण सेवा पातलिएको आइएमई सञ्चालकहरूले बताएका छन् ।",https://eprateekdaily.com/2023/02/09/47068
हराएका १६ वटा सीमास्तम्भमध्ये दुईवटा भेटियो,स्थानीय,प्रतीक दैनिक,"माघ २५, २०७९",सेढवा २५ माघ/,"पर्साका सुरक्षा निकायका अधिकारीहरूले बुधवार जगरनाथपुर गाउँपालिका– १ मा रहेको सीमा स्तम्भको अनुगमन गरेका छन् । सुरक्षा अधिकारीहरूले नेपाल–भारत सीमास्थित ओरिया खोलामा भेटिएका सीमा स्तम्भको अवलोकन गरेका हुन् ।. ओरिया खोलामा रहेको सीमा स्तम्भहरूमध्ये १६ वटा सीमास्तम्भ केही समयदेखि हराइरहेको थियो । सो ठाउँबाट हालै ४२२, ४२२/१ नम्बरको सीमास्तम्भ बालुवाले पुरिएको अवस्थामा भेटिएको छ ।. भारतीय पक्षले टेन्डर गरी खोलाबाट नदीजन्य पदार्थ उत्खनन गर्दा दुईवटा हराएको सीमास्तम्भ फेला परेको हो । हराएका १६ वटा सीमास्तम्भमध्ये १४ वटा अझै फेला पर्न सकेको छैन । भारतीय पक्षले दशगजा क्षेत्रमा समेत उत्खनन गरेको देखिएपछि नेपाली अधिकारीहरूले सो कार्य रोक्न एसएसबीलाई सुझाएका थिए । घटनास्थलमा आज भारतीय एसएसबीका जिम्मेवार अधिकारी उपस्थित नभएकाले उच्च अधिकारीहरूसँग छलफल गरी उत्खननबारे निर्णय गर्ने बताएको गापा अध्यक्ष श्रीकान्त यादवले जानकारी गराएका छन् ।. अनुगमन टोलीमा पर्साका प्रमुख जिल्ला अधिकारी हीरालाल रेग्मी, प्रहरी उपरीक्षक कोमल साह, सशस्त्र प्रहरी उपरीक्षक सुमन थपलिया, प्रहरी निरीक्षक किशोर आचार्य, वडाध्यक्ष लक्ष्मी साह, सुभाष यादवलगायतको सहभागिता थियो ।",https://eprateekdaily.com/2023/02/08/47018
दूधको मूल्यवृद्धि नगरे आन्दोलन गर्ने चेतावनी,स्थानीय,प्रतीक दैनिक,"माघ २७, २०७९",निजगढ,"पशुपालक कृषक तथा अन्य किसानहरूको हितलाई सरकारले ध्यान नदिएको भन्दै यस पेशाका कृषकहरू पलायन हुन सक्ने केन्द्रीय दुग्ध उत्पादक सहकारी संस्थाका सचिव थानेश्वर सापकोटाले बताए । बारा जिल्ला दुग्ध उत्पादन सरकारी संस्था लिमिटेडद्वारा शुक्रवार निजगढमा आयोजित पत्रकार सम्मेलन गर्दै सो कुरा बताएका हुन ।. देशभर १ हजार ८७२ दुग्ध उत्पादनक सहकारी संस्थाहरूद्वारा ६ लाख घरपरिवार दैनिक करिब ११ लाख लिटर दुध सङ्कलन गरि ६ करोड रकम गाउँबस्तीमा दुग्ध उत्पादन गर्ने कृषकहरूलाई रोजगारीको सिर्जना गर्दै आई रहेको बताउदै समायनुकूल मूल्य वृद्धिमा सरकारले चासो नदेखाएको सचिव सापकोटो भने ।. विदेशिएका युवा जनशक्तीहरूलाई स्वदेशमा नैं आत्मनिर्भर बनाउन ब्यवासायिक पशुपालन र कृषि पेशामा राज्यले जिम्मेवारीपूर्ण ढंगले प्रोत्साहन गर्ने हो भने, पशुपालन तथा कृषिबाट नैं मुलुकले आर्थिक फड्को मार्न सकिने बलियो सम्भावना रहेपनि यस तर्फ सरकारको ध्यान नगएको समेत कार्यक्रममा सहभागीहरूले बताए ।. ‘अहिले पनि दुग्ध बिक्रीमा होस वा अन्य पशुपालन मासु उत्पादनमा होस । बिचौलियाहरूको नैं रजगज कायमै छ । यस तर्फ सरकारको किन ? ध्यान जादैन’– वक्ताहरूले प्रतिप्रश्न गरे ।. विगतमा भन्दा अहिले दिन प्रतिदिन पराल, दाना, चोकर, ढुटो, औषधी, भिटामिन लगायतका पशुपालन कृषकहरूलाई आवश्यक पर्ने सामाग्री तथा बस्तुहरूको मूल्य आकाशिदै गएपनि किसानले उत्पादन गरेको दुग्धको मूल्य उचित पाउन नसकि रहेको जानकारी प्रधानमन्त्रिको कार्यालयमा प्रेस विज्ञप्ति बुझाएपनि सरकारले यसको उचित निकास सहितको सम्बोधन गर्न ढिलाई गरि रहेको आयोजित पत्रकार सम्मेलनमा जानकारी गराए ।. स्थानीय दुग्ध उत्पादन कृषकहरूको मूल्य वृद्धिका गुनासो स्थानीय दुग्ध उत्पादन सहकारी संस्थाहरूमा गर्दै आई रहेको जानकारी गराउदै कृषि मन्त्रालयलाई फागुन १ गते दुग्धको मूल्य वृद्धि गर्न अल्टिमेटम दिई सकेको यदी सो समयसिमा भित्र सरकारले उचित सम्बोधन नगरे दुग्ध उत्पादन, सङ्कलन बिक्री गर्ने संस्थाहरूले संयुक्त रूपमा आन्दोलन गर्न बाध्य हुने बताए । पशुपालक कृषक लगायत अन्य किसानहरूका हकमा संघिय सरकार, प्रदेश सरकार र स्थानीय तहले अझै पनि विभेद गर्दै आई रहेको पिडीत कृषक तथा सहकारी अभियान्ताहरूका भनाई छ ।. कार्यक्रममा दुग्ध उत्पादन तथा सहकारीकर्मी दिपक घिमिरे, लेखनाथ खनाल, मोहन सापकोटा, कर्ण बहादुर लामा, थानेश्वर सापकोटा लगायतले मन्तब्य राखेका थिए । सो कार्यक्रम निजगढ नपाको सहभालमा सम्पन्न भएको थियो ।",https://eprateekdaily.com/2023/02/10/47119
वेब सिरिज मिस स्कार्लेटको छायाङ्कन शुरू,स्थानीय,प्रतीक दैनिक,"माघ २६, २०७९",परवानीपुर,"नेपाली कथानक वेब सिरिज मिस स्कार्लेटको छायाङ्कन वीरगंजमा शुरू भएको छ । कान्तिपुर फिल्म एकेडेमी काठमाडौंले निर्माण गर्न लागेको वेब सिरिजको एक सातादेखि छायाङ्कन भइरहेको छ । सिरिज युनिट वीरगंजको क्लार्क रिर्सोटमा बसेर वीरगंज आसपासको स्थानमा छायाङ्कन गरिरहेको जनाएको छ । वीरगंजकै सेरोफेरो र यहाँकै कथावस्तुमा आधारित सिरिजलाई पर्साकै बिन्दवासिनी गाउँपालिका–२ बहुअर्वाभाठा बस्ने बलिराम चौहानले निर्देशन गरिरहेका छन् । कथा पनि उनले नै लेखेका छन् । साइकोलोजिकल सस्पेन्स थ्रिलर विधामा निर्माण भइरहेको यो वेब सिरिज सम्भवतः नेपालकै पहिलो नेपाली कथानक वेब सिरिज भएको निर्माता कान्तिपुर फिल्म एकेडेमीका प्रमुख कार्यकारी अधिकृत (सिइओ) प्रकाश पुरीले बताए ।. ४ वर्ष पहिले कथा फुरेपनि कथाको विषयवस्तु बलियो र दर्शकले हेर्न लायक बनाउन मेहनत गर्नुपरेको स्मरण गर्दै चौहानले भने–“कथा लेखेर मात्रै नहुने रहेछ, धेरै कुरा मिल्नुपर्ने रहेछ । शुरूमा मैले यस कथालाई ‘चकलेट’ शीर्षक दिएको थिएँ, पछि धेरै कुरा काटछाँट गरेर कान्तिपुर फिल्म एकेडेमीसँग भेटेर छलफल गरेपछि छायाङ्कन शुरू गरेका छौं ।” शुरूमा फिल्म बनाउने लक्ष्य थियो तर सिरिज बनाउने सल्लाह भएपछि पहिलो सिजन अनुसार ६ अङ्कको छायाङ्कन शुरू भएको उनले बताए । यो सिरिजको पहिलो सिजनका अङ्कहरू दर्शकले रुचाएपछि अन्य सिजनबारे काम थालिने छ ।. लेखक–निर्देशक चौहानसँगै सिरिजमा मुख्य भूमिकामा देखिने कलाकार पनि वीरगंजकै हुन् । वीरगंज महानगरपालिका–१३ राधेमाई निवासी १८ वर्षीय कुल श्रेष्ठ (कमल ओझा) मुख्य कलाकारको रूपमा देखिंदैछन् । उनी वीरगंजकै ग्लोबल बिजनेस कलेजमा कक्षा १२ मा अध्ययनरत छन् । “अभिनयमा रुचि भए पनि अवसरको खोजीमा थिएँ, त्यही समयमा यति ठूलो सिरिजमा मुख्य भूमिकामा अभिनय गर्न पाउनु मेरो लागि गर्वको कुरा हो” श्रेष्ठले भने–“यो मेरो ड्रिम रोल हो, निर्माण पक्षले ममाथि गरेको विश्वास जित्न र कथासँग न्याय गर्न सक्छु भन्ने आत्मविश्वास छ ।”. श्रेष्ठसँगै गीत बिष्ट पनि प्रमुख भूमिकामा छिन् । आलिशा बास्तोला, शबी थापा, दिलीप नेपाल, सुमित्रा अधिकारी, कपिल रसाइलीलगायतको अभिनय सिरिजमा देख्न सकिने कान्तिपुर फिल्म एकेडेमीका सिइओ पुरीले जानकारी दिए ।. पछिल्लो समय चलचित्रभन्दा पनि वेब सिरिजप्रति आकर्षण बढ्दै गएको चर्चा गर्दै उनले भने–“विश्व बजारमा पनि फिल्मभन्दा वेब सिरिजप्रति आकर्षण बढ्दै गएको छ, हाम्रै छिमेकी देश भारतका चर्चित कलाकारहरू फिल्मभन्दा सिरिजमा बढी व्यस्त देखिन्छन्, त्यसले हामी पनि अग्रसर भएका हौं ।” चलचित्र हलमा पनि व्यापार नहुने र दर्शकहरूलाई पनि हलसम्म पुग्नुभन्दा नेटल्फिक्स, एमेजोनलगायत डिजिटल प्लेटफर्महरूमा हेर्न सहज हुने अवस्थालाई मध्यनजर गर्दै सिरिज बनाउन शुरू गरिएको पुरीको भनाइ छ । निर्देशक बलिराम चौहानलाई सुदिप कुँवर र अनिता स्याङ्वो र विशाल राईले सघाइरहेका छन् ।. सुदिप मुख्य सहायक निर्देशकको रूपमा यस सिरिजसँग जोडिएका छन् भने अनिता सहायक निर्देशकको रूपमा आबद्ध भएकी छन् ।. सुदिपले यस अघि छक्कापञ्जा, नाइँ नभन्नु ल, परदेशीलगायत चलचित्रमा सहायक निर्देशकको रूपमा काम गरिसकेका छन् भने अनिताले पनि ‘नाइँ नभन्नु ल’ मा सहायक निर्देशकको रूपमा काम गरेको अनुभव बटुलेकी छन् । टलकजङ्ग भर्सेस टुल्के, ठूली, श्री लगायत चलचित्रको छायाङ्कन गरेका शेरबहादुर तामाङले सिरिजको छायाङ्कन गरिरहेका छन् ।. छायाङ्कनमा तामाङलाई विनोद क्षत्री, गणेश दुलाल, जेमिन राई र अर्नब श्रेष्ठले सघाइरहेका छन् । विशेषगरी अभिनय, छायाङ्कन, भिडियो इडिटिङ लगायत विषयमा अध्ययन एवं अध्यापन गराउने कान्तिपुर फिल्म एकेडेमीले यस अघि ‘म’ चलचित्र बनाएको छ । यसका साथै अन्य विभिन्न शर्ट मुभी र विभिन्न परियोजनामा वृत्तचित्रहरू बनाइसकेको एकेडेमीले जनाएको छ ।",https://eprateekdaily.com/2023/02/09/47061
ज्येष्ठ नागरिक र एकल महिला सम्मानित,स्थानीय,प्रतीक दैनिक,"माघ २६, २०७९",वीरगंज,"पोखरिया नगरपालिका कार्यालयले नगरभित्रका ज्येष्ठ नागरिक र एकल महिलालाई सम्मान गरेको छ ।. नगरपालिकामा रहेका ७० जना ज्येष्ठ नागरिक, एकल महिलालाई नगरप्रमुख प्रद्युम्न चौहानले सम्मान गरेका थिए । उनले ज्येष्ठ नागरिक र एकल महिलालाई सम्मान गर्न पाउँदा गर्व महसूस गरेको बताए ।. यो सम्मान कार्यक्रम पोखरिया नगरपालिकाले निरन्तर सञ्चालन गर्ने उनले बताए ।. उपप्रमुख रूबि ठाकुरले एकल महिला र ज्येष्ठ नागरिकलाई परेको समस्या सम्बन्धमा न्यायिक समितिमा उजूरी दिन र त्यसको निरूपण सक्दो चाँडो गर्ने आश्वासन दिइन् ।. उनले यी मुद्दाहरू न्यायिक समितिमा आउँदा प्राथमिकतामा राखेर सक्दो चाँडो निरूपण गर्ने बताइन् ।. कार्यक्रम वडाध्यक्ष नौशाद आलमको अध्यक्षतामा भएको थियो भने एमाले नगर अध्यक्ष विन्ध्याचल ठाकुर, राजेश्वर रौनियार, सुनील साह, कौशल साह, रामवचन महतोलगायतको सहभागिता थियो ।",https://eprateekdaily.com/2023/02/09/47058
पशुपतिनाथ मन्दिरमा महाआरतिको तयारी,स्थानीय,प्रतीक दैनिक,"माघ २७, २०७९",वीरगंज,"वीरगंज महानगर– १४ पिपरास्थित पशुपतिनाथ मन्दिरमा फागुन १ गते हुने महाआरतिको लागि तयारी शुरू भएको छ । महाआरतिका लागि मन्दिरको साजसज्जा गर्नुको साथै अन्य तयारी गरिएको छ ।. भारत, काशी विश्वनाथका मुख्य पुजारी, पशुपतिनाथ मन्दिर काठमाडौंका भट्ट र जनकपुरधामका महन्थको संयुक्त उपस्थितिमा महाआरति हुने बताइएको छ ।. वीरगंज महानगरपालिका र विश्व हिन्दू परिषद्को संयुक्त आयोजनामा महाआरतिको आयोजना गरिएको बताइन्छ । वीरगंजलाई धार्मिक पर्यटकीय गन्तव्य बनाउन महानगरपालिकाले काम गरिरहेको नगरप्रमुख राजेशमान सिंहले बताए ।. उनले महानगरले माईस्थान मन्दिर क्षेत्रको सौन्दर्यीकरण गर्नुका साथै लाइटिङ र गार्डेनिड्ढो काम चाँडै सम्पन्न गरिने बताए । तराईको एकमात्र पशुपतिनाथ मन्दिरको सौन्दर्यीकरण गरेर यसको पहिचान स्थापित गर्न नेपाल–भारतका प्रख्यात धामका मुख्य पुजारी बोलाएर महाआरति गर्न लागिएको हो ।",https://eprateekdaily.com/2023/02/10/47128
राधेमाईमठको जग्गाबारे उच्च अदालतले अन्तरिम आदेश दिएन,स्थानीय,प्रतीक दैनिक,"माघ २६, २०७९",वीरगंज,"वीरगंज–१३, राधेमाईस्थित रामराजापुलको छेउको विवादित मठको जग्गाबारे उच्च अदालत जनकपुरको अस्थायी इजलास वीरगंजले अन्तरिम आदेश नदिएपछि भूमाफियाहरू तिलमिलाएका छन् ।. उच्च अदालत वीरगंजका न्यायाधीश गणेशप्रसाद बराल र शान्ता सेढाइँ सापकोटाको संयुक्त इजलासले नयाँ नापीमा पनि मठ, मन्दिर, श्मशानघाट, सडक, पुल रहेको र सोही जग्गामध्ये कित्ताकाट गरी दूषित तरीकाले दर्ता गराएको, सो जग्गा स्वतः बदर हुने देखिएको तथा निवेदकको पक्षमा अन्तरिम आदेश जारी नहुँदा निवेदकलाई कुनै अपूरणीय क्षति हुन नसक्ने अवस्थामा रहेको भन्दै निर्णय गरेपछि अहिले भूमाफियाहरूको चलखेल रोकिएको छ ।. भूमाफियाहरूले सो सार्वजनिक जग्गा हात पार्न कीर्ते गरी आफ्नो नाममा दर्ता गराएपछि लामो समयदेखि मठको जग्गा विवादित छ ।. हाल पवनकुमार अग्रवालको नाममा फरक–फरक कित्तामा करीब ५५ कट्ठा जग्गा दर्ता रहेको तथा सो जग्गामा माटो पुर्दा वा पर्खाल लगाउँदा केही स्थानीय बासिन्दाले रोक लगाएको भन्दै आफ्नो जग्गामा काम गर्न पाउँ भनी अन्तरिम आदेशसहित निषेधाज्ञा मुद्दा उच्च अदालत वीरगंजमा दर्ता गराएपछि अदालतले यस्तो आदेश गरेको देखिन्छ ।. प्राप्त जानकारी अनुसार सो जग्गालाई स्थानीयले कुनै हालतमा कब्जा गर्न दिंदैनन् । २०२२ सालदेखि नै सो जग्गा सार्वजनिक रहेको देखिन्छ । भूमाफियाहरूले मालपोत तथा नापी शाखालाई प्रभावमा पारी श्रेस्तामा रहेको बेहोरासमेत मेटाई योजनाबद्ध तरीकाले तथा पछि कानून नलाग्ने भएपछि प्रक्रिया पु¥याई आफ्नो नाममा २०६३ सालमा दर्ता गरेपछि विवाद उत्पन्न भएको छ । अहिलेसम्म आधा दर्जनभन्दा बढी व्यक्तिको नाममा दर्ता हुँदै आएको सो जग्गा हाल पवनको नाममा दर्ता रहेको देखिन्छ । कित्ता नम्बर ६७, ७१ र २२० नम्बरको जग्गा आफ्नो हो भन्दै कैयांै व्यक्तिले दाबी गर्न आए तर स्थानीयले सो जग्गा कब्जा गर्न दिएका छैनन् । केही भूमाफियाले सुरक्षा निकायलाई समेत प्रभावमा पारी बल प्रयोग गर्न खोज्दा स्थानीयले डटेर विरोध गरेका थिए । अहिले पनि स्थानीयको सहयोगमा नै सो जग्गा कब्जा हुनबाट रोकिएको श्रीपुर निवासी सुन्दर कुर्मीले बताए ।. कुर्मीका अनुसार भूमाफियाविरुद्ध लडाइँमा आफूहरू कुनै हालतमा पछाडि नपर्ने बताउाँछन् । यो खेलको पछाडि मालपोत तथा नापी कार्यालयका केही कर्मचारीको हात रहेको र हाल उनीहरू अख्तियारको फन्दामा फसिसकेको बताए । स्थानीय सरकार सञ्चालन ऐन २०७४ अनुसार सार्वजनिक जग्गा हेर्ने निकाय स्थानीय तहमा अधिकार प्रत्यायोजन गरेपछि हाल सो जग्गाबारे वीरगंज महानगरले अनुसन्धान गरिरहेको छ ।. महानगरले मालपोतबाट पटकपटक आधिकारिक कागजात माग गरेपनि पाँच महीनादेखि मालपोतले अलमलाएको बताइन्छ । मालपोत कर्मचारी स्रोतका अनुसार सो जग्गा सार्वजनिक ठहर हुने सबै प्रमाण बेपत्ता पारिएको छ । कुनै कागजात छैन ।. निवेदक पवनकुमार अग्रवालको तर्फबाट अधिवक्ता अकिल अन्सारी, सराजुल अन्सारी तथा स्थानीयको तर्फबाट अधिवक्ता वीरेन्द्र यादव, प्रमोद प्रसाद र दिनानाथ साहले बहस पैरवी गरेका थिए ।",https://eprateekdaily.com/2023/02/09/47071
"कर्मचारी विवाद तत्कालको लागि साम्य, अस्पताल र नपाको ताला खुल्यो",स्थानीय,प्रतीक दैनिक,"माघ २४, २०७९",सिम्रौनगढ,"सिम्रौनगढ नगर अस्पताल सात दिनपछि खुलेको छ । कर्मचारी व्यवस्थापनको विषयलाई लिएर विवाद भएपछि अस्पतालका सबै सेवा बन्द गरिएको थियो ।. सिम्रौनगढ नगर अस्पताल व्यवस्थापन समितिका संयोजक उपप्रमुख नजमु शेहरको अध्यक्ष्Fतामा सिम्रौनगढ नगर अस्पताल व्यवस्थापन समितिको बैठकले आन्दोलनरत कर्मचारीहरूको माग सम्बोधन गर्न सकारात्मक भएपछि सोमवारदेखि अस्पताल सञ्चालनमा आएको छ ।. सिम्रौनगढ नगर अस्पतालमा तीसजना कर्मचारी कार्यरत छन् र तीमध्ये तीनजना मात्र स्थायी छन् । २७ जना कर्मचारीहरू ज्यालादारी र करारमा छन् । उनीहरूको व्यवस्थापन विधि प्रक्रिया पूरा गरेर गरिने आश्वासन कर्मचारी व्यवस्थापन समितिले दिएपछि बन्द अस्पताल सञ्चालनमा आएको हो ।. वडाध्यक्ष रामदिनेशप्रसाद यादवले कर्मचारीको व्यवस्थापन, विधि प्रक्रिया पूरा गरेर गरिने र त्यसमा छुटेका कर्मचारीहरूलाई आवश्यकता परेको खण्डमा पछि ग्राह्यता दिइने आश्वासन दिएपछि बन्द अस्पताल खुला भएको हो । कर्मचारीहरूले आन्दोलन फिर्ता लिएर अस्पतालको सबै सेवा सञ्चालन गरेका छन् ।. कार्यक्रममा नगरप्रमुख किशोरीप्रसाद कलवार, उपप्रमुख नजमु शेहर, वडा अध्यक्षहरू अवधेशकुमार सहनी, विवेक मेहता, रामएकबालप्रसाद यादव, सुरेन्द्र जयसवाल, दिनदयाल मुखिया, शिवमङ्गल कुशवाहालगायतको उपस्थिति थियो ।. नगरपालिकाको ताला पनि खुल्यो. नगरपालिकामा कार्यरत दुई सय कर्मचारीहरूको हकमा नगरपालिकाको वर्तमान नेतृत्व पूर्वाग्रही भएको भन्दै माघ २२ गते पूर्ववडाध्यक्ष राजेश यादवले नगरप्रमुख, उपप्रमुख, प्रमुख प्रशासकीय अधिकृत, जिन्सी र योजना शाखामा तालाबन्दी गरेका थिए ।. जिल्ला प्रशासन कार्यालय, बारामा बसेको बैठकले वडाध्यक्ष रामएकबालप्रसाद यादवको संयोजकत्वमा सुशासन समिति गठन गरेको थियो । सुशासन समितिले बुझाएको प्रतिवेदनमा १६३ जना कर्मचारीको म्याद थप गर्ने सिफारिश भएको थियो । सो प्रतिवेदन कार्यान्वयन नगरी नगरप्रमुख कलवारले आफूखुशी ९३ जना ज्यालादारी, कर्मचारीको म्याद थप गर्ने सूचना प्रकाशित गरेका थिए । नगरप्रमुखको यो कदमपछि सिम्रौनगढ नगर कार्यपालिकामा वडाध्यक्ष्Fहरूले विरोध गरेका थिए ।. यसै विषयलाई लिएर कार्यपालिकाको बैठक बस्दा माघ २२ गते पूर्व वडाध्यक्ष यादवले तालाबन्दी गरेका हुन् । सो ताला पनि हिजो खुलेको छ । करार, ज्यालादारी कर्मचारीको हकमा कार्यपालिका सदस्यहरूले उनीहरूको निवेदन छानबीन गर्ने र सबै प्रक्रिया पुगेकाहरूको व्यवस्थापन गर्ने कुरामा सहमति भएपछि तालाबन्दी खुलेको हो ।",https://eprateekdaily.com/2023/02/07/46959
वीरगंजलाई पर्यटकीय शहर बनाउन महानगर लागिपरेको छ –प्रमुख सिंह,स्थानीय,प्रतीक दैनिक,"माघ २४, २०७९",वीरगंज,"वीरगंज महानगरपालिकाका प्रमुख राजेशमान सिंहले वीरगंजलाई पर्यटकीय नगरीको रूपमा विकास गर्न आफू लागिपरेको बताएका छन् ।. वीरगंजमा पर्यटन प्रवद्र्धन तथा पर्यटन सुरक्षामा सरोकारवाला निकायहरूको भूमिका विषयक कार्यक्रममा नगरप्रमुख सिंहले भारतीय पर्यटक भिœयाउने गरी महानगरले काम गरिरहेको भन्दै त्यसमा सबैलाई साथ दिन आग्रह पनि गरे ।. उनले वीरगंजमा धेरै आउने भनेको भारतीय पर्यटक भएको बताउँदै पर्यटन व्यवसायीको पर्खाइमा पनि भारतीय पर्यटक पर्ने गरेको बताए ।. उनले सवारी कर हटाएसँगै महानगरलाई छ करोड घाटा भएपनि भारतीय पर्यटकहरू प्रचुर मात्रामा भित्रिएका र यसबाट होटल, पर्यटनलगायतको क्षेत्रमा टेवा पुगेको बताए । उनले महानगरले माईस्थान मन्दिर सौन्दर्यीकरण गरेर धार्मिक पर्यटनको मार्ग खुलाउन खोजेको भन्दै अब १५० वर्ष भन्दा बढी पुरानो नृसिंह पिपरा मठको पुनर्निर्माणमा लागिपरेको बताए ।. उनले नेपाली नयाँ वर्षमा वीरगंजको मुहार फेर्ने गरी काम गरिरहेको बताउँदै त्यसमा सबैको सहयोगको आवश्यकता रहेको बताए ।. होटल व्यवसायी सङ्घका सचिव हरि पन्तको सभापतित्वमा पर्यटक प्रहरी कार्यालय, भृकुटीमण्डप, काठमाडौंको आयोजनामा भएको कार्यक्रममा पर्साका सहायक प्रमुख जिल्ला अधिकारी भीमकान्त पौडेल, सश्स्त्र प्रहरी उपरीक्षक सुमन थपलिया, प्रनाउ निर्मल बुढाथोकी, नेपाल पत्रकार महासङ्घका सचिव दीपेन्द्र चौहानलगायत होटल व्यवसायी तथा सुरक्षा निकायका पदाधिकारीहरूको सहभागिता थियो ।",https://eprateekdaily.com/2023/02/07/46919
हुलाकी सडक निर्माणमा सर्लाहीका प्रजिअ ताते,स्थानीय,प्रतीक दैनिक,"माघ २४, २०७९",वीरगंज,"सर्लाहीका प्रमुख जिल्ला अधिकारी इन्द्रदेवप्रसाद यादवले हुलाकी सडकको काम सम्पन्न नगर्ने ठेकेदारलाई कारबाई गर्ने चेतावनी दिंदै अन्तिम समयसीमा तोकेका छन् ।. प्रजिअ यादवले सरोकारवाला ठेकेदार, सुरक्ष्Fा निकायलगायतको बैठक गरेर हुलाकी सडकको काम सम्पन्न गर्न ठेकेदारहरूलाई चेतावनी दिएका हुन् । उनले हाल तोकिएको समयसीमामा काम नगर्ने ठेकेदारलाई कारबाई गर्ने बताए । हुलाकी सडकखण्ड अन्तर्गत पहिलो फेजमा पर्सागढी, शीतलपुरदेखि मलङ्गवा–२ सम्मको सडकमार्ग आगामी २०८० वैशाख मसान्तसम्म सम्पन्न भइसक्नुपर्ने, यसैगरी सेकेन्ड फेज अन्तर्गतको मुडौता नगरपालिकाको रोहुवादेखि बागमती पुलसम्म र थर्ड फेज अन्तर्गतको गोडौता नगरपालिकाको रोहुवादेखि बागमती पुलसम्म यही चैत मसान्तसम्म, चौथो फेज अन्तर्गतको नाला तथा कलभर्ट मलङ्गवा र पर्सा सडकखण्डको आगामी फागुन मसान्तसम्म, पाँचौं फेजको काम सम्पन्न गर्ने र सो अवधिमा नगर्ने ठेकेदारलाई कारबाई गर्ने चेतावनी दिए ।. बाँकेदेखि सङ्ग्रामपुरसम्म अवरोध रहेकोमा समन्वय गर्ने, विवादित स्थानमा समस्या समाधान गरी कार्य अगाडि बढाउने, यसो गर्नको लागि स्थानीय प्रहरी प्रशासनले निर्माण सामग्री उपलब्ध गराउन र सडकखण्डमा परेको पोल हटाउन पहल गर्नेजस्ता निर्णय भएको छ ।",https://eprateekdaily.com/2023/02/07/46953
मीनाबजारको अव्यवस्थित तरकारी बजार सारियो,स्थानीय,प्रतीक दैनिक,"माघ २५, २०७९",वीरगंज,वीरगंज महानगरपालिकाले अव्यवस्थितरूपमा मीनाबजार वरिपरि रहेको तरकारी बजारलाई गीता मन्दिरदेखि पूर्व खाली जग्गामा स्थानान्तरण गरेको छ ।. लामो समयदेखि मीनाबजार वरिपरि अव्यवस्थित तरीकाले तरकारी बजार लाग्दै आएको थियो जसले गर्दा सवारी आवागमन र ट्राफिक व्यवस्थापनमा समस्या भएको थियो ।. मङ्गलवारदेखि मनपाले सो स्थानमा रहेका तरकारी बजारलाई गीता मन्दिर अगाडि स्थानान्तरण गरेपछि अहिले टेलिकम (मीनाबजार क्षेत्र) फराकिलो भएको छ । त्यहाँ लाग्ने बजारको कारण हुने भीड हिजोदेखि हटेको छ ।,https://eprateekdaily.com/2023/02/08/47000
दहत्तर–बहत्तर ठेक्का लाग्न सकेन,स्थानीय,प्रतीक दैनिक,"माघ २५, २०७९",निजगढ,"निजगढ नगरपालिकाले नदीजन्य पदार्थ (दहत्तर–बहत्तर) ठेक्का लगाउन सूचना आह्वान गरेपनि ठेक्का लाग्न सकेन ।. निजगढ नपाले ३० दिने नदीजन्य पदार्थको ठेक्का बन्दोबस्तीका लागि गत पुस २४ गते सार्वजनिक सूचना जारी गरी आज बुधवार टेन्डर खोल्नुपर्ने दिनसम्म टेन्डर नपर्दा ठेक्का लाग्न नसकेको निजगढ नपाको कार्यालयले जनाएको छ ।. निजगढ नपाले बकैयाखोला, धन्सार, बगर, शक्ति र लाल–भक्तलाल खोलाबाट १ करोड ५६ लाख १४, ७४४ घनफिट नदीजन्य पदार्थ उत्खनन, सङ्कलन र बिक्रीका लागि भ्याटबाहेक न्यूनतम १२ करोड ४९ लाख १७,९५२ रुपियाँमा ठेक्का सकार गर्न सूचना आह्वान गरेको थियो ।. निजगढ नपाले वन क्षेत्रभित्र विनाजानकारी र सहमति आइइई रिपोर्ट तयार गरी नदीजन्य पदार्थको ठेक्का बन्दोबस्ती गरेको भन्दै यसबाट वन ऐन, नियम आकर्षित हुने चेतावनी पाएपछि ठेकेदारहरू वन क्षेत्रमा पस्न आँट गरेनन् ।. अधिकांश नदीजन्य पदार्थ क्रसर उद्योगमा बिक्री हुने गरेको छ । सरकारले लामो समयदेखि क्रसर उद्योगहरूले नवीकरण नगरेकोले विद्युत् आपूर्ति काटी बन्द गर्ने र खुलाउने गर्दै आएपछि ठेक्का नलागेको अनुमान छ । यता निजगढ नपाले नगर प्रहरी खटाएर नदीजन्य पदार्थ उत्खनन तथा निकासी कर सङ्कलन गर्दै आएको छ ।",https://eprateekdaily.com/2023/02/08/47006
राजमार्गछेउको नाला तीनपटकसम्म भत्काउने र बनाउने काम,स्थानीय,प्रतीक दैनिक,"माघ २४, २०७९",निजगढ,"एक सातादेखि निरन्तररूपमा निजगढ नगरपालिका नाला सरसफाइमा जुटेको छ । पूर्व–पश्चिम महेन्द्र राजमार्गको निजगढस्थित शहीदचोकदेखि पश्चिम जमुना पैनीसम्मको उत्तरी किनारका करीब एक हजार ५०० मिटर लम्बाइको नाला नगरपालिकाले सफाइ गरिरहेको छ ।. वर्षायाम र घरबाट निस्किएका दूषित पानी नालाबाट सहजरूपमा सप्लाई हुन नसकेपछि गर्मीयाममा बस्नै नसक्ने गरी दुर्गन्ध फैलिने, अहिले चीसोमा लामखुट्टेको प्रकोप बढेपछि नाला सफाइमा नगरपालिका जुटेको निजगढ नपाको कार्यालयले जनाएको छ ।. नाला सफाइमा सडक विभागले सिमेन्टेड ढलान गरी नाला छोपिएको स्ल्याब माथि प्रायः घरधनीले पुनः ढलान गरिदिएसँगै नाला सरसफाइमा समस्या थपिएको निजगढ नपाको प्राविधिक शाखाले जनाएको छ । शुरूमा नाला बनाउने ठेकेदारले प्राविधिकले दिएको निर्देशन अनुसारको टुक्रा–टुक्रा सिमेन्टेड स्ल्याब तयार गरी माथिबाट राख्दा आवश्यकता अनुसार सरसफाइमा सहज भएको थियो । तर घरधनी, पसलेले आफ्नो अनुकूल हुनेगरि जथाभावी ढङ्गले स्ल्याब माथि अर्को ठूलो स्ल्याब ढलान गर्दा स्ल्याब निकाल्दै नाला सफाइ गर्न निकै गार्हो र समय बढी लागिरहेको निजगढ नपाका इन्जिनीयरले बताए ।. निर्माण गरिएका नालाको पानी बग्ने सतह नमिलाउँदा पानी सहजरूपमा बग्न नसकी नालामा जम्मा हुँदै आइरहेको थियो । नालाको स्ल्याब राम्रोसँग नमिलाउँदा उक्त स्ल्याबमाथि हिंड्दा सडक यात्रीहरूका खुट्टा अड्किनेसम्मका घटना हुँदै आइरहेको स्थानीयहरू बताउँछन् ।. “सरकारको काम कहिले खान पाउँला माम’ भन्ने उखान जस्तै गरी सरकारी काम ठेकेदार र सडक विभागका प्राविधिक, कर्मचारीले गरिदिएको हुँदा आफूहरूले आफ्नै खर्चमा स्ल्याब माथि पुनः स्ल्याब बनाइ सहजरूपमा घर भित्र र बाहिर आवतजावत गर्न ढलान गर्नुपरेको स्थानीय नाला छेउछाउका घरधनीहरू बताउँछन् ।. नालालाई योजनाबद्धरूपमा नबनाउँदा निजगढमा १८ वर्षको अवधिमा तीनपटकसम्म बनाउने र भत्काउने खेल चल्दै आइरहेको छ । यो खेल केही वर्षभित्र पुनः दोहोरिने निश्चित छ ।. राजमार्गको पानी निकासका लागि निर्माण गरिएको नाला पटकपटक भत्काउने र बनाउने खेलबाट स्थानीय जनता आजित भएपनि स्थानीयबाट विरोधका आवाज नउठ्दा सडक डिभिजन कार्यालयका कर्मचारी र ठेकेदारको लागि यही नाला कमाइखाने भाँडो बन्दै आएको छ । अहिले निर्माण भइरहेको नाला पनि अबको केही वर्षभित्रै पुनः भत्काउनु र सार्नुपर्ने हुन्छ । फास्ट ट्र्याक निर्माण सम्पन्नपछि अहिलेको राजमार्गले सवारीसाधनको चाप धान्न सक्दैन ।. त्यसका लागि पुनः सडकको चौडाइ विस्तार गर्नुपर्ने हुन्छ । अघिल्लोपटक निर्माण सम्पन्न भइसकेको नाला अहिले फेरि निर्माण भइरहेको छ र यो नाला पुनः भत्काउनुपर्ने हुन्छ । किनकि नेपाली सेनाले निर्माणका लागि जिम्मा पाएको चार वर्षभित्र निजगढ–काठमाडौं जोड्ने राष्ट्रिय गौरवको आयोजना फास्ट ट्र्याक २०८१ सालभित्र निर्माण सम्पन्न गर्ने जनाएको छ भने सोही रफ्तारमा फास्ट ट्र्याकको काम तीव्र गतिमा अघि बढिरहेको छ ।",https://eprateekdaily.com/2023/02/07/46922
"छोटी भन्सार सञ्चालनमा, सिम्रौनगढ बजार खुल्यो",स्थानीय,प्रतीक दैनिक,"माघ २४, २०७९",सिम्रौनगढ,"सिम्रौनगढका व्यापारीहरूले आन्दोलन फिर्ता लिएका छन् । सोमवार उनीहरूले सहमतिमा आन्दोलन फिर्ता लिएका हुन् ।. जिल्ला प्रशासन कार्यालय, बाराका प्रमुख जिल्ला अधिकारी नवराज सापकोटासँग वार्ता फलदायी भएपछि आन्दोलन फिर्ता लिइएको उद्योग वाणिज्य सङ्घ, सिम्रौनगढ शाखाका अध्यक्ष लालबाबूप्रसाद कुशवाहाले बताए । उनले प्रजिअले एक साताभित्र छोटी भन्सार कार्यालय सञ्चालनमा ल्याउने आश्वासन दिएपछि व्यापारीहरूले शनिवारदेखि गरेको आन्दोलन फिर्ता लिएको उनले बताए । आन्दोलन फिर्ता लिएसँगै सोमवार दिउँसोदेखि सिम्रौनगढ बजार सञ्चालनमा आएको छ ।. छोटी भन्सार खुल्यो. कोरोनाकालदेखि सिम्रौनगढमा रहेको छोटी भन्सार कार्यालय चार वर्षपछि सञ्चालनमा आएको छ । कोरोना सङ्क्रमण बढेको बेलामा यहाँको छोटी भन्सार कार्यालय सारिएको थियो । व्यापारीहरूले शनिवारदेखि छोटी भन्सारको माग गर्दै आन्दोलन गरेको र प्रजिअले एक सातापछि छोटी भन्सार कार्यालय सञ्चालनमा आउने आश्वासन दिएको भोलिपल्ट आज भन्सार कार्यालय सञ्चालनमा आएको छ । छोटी भन्सार कार्यालय सञ्चालनको लागि एकजना नायब सुब्बा र एकजना कार्यालय सहायकले सिम्रौनगढमा उपस्थिति जनाएका छन् ।",https://eprateekdaily.com/2023/02/07/46966
प्रदेशस्तरीय दृष्टिविहीन क्रिकेट प्रतियोगिता शुरू,स्थानीय,प्रतीक दैनिक,"माघ २५, २०७९",वीरगंज,वीरगंजमा बुधवारदेखि सञ्चालित प्रदेशस्तरीय दृष्टिविहीन क्रिकेट प्रतियोगिताको नगरप्रमुख राजेशमान सिंहले उद्घाटन गरेका छन् ।. नारायणी रङ्गशाालामा आजदेखि सञ्चालित प्रतियोगिताको उद्घाटन गर्दै नगरप्रमुख सिंहले फरक क्षमता राख्ने दृष्टिविहीनको क्षमता उजागर गर्न महानगर हातेमालो गरेर अगाडि बढ्न तयार रहेको बताए । उनले खेलको माध्यमबाट देशको पहिचान गराउनेगरी प्रतिस्पर्धामा उत्रन दृष्टिविहीनहरूलाई सुझाए ।. नेपाल नेत्रहीन क्रिकेट सङ्घ र मधेस प्रदेश नेत्रहीन क्रिकेट सङ्घको आयोजना तथा वीरगंज महानगरपालिका र आइचको सहयोगमा आजदेखि शुरू भएको क्रिकेट प्रतियोगिता माघ २८ गतेसम्म सञ्चालन हुने आयोजक कमिटीले बताएको छ ।. प्रतियोगितामा सातवटै प्रदेशका दृष्टिविहीन खेलाडीहरूको सहभागिता छ । प्रतियोगितामा विजयी हुने टीमलाई नगद रु २० हजार र उपविजेतालाई रु १० हजार प्रदान गरिने सङ्घका कोषाध्यक्ष उपेन्द्र श्रेष्ठले बताए । उद्घाटन खेल मधेस प्रदेश र प्रदेश नं. १ सुनसरीबीच भएको र मधेस प्रदेश विजयी भएको बताइएको छ ।,https://eprateekdaily.com/2023/02/08/47009
सञ्चारको अवस्था र आचारसंहिता पालना विषयक अन्तक्र्रिया,स्थानीय,प्रतीक दैनिक,"माघ २४, २०७९",रौतहट,"सञ्चारको अवस्था र आचारसंहिता पालना विषयक अन्तक्र्रिया आज रौतहट उद्योग वाणिज्य सङ्घको सभाकक्षमा सम्पन्न भएको छ ।. कार्यक्रम प्रमुख अतिथि मिडिया काउन्सिल मधेस प्रदेशका कावा अध्यक्ष कैलाश दासले पत्रकारलाई आचारसंहिता पालनाबारे मात्र नभई दक्षता अभिवृद्धिका लागि पनि तालीमको व्यवस्था गर्ने मधेस प्रदेश सरकारको अवधारणा रहेको बताए । प्रदेश सरकारको सोही उद्देश्य पूर्तिका लागि अन्तक्र्रिया भएको बताउँदै चुनौती र समस्या समाधान गर्न मिडिया काउन्सिल अगाडि बढेको अध्यक्ष दासले स्पष्ट पारे ।. एकद्वार प्रणालीमार्फत विज्ञापन वितरण प्रक्रिया अगाडि बढाउन पहल गरिने उनले बताए । महिला पत्रकारको समस्या, सञ्चार परिचयपत्रको दुरुपयोग, समानुपातिक विज्ञापन प्रणाली, वर्गीकरण प्रक्रिया, बुलेटिन प्रकाशनजस्ता कार्यलाई प्राथमिकता दिने बताए ।. सो अवसरमा नेपाल पत्रकार महासङ्घ केन्द्रिय समितिका सदस्य शिव पुरीले रौतहटको पत्रकारिता सुदृढ बनाउनुपर्ने आवश्यकता रहेको बताए । समाजले समाचार हेरी मूल्याङ्कन गर्ने गरेको बताउँदै रौतहटको पत्रकारिता मूर्खतापूर्ण भएको टिप्पणी गरे । स्थानीय तहको कमी कमजोरी अवगत गराउँदै केन्द्रीय सदस्य पुरीले पत्रकारबीच एकताको खाँचो रहेको बताए ।. यसैगरी केन्द्रीय सदस्य रितु गायत्री मिश्राले व्यावसायिक पत्रकारितातर्फ जोड दिंदै समाजसेवा गर्न आग्रह गरेकी थिइन् ।. नेपाल पत्रकार महासङ्घ मधेस प्रदेशका अध्यक्ष राजेश कर्णले पत्रकार आफैंले बनाएको आचारसंहिताको पालन नगर्दा बेलाबेलामा विवादित हुने गरेको बताए ।. सरकारको तीन अङ्गलाई बजेट व्यवस्था भरिपूर्ण भए पनि चौथो अङ्गको रूपमा रहेको पत्रकारितालाई बजेटविहीन बनाइएको आरोप अध्यक्ष कर्णले लगाए ।. नातावाद, कृपावाद, राजनीतिक पहुँच भएकालाई मात्र विज्ञापन दिंदा आचार संहिता उल्लङ्घन हुने गरेको उनले स्पष्ट धारणा राखेका थिए ।. नेपाल पत्रकार महासङ्घ मधेस प्रदेश सदस्य शैलेन्द्र झाले रौतहटमा सञ्चार माध्यमको सङ्ख्या तथा प्रकाशन प्रसारणबारे प्रकाश पारेका थिए ।. नेपाल पत्रकार महासङ्घ रौतहट शाखाका अध्यक्ष प्रेमचन्द्र झाको अध्यक्षतामा सम्पन्न कार्यक्रममा रौतहट उद्योग वाणिज्य सङ्घका अध्यक्ष पडित जयसवालले व्यापारीहरूको समास्या दर्शाउँदै रौतहटको पत्रकारितामा सुधार गर्न आग्रह गरे ।. सोही क्रममा वरिष्ठ पत्रकार प्रभात झा, महासङ्घका पूर्व अध्यक्ष शैलेन्द्र गुप्ता, समाजवादी प्रेस सङ्गठनका जिल्ला अध्यक्ष दिनेश यादव, प्रेस चौतारीका जिल्ला अध्यक्ष आदर्श उपाध्याय, मिडिया काउन्सिलका सदस्य वन्दनाझा लगायतले आआफ्नो सुझाव दिएका दिए । सहभागीहरूबाट ज्ञानेन्द्रकुमार कर्ण, राकेश यादव, विना राउत, राजु श्रीवास्तव, प्रेम यादवलगायतले जिल्लामा देखिएका पत्रकारित्रासम्बन्धी समस्या उजागर गरेका थिए । कार्यक्रम सञ्चालन महासङ्घका उपाध्यक्ष प्रवीण शर्माले गरेका थिए ।",https://eprateekdaily.com/2023/02/07/46943
जनमत पार्टीको लोकप्रियता बढ्दैछ– अध्यक्ष डा राउत,स्थानीय,प्रतीक दैनिक,"माघ २४, २०७९",वीरगंज,"जनमत पार्टीका अध्यक्ष डा सिके राउतले अहिले देशभरिको जनताको आँखा जनमत पार्टीमा रहेको बताएका छन् । वीरगंजमा मङ्गलवार आयोजित कार्यकर्ता भेटघाट तथा पार्टी प्रवेश कार्यक्रममा बोल्दै डा सिके राउतले जनमत पार्टीले संसद्मा गरेको प्रस्तुतिलाई हिमाल, पहाडमा बसोवास गर्ने जनताले पनि मन पराउन थालेको दाबी गरे ।. उनले संसद्मा आफ्नो पार्टी नयाँ भएको र आफूसँगै अन्य नयाँ पार्टीहरूको पनि उपस्थिति भएकोले जनमत पार्टीले छुट्टै पहिचान बनाएको र जनता यसमा आकर्षित भएको बताए । उनले जनमत पार्टीको अहिले सङ्घीय सरकार र मधेस प्रदेश तथा लुम्बिनी प्रदेश सरकारमा सहभागिता रहेको भन्दै पहिलो चोटी चुनाव लडेकोमा यसलाई ठूलो उपलब्धि मान्नुपर्ने बताए ।. जनमत पार्टीमा आज पर्सा क्षेत्र नं २ (२) बाट स्वतन्त्र उम्मेदवारी दिएका पूर्व स्ववियु सभापति मुकेश द्विवेदी र मधेसी जन अधिकार फोरम मधेसका अध्यक्ष भाग्यनाथप्रसाद गुप्ताका छोरा श्याम गुप्ता प्रवेश गरेका थिए । नवप्रवेशीहरूलाई अध्यक्ष डा राउतले फूलमाला अबीर लगाएर स्वागत गरेका थिए ।",https://eprateekdaily.com/2023/02/07/46962
मधेस प्रदेशको १३६ पालिकामा निश्शुल्क कृषि विद्युतीकरणको प्रयास,स्थानीय,प्रतीक दैनिक,"माघ २४, २०७९",वीरगंज,"मधेस प्रदेशका भूमि व्यवस्था कृषि तथा सहकारीमन्त्री वसन्त कुशवाहा, मन्त्रालयका सचिव डा नम्रता सिंह, नेपाल विद्युत् प्राधिकरण प्रादेशिक कार्यालय मधेस प्रदेशका कार्यालय प्रमुख मुनीन्द्र ठाकुरबीच मधेस प्रदेशमा कृषि विद्युतीकरण कार्यक्रमबारे छलफल भएको छ ।. मधेस प्रदेशमा रहेका १३६ पालिकामा कृषि विद्युतीकरण निश्शुल्क गर्ने विषयमा छलफल भएको थियो । छलफलमा केही पालिकाहरूले यस विषयमा कार्यक्रम अगाडि बढाइसकेको र केही पालिकाहरूको काम बाँकी रहेको हुनाले उनीहरूलाई पनि सम्बन्धित जिल्लाको विद्युत् प्राधिकरणका प्रमुखसँग यस विषयमा छलफल गर्न भनिएको छ ।. विद्युत् प्राधिकरणको मापदण्ड अनुसार कृषि बिजुली पालिकाले तिर्नुपर्ने र पूर्वाधार निर्माणको लागि बजेट छुट्याउनुपर्ने र यी सबै पालिकाबाट पास गराएर प्राधिकरणलाई उपलब्ध गराउनुपर्ने बैठकमा छलफल भएको थियो । मधेस प्रदेशको सप्तरीको राजविराज, रूपनी, छिन्नमस्ता, विष्णुपुर, बलान, बिहुल, बोधे बर्साइन, खडक, सुरङ्गा, अग्निसराइन पालिकाले कृषि विद्युतीकरणको प्रक्रिया अगाडि बढाइसकेका छन् ।. यसैगरी धनुषाको सबैला, क्ष्Fीरेश्वर, बटेश्वर, शहीदनगर, विदेह, जनकनन्दनी, हंसपुर, कमला, धनौजी, मुखियापट्टि मुसर्निया, मिथिला बिहारी, नगराइन, औरही, लक्ष्मिनिया, जनकपुर, महोत्तरी जिल्लाको औरही, गौशाला, सम्सी, भंगाहा, एकडारा, पिपरा, मनरा सिसवा, मटिहानी, बलवा, महोत्तरी, रामगोपालपुर, सर्लाहीको ईश्वरपुर, बसवरिया, रौतहटको मौलापुर, देवाही गोनाही, कटहरिया, माधवनारायण, गढीमाई, दुर्गाभवानी, पर्साको वीरगंज महानगरपालिकाले कृषि विद्युतीकरणका विषयमा कार्यक्रम अगाडि बढाइसकेको छ । बाँकी पालिकाहरूले प्राधिकरणसँग समन्वय गरेर कार्यक्रम अगाडि बढाउन निर्देशन गरिएको मन्त्री कुशवाहाको सचिवालयले जनाएको छ ।",https://eprateekdaily.com/2023/02/07/46956
सवा छसय बोरा अखाद्य चना/ओखर नष्ट,स्थानीय,प्रतीक दैनिक,"माघ २५, २०७९",वीरगंज,"जिल्ला प्रशासन कार्यालय पर्सा, वाणिज्य आपूर्ति तथा उपभोक्ता हित संरक्षण कार्यालयसमेतको संयुक्त अनुगमन टोलीले अखाद्य चना र ओखर नष्ट गरेको छ । अनुगमनको क्रममा माघ १८ गते वीरगंज महानगर–३ छपकैयास्थित कैलाश कोल्ड स्टोरेजमा भण्डारण रहेको २५ किलो तौलको ६२५ बोरा अखाद्य चना र २० बोरा ओखर बरामद भएपछि बुधवार नष्ट गरेको सहायक प्रमुख जिल्ला अधिकारी भीमकान्त पौडेलले बताए ।. जिप्रका, पर्सा, वाणिज्य आपूर्ति तथा उपभोक्ता हित संरक्षण कार्यालय, कन्जुमर आई नेपाल, नेपाल पत्रकार महासङ्घ, पर्साका उपाध्यक्ष युवराज खड्काको उपस्थितिमा बुधवार सिल खोलिएको र बरामद चना जिल्ला प्रशासनमा खाल्डो खनेर नष्ट गरिएको सप्रजिअ पौडेलले बताए ।. उनले बाराको आधुनिक दाल उद्योग प्रालि छातापिपराका सञ्चालक पवन साहले पुरानो बोराको चना र ओखरनयाँ प्याकिङ गरी कैलाश कोल्ड स्टोरेजमा भण्डारण गरेको सूचनाको आधारमा छापामारी गरेको र भण्डारण गरिएको चना सिल गरिएको बताए ।. उनले अखाद्य चनालाई खाद्य बनाउन तिकडम रच्ने आधुनिक दाल उद्योग प्रालि छातापिपरालाई वाणिज्य आपूर्ति तथा उपभोक्ता हित संरक्षण कार्यालयले दुई लाख जरिवाना गरेको जानकारी दिएका छन् ।",https://eprateekdaily.com/2023/02/08/47012
किसानद्वारा भेडाहा खोलामा तटबन्ध निर्माणको विरोध,स्थानीय,प्रतीक दैनिक,"माघ २२, २०७९",परवानीपुर,"वीरगंज महानगरपालिकाले करीब रु २४ करोडको लागतमा भेडाहा खोलामा निर्माण गरिरहेको तटबन्धको सोही क्षेत्रका किसानहरूले विरोध गरेका छन् ।. वीरगंज महानगरपालिका वडा नं २८, ३०, ३१ का सयौं किसानले आज वीरगंजमा तटबन्ध निर्माणको विरोधमा प्रदर्शन गरेका छन् ।. विरोध प्रदर्शनसँगै वीरगंज महानगरपालिका र जिल्ला प्रशासन कार्यालय, पर्सामा ज्ञापन बुझाउँदै यथाशीघ्र निर्माण कार्य रोक्न किसानहरूले माग गरेका छन् ।. नगरपालिकाले बनाएको नक्शा र लगत इस्टिमेट अनुसार साबिकको बहाव क्षेत्र भएको भेडाहा खोलामा तटबन्ध निर्माण हुनुपर्नेमा हालको बहाव क्षेत्र अर्थात् किसानहरूको निजी जग्गा र कटाहा खोलामा तटबन्ध निर्माण भइरहेकोले काम रोक्न माग गरिएको हो । सो क्षेत्रमा तटबन्ध निर्माण भइरहेकोले ती वडाका सयौं किसानका सवा तीन सय बिघा जग्गा खोलामा पर्ने भएकोले किसानहरू विरोधमा उत्रिएका हुन् ।. किसानहरूले आक्रोश पोख्दै भने, “हालको काम अनुसार खोलाबाट सय/सय मिटर दायाँ–बायाँ बाँध निर्माण भइरहेको छ । यो सरासर अन्याय हो । एकातिर मात्रै ३२८ फिट जग्गा खोलामा गइरहेको छ । यस्तो आयोजनाले सयौं बिघा खेत खोलामा गएर आफूहरूको उठीबास लाग्नेछ ।”. साबिकको खोलाको नक्शा भएको क्षेत्रमा तटबन्ध निर्माण गर्न र खोला फर्काउन बजेट खर्च गर्नुपर्ने भेडाहा खोला सङ्घर्ष समितिका सचिव अच्छेलाल ठाकुरले बताए । यस विषयमा सरोकारवाला निकाय गम्भीर भएन भने र काम रोकेन भने आफूहरू कडा आन्दोलनमा उत्रने चेतावनीसमेत दिए ।. हाल महानगरपालिकाले वीरगंज–३१ बेलवाको मिलनचोकनजीक रहेको भेडाहा खोलाको किनारमा तटबन्ध निर्माणको कार्य गरिरहेको छ । उक्त परियोजना मिलनचोकबाट बेलवा हुँदै वीरगंज–२२ जगरनाथपुरसम्म अर्थात् करीब १३ किलोमिटर लम्बाइसम्म तटबन्ध निर्माणको काम गर्ने महानगरको लक्ष्य छ ।",https://eprateekdaily.com/2023/02/05/46884
बाराको पातालगङ्गा सिमसार क्षेत्र संरक्षणको पर्खाइमा,स्थानीय,प्रतीक दैनिक,"माघ २४, २०७९",निजगढ,"प्राकृतिक वनजङ्गल भन्ने बित्तिकै घामपानी, दिनरात जस्तै पर्यायवाची सिमसार भन्ने शब्द कहीं न कहीं अवश्य जोडिएर आउँछ ।. पृथ्वी उत्पत्तिदेखि नै अनेकौं प्राकृतिक स्रोत, साधन, सम्पदाहरूको पनि आफ्नै किसिमको सृष्टि हुँदै आएको छ । यसमध्येको पानीको स्रोत अर्थात् सिमसार क्षेत्र पनि प्रकृतिको अनुपम उपहारमध्येको एक विशिष्ट उपहार हो । प्रकृतिले दिएको उपहारलाई संरक्षण, संवद्र्धन, प्रवर्धन र विकास गर्नु आजको आवश्यकता हो ।. बारा जिल्लाको वनक्षेत्र ४७ हजार १८२ हेक्टर अर्थात् ७० हजार ७७३ बिघा क्षेत्रफलमा फैलिएको छ । घाँसे मैदानले १.५३ प्रतिशत र बालुवा गेगर जमीनले ४.०२ प्रतिशत भूभाग ढाकिएको छ । पातालगङ्गा सिमसारको क्षेत्रफल २५६ हेक्टर छ । जसमा पानीले ढाकिएको सिमसार क्षेत्र र खाली भूभाग १२४.२० हेक्टर छ । यो बाराको चारकोसे झाडी राष्ट्रिय वनक्षेत्र अन्तर्गतको तामागढी साझेदारी वन व्यवस्थापन समितिको वनक्षेत्रभित्र रहेको छ । यो सिमसारमा बा¥हैमास अटुटरूपमा जरुवा पानीको मूल दर्जनौं स्थानमा फुटिरहेको देख्न सकिन्छ ।. वर्षौंदेखि ओसिलो र जमीनमुनिको पानीको मूल फुटेर चिस्यान हुँदै आइरहेको र करीब ३५ वर्षयताबाट मात्र यस चिस्यान क्षेत्रलाई पातालगङ्गा नामबाट चिनिन थालिएको कोल्हवी नगर उद्योग वाणिज्य सङ्घका पूर्वअध्यक्ष महेशकुमार साहले बताए ।. तीन दशकअघि कलैयाका समाजसेवी मदनकुमार उपाध्यायले यस सिमसार क्षेत्रको मूल जरुवाबाट चोखो निधो भई पानी घडामा भरी चारकोसे झाडी बीचजङ्गलमा रहेको काटघाट महादेव मन्दिरमा जल चढाएकाले त्यसयता पातालगङ्गा भनिंदै आएको जानकारहरू बताउँछन् । जमीनमुनि अर्थात् गाउँले भाषामा पातालमुनिबाट मूल, जरुवा फुटेर पानी चौबीसैं घण्टा बार्हमास अटुटरूपमा निस्किरहेकोले यसको नाम पातालगङ्गा हुन गएको हो ।. यस सिमसार क्षेत्रमा वर्षैभरि पानी जम्ने भएकोले निम्न आय स्रोत हुनेहरूले यही सिमसारबाट माछा मार्दै गाउँबस्ती र हाटबजारमा बिक्री गर्दै गुजारा चलाउने गरेको कोल्हवीका स्थानीय युवा सञ्जय चौधरी बताउँछन् । तिहुनको अभाव हुने बित्तिकै माछा मार्न जाल लिएर माछा मार्दा अहिले पनि ३/४ घण्टामा एक/डेढ किलो माछा लिएर स्थानीयहरू घर फर्कने गरेको उनले बताए । यस सिमसारमा प्रायः कोल्हवी आसपासका थारू, टाँगियाबस्तीका ३०/४० जना स्थानीय दिनहुँ माछा मारिरहेका हुन्छन् । यस सिमसार क्षेत्रको माछा स्वादिलो हुने भएकोले पनि माछा मार्न आउनेहरू प्रायः घटेका छैनन् ।. यसको संरक्षणमा स्थानीय तह, प्रदेश र आवश्यकता अनुसार सङ्घीय सरकारको पनि बेलैमा ध्यान जानुपर्ने तामागढी साझेदारी वन व्यवस्थापन समितिका अध्यक्ष रवीन्द्र पनुहर बताउँछन् ।. कोल्हवी नगरपालिकाका पूर्वप्रमुख भरतबहादुर भण्डारीले यसको संरक्षणका लागि प्रयास गरे पनि स्थानीय तहको थोरै लगानीबाट काम सम्पन्न हुन नसक्ने भएसँगै सिमसार क्षेत्रको संरक्षण, संवर्धन, प्रवर्धन र विकासका लागि प्रदेश र सङ्घीय सरकारलाई आफूले आग्रह गरे पनि त्यस बेला खासै उपलब्धि हुन नसकेको बताउँछन् ।. यस सिमसार क्षेत्रलाई गुरुयोजना बनाइ संरक्षण, संवर्धन, प्रवर्धन र विकासका लागि अघि बढाउने तयारी भइरहेको कोल्हवी नपाका प्रमुख रामप्रसाद चौधरीले बताए । मधेस प्रदेशकै ठूलो क्षेत्रफल ओगट्ने प्राकृतिक सिमसार क्षेत्रको विकास गर्न सकिने र यसो गरेको खण्डमा आन्तरिक र बाह्य पर्यटक भिœयाउन सकिने उनले बताए ।. यो सिमसार क्षेत्र वरिपरि पानी बेतघारी, नरकटघारीलगायत विभिन्न प्रजातिका रूख, बुट्यानले ढाकिएको देख्न सकिन्छ ।. डिभिजन वन कार्यालय, बाराका प्रमुख एवं डिएफओ विनोद सिंहले यस क्षेत्रको उचित संरक्षण, संवर्धन, प्रवर्धन र विकास गर्न सके वनविज्ञानका विद्यार्थीहरूका लागि अध्ययन, अनुसन्धान, अवलोकन गर्ने महत्वपूर्ण सिमसार क्षेत्रको रूपमा अघि लैजान सकिने, मधेस प्रदेशको ठूलो प्राकृतिक सिमसार क्षेत्रसँगै आन्तरिक तथा बाह्य पर्यटकहरूका लागि आकर्षक क्षेत्र बनाउन सकिने बताए ।. प्रस्तावित निजगढ अन्तर्राष्ट्रिय विमानस्थल निर्माण गरिंदा यस सिमसारलगायत अन्य पानीका प्राकृतिक मूल, मुहान, जरुवालाई कुनै क्षति र हानिनोक्सानी नहुनेगरी कार्य अघि बढाउनुपर्ने स्थानीयवासीको माग छ । चारकोसे झाडीको वनजङ्गल क्षेत्रमा दर्जनौं पानीका मूल, मुहान, जरुवाहरू क्षेत्रमा प्रशस्तै छन् । जुन पुस्तौंअघिदेखिकै हो । यसै पानीको स्रोतले कोल्हवी, भलुवाहीखोर, हनुमानगंज, सपही, ककरी, बलुवा, बोधवन, रामनगर, मधुवनलगायतका दक्षिणी भेगका ठूलो क्षेत्रफलमा सिंचाइ हुँदै आएको छ । यसरी प्राकृतिकरूपमा निस्किएको पानी सिमसार हुँदै जमुनी, तियर खोला भएर दशगजा छिचोल्दै भारततर्फ बगिरहेको छ । यस भेगमा पानीको मूल, मुहान, जरुवा भेटिनु र अटुटरूपमा निरन्तर बगिरहनु वा सिमसार क्षेत्र रहनुमा चुरे पर्वत शृङ्खला, वनजङ्गलको महत्वपूर्ण भूमिका रहने बताउँदै यस प्राकृतिक पानीको स्रोत संरक्षणका लागि चुरे र वनजङ्गल संरक्षणमा स्थानीयसमेत जुट्नुपर्ने जलाधारविज्ञ डा मोहन वाग्लेको सुझाव छ ।. हेर्दा ससाना पानीको प्राकृतिक स्रोत मूल, मुहान, जरुवा तर यसको महत्व निकै ठूलो छ । चुरे, जल, जङ्गल, जमीन, जनता, जनावर यी यस्ता एकअर्कामा परिपूरक छन्, कुनै एकको अभाव वा लोपमा यसको दीर्घकालनि असर निम्तिने जलाधारविज्ञ डा वाग्लेको तर्क छ ।. उनले यसलाई बेलैमा संरक्षण गर्न नसक्दा कालान्तरमा सुक्ने अर्थात् लोप भएका उदाहरणहरू विभिन्न ठाउँमा प्रशस्तै भएको बताए । यस्ता स्रोतको संरक्षण गर्नुपर्ने अन्यथा तराई–मधेसका उर्वरयुक्त फाँटहरू रूखो, बन्जरसँगै मरुभूमिमा परिणत हुन सक्ने सङ्केत उनले औंल्याए । यस सिमसारको सम्बन्ध चुरे, वनजङ्गल, जैविक विविधता, मानव, वन्यजन्तुहरूसँग रहेकाले प्राकृतिक र वैज्ञानिक ढङ्गले संरक्षण गर्नुपर्ने उनले सुझाए ।. यस सिमसार क्षेत्रमा बाघ, हात्ती, चितुवा, मृग, हरिण, चित्तल, बँदेल, बाँदर, विभिन्न प्रजातिका पानी हाँस, बकुला, चिल, बाज, रानी चरालगायत चराचुरुङ्गीहरूले पानी खाने र वन्जजन्तु, चराचुरुङ्गीहरूले गर्मीयाममा आनन्द लिने सुनसान क्षेत्र हो ।",https://eprateekdaily.com/2023/02/07/46916
वीरगंजमा महात्मा गाँधी रोडको पक्ष–विपक्षको जुहारी,स्थानीय,प्रतीक दैनिक,"माघ २२, २०७९",वीरगंज,"वीरगंजको वडा नं १४ पिपरास्थित चिनीमिल आवास क्षेत्रदेखि बाइपास सडक जोड्ने लिङ्क रोडलाई महात्मा गाँधी रोड र लक्ष्मणवा पार्कलाई महात्मा गाँधी पार्क नामकरण गर्ने चर्चा चलेपछि यसका पक्षधर र विपक्षीले वीरगंजमा प्रदर्शन शुरू गरेका छन् ।. वीरगंज महानगरपालिका वडा नं १४ का अध्यक्ष, वडा नं १५ का पूर्ववडाध्यक्ष, नेपाली काङ्ग्रेसका नेता अजय चौरसियालगायतका समूह लक्ष्मनवा पार्क र सडकलाई महात्मा गाँधी पार्क एवं रोड नामकरण गर्न समर्थन जनाइरहेका छन् भने त्यसैको विरोधमा वीरगंजको लिङ्करोड पिपरा टोल विकास समितिले विरोध जनाइरहेको छ । भारतीय विस्तारवादको संज्ञा दिंदै सो कार्य ठीक नभएको र पिपराको गाउँको ऐतिहासिक पहिचान गुम्ने भएकोले आपत्ति जनाएको समितिका सदस्य मदनप्रसाद कुर्मीले बताए ।. केही दिनअघि भारतीय राजदूत नवीन श्रीवास्तव एवं मधेस प्रदेशका मुख्यमन्त्री सरोजकुमार यादवको आतिथ्यमा नामकरण गर्ने कार्यक्रम वीरगंज महानगरपालिकाले स्थगित गरेको छ ।. नामकरण गर्नुभन्दा केही दिनअघि विरोध शुरू भएपछि नामकरण समारोह स्थगित गरेर अहिले उक्त पार्क र सडकलाई महात्मा गाँधी पार्क एवं सडक नामकरण गर्न वीरगंज महानगरपालिका पक्षधरहरूले विभिन्न कार्यक्रम गरी समर्थन जुटाउन लागिपरेका छन् ।. यसै सन्दर्भमा लिङ्करोड पिपरा टोल विकास समितिले आज आवास क्षेत्रअगाडि विरोध प्रदर्शन गरेको छ । हिजो वीरगंज महानगरपालिकाको पक्षमा प्रदर्शन भएको थियो ।",https://eprateekdaily.com/2023/02/05/46887
सीमामा डिजिटलाइज पोलिसिङ गर्छु– सप्रउ थपलिया,स्थानीय,प्रतीक दैनिक,"माघ २२, २०७९",वीरगंज,"सशस्त्र प्रहरी उपरीक्षक सुमन थपलियाले सीमामा डिजिटलाइज पोलिसिड्ढो व्यवस्था र औद्योगिक सुरक्षा बलको स्थापनाका लागि पहल गर्ने बताएका छन् ।. पर्सा जिल्लामा सरुवा भई आएका सप्रउ थपलियाले आइतवार वीरगंज उद्योग वाणिज्य सङ्घले आयोजना गरेको भेटघाट कार्यक्रममा विगतमा भएका गरेका राम्रा कार्यहरूमा अझ वृद्धि गर्ने, औद्योगिक सुरक्षा र अवैध व्यापार नियन्त्रणका लागि सशस्त्र प्रहरी क्रियाशील रहने र सीमा सुरक्षामा हुने अपराध तथा राजस्वलगायतका आर्थिक अपराधका चुनौतीलाई अवसरको रूपमा लिई आफू अघि बढ्ने बताए ।. उनले सीमा सुरक्षा तथा औद्योगिक सुरक्षा विषयमा आफू गम्भीर रहेको बताउँदै वीरगंज आर्थिक नगर भएकोले यसको महत्व र उपादेयतालाई मध्यनजर गर्दै सोही अनुरूपको सुरक्षा व्यवस्था मिलाउने बताए । शान्ति सुरक्षा कायम गर्नका लागि चुनौतीहरू रहेको भन्दै औद्योगिक शान्ति सुरक्षाको लागि आफूले सक्दो सहयोग र सहकार्य गर्ने प्रतिबद्धता जाहेर गरे ।. वीउवासङ्घका अध्यक्ष सुबोध गुप्ताले वीरगंजलगायतका क्षेत्रमा कायम रहेको शान्ति सुव्यवस्थालाई अझ प्रभावकारी बनाउनुपर्ने, फुटेका, बिग्रेका सिसिटिभीको व्यवस्थापन र विस्तारमा सङ्घको निरन्तर सहयोग रहने बताए ।. अध्यक्ष गुप्ताले आर्थिक क्रियाकलाप बढी हुने र खुला नाका भएकोले तस्करी तथा आपराधिक गतिविधि सोही अनुपातमा हुन सक्ने भएकोले सोहीअनुरूपको सुरक्षा व्यवस्थाको प्रबन्धको लागि सप्रउ थपलियासँग आग्रह गरे । उनले वीउवासङ्घले आर्थिक विकासका साथै सामाजिक, सांस्कृतिक, शैक्षिक, स्वास्थ्य क्षेत्रको उन्नयन र विस्तारमा ऊर्जा खर्चिदै आएको बताए ।. कार्यक्रममा सङ्घका उपाध्यक्ष हरिप्रसाद गौतम, माधव राजपाल, कार्यसमिति सदस्य आशिष लाठ, शिवजीप्रसाद कलवार, नीरज अग्रवालले वीरगंजलगायतका क्षेत्रमा कायम रहेको शान्ति सुव्यवस्थालाई सप्रउ थपलियाले आफ्नो कार्यकालमा अझ प्रभावकारी बनाउने विश्वास व्यक्त गरे ।. कार्यक्रममा वरिष्ठ उपाध्यक्ष अनिल अग्रवालले धन्यवाद ज्ञापन गरेका थिए ।",https://eprateekdaily.com/2023/02/05/46863
"स्थापना दिवसमा प्रभातफेरी, फलफूल वितरण",स्थानीय,प्रतीक दैनिक,"माघ २२, २०७९",वीरगंज,"प्रेस चौतारी नेपालको २५औं स्थापना दिवस आइतवार विभिन्न कार्यक्रमको आयोजना गरी मधेस प्रदेशमा मनाइएको छ । स्थापना दिवसको अवसरमा आज प्रेस चौतारी नेपाल, पर्साले प्रभातफेरी गरेको छ ।. घण्टाघरबाट निकालिएको प्रभातफेरी आदर्शनगर हुँदै नगरपरिक्रमा गरी पुनः घण्टाघरमा पुगेर समापन भएको थियो ।. प्रेस चौतारी, पर्साका अध्यक्ष श्याम बन्जाराको अध्यक्षतामा भएको कोणसभामा नेपाल पत्रकार महासङ्घका केन्द्रीय सदस्य केसी लामिछाने, चौतारीका पूर्वउपाध्यक्ष महेश दास, केन्द्रीय सचिव कमल उपाध्याय, शाखा उपाध्यक्ष तुलसी भण्डारीले शुभकामना मन्तव्य व्यक्त गरेका थिए ।. कार्यक्रममा चौतारीका केन्द्रीय सदस्य शत्रुघ्न नेपाल, नेपाल पत्रकार महासङ्घका उपाध्यक्ष युवराज खड्का, पत्रकार कविता खड्का, सञ्जीव मिश्र, श्याम कुशवाहा, सञ्जय साहलगायतको सहभागिता थियो । कार्यक्रमको सहजीकरण चौतारी पर्साका सचिव राजेन्द्र सिंह राजपूतले गरेका थिए ।. यसैगरी, दिवसको अवसरमा आज रौतहटमा पनि विभिन्न कार्यक्रमको आयोजना गरिएको छ ।. प्रेस चौतारीमा आबद्ध पत्रकारद्वारा चन्द्रनिगाहपुरस्थित प्राथमिक स्वास्थ्य केन्द्रमा बिरामीहरूलाई फलफूल वितरण गरिएको थियो ।. कार्यक्रममा प्रेस चौतारीका केन्द्रीय सदस्य सञ्जय मिश्र, मधेस प्रदेश इन्चार्ज फणि महत, जिल्ला अध्यक्ष उत्तमकुमार उपाध्याय, नेकपा एमालेका जिल्ला सचिव बालविक्रम कार्की, चौतारी जिल्ला सचिव मुकेश साहलगायतको सहभागिता थियो ।. प्रेस चौतारी बाराले रजत जयन्ती मनायो. प्रस, परवानीपुर/. प्रेस चौतारी बाराले विभिन्न कार्यक्रम गरी २५औं स्थापना दिवस मनाएको छ ।. सिमरामा कल्याण कोष घोषणा तथा अन्तक्र्रिया कार्यक्रम आयोजना गरिएको थियो भने पथलैयास्थित वृद्धाश्रममा फलफूल तथा खाद्यान्न सामग्री वितरण गरिएको थियो ।. प्रेस चौतारी बाराका अध्यक्ष दिवाकर भण्डारीको अध्यक्षता एवं मधेस प्रदेशसभा सदस्य देवनारायण चौधरीको प्रमुख आतिथ्यमा भएको अन्तक्र्रिया कार्यक्रममा वक्ताहरूले रजतजयन्तीको अवसरमा कल्याण कोष स्थापना हुनु खुशीको कुरा भएको भन्दै पार्टी पङ्क्तिलाई पनि उक्त कल्याण कोषमा सहयोग गरी प्रेस चौतारी बारालाई सक्षम बनाउन आग्रह गरे । कार्यक्रममा प्रेस चौतारी नेपालका केन्द्रीय सचिव कमलकुमार उपाध्याय, पूर्व प्रदेशसभा सदस्य सुन्दर विश्वकर्मा, एमाले प्रदेश कमिटी सदस्य मनोज पौडेल, जीतपुरसिमरा उपमहानगरपालिकाका उपप्रमुख भोलाप्रसाद अधिकारी, एमाले बारा जिल्ला सचिवालय कमिटी सदस्य अमृतलाल श्रेष्ठ, प्रेस चौतारीका पूर्व केन्द्रीय सदस्य गोकुल घोरसाइने, प्रेस चौतारी प्रदेश उपाध्यक्ष अनिल तिवारी, नेपाल पत्रकार महासङ्घ बाराका सचिव अनिल गौरव, फोनिज मधेस प्रदेशका नवनिर्वाचित अध्यक्ष दुश्यन्त चौधरी, सहकारी पत्रकार समाजका पुष्पराज खतिवडालगायतको सहभागिता थियो ।. कार्यक्रममा चौतारीका संस्थापक सदस्य एवं हाल जीतपुरसिमरा–१६ निर्वाचित वडाध्यक्ष हरिदेव खरेललाई प्रशंसापत्रसहित सम्मानित गरिएको थियो ।",https://eprateekdaily.com/2023/02/05/46873
ठेकेदारको पार्टी खाएर फर्किंदा वन अधिकृतसहित पाँचजना घाइते,स्थानीय,प्रतीक दैनिक,"माघ २२, २०७९",परवानीपुर,"पर्साको भेडाहा खोलाका ठेकेदारको पार्टी खाएर वीरगंजबाट बडनिहार फर्किने क्रममा सवारी दुर्घटनामा परी बडनिहार सबडिभिजन कार्यालयका वन अधिकृतसहित पाँचजना घाइते भएका छन् ।. रक्सी पिएर कारमा बडनिहार फर्किने क्रममा परवानीपुरमा कार पल्टिंदा उनीहरू घाइते भएका हुन् । घाइते हुनेमा सर्लाही घर भएका बडनिहार सबडिभिजनका अधिकृत अनिल महतो, पर्सागढी–४ घर भएका सोही कार्यालयका कमान्डर (सुबेदार) प्रदीप तिमिल्सिना, पर्सागढी–३ घर भएका अर्का जमदार सूर्य चौधरी, पर्सागढी–४ बस्ने ठेकेदारनजीकका व्यक्ति सुमन श्रेष्ठ, सोही स्थानका सोम घलेसहित पाँचजना रहेका छन् ।. भेडाहा खोलाको ठेक्का चालू आवको लागि अञ्जनी कन्स्ट्रक्शन, कलैया–२६ ले रु ७२ लाखमा सकार गरेर गत माघ ५ गतेदेखि खोलाबाट उत्खननसमेत शुरू गरिसकेको छ । उक्त ठेकेदार कम्पनीका मुख्य सञ्चालक बारा, कलैयाका राजु साह हुन् । अन्य तीनजना साझेदार सञ्चालक छन् । श्रेष्ठ र घले तिनै राजु साहनिकटका व्यक्ति भएको स्रोतले बताएको छ ।. खोलाको उत्खनन सूर्य उदाएपछि शुरू गर्ने र अस्ताएपछि बन्द गर्नुपर्ने नियम छ । तर सो खोलामा राति ९ बजेसम्म पनि उत्खनन हुन्छ । सोही क्रममा बडनिहार सबडिभिजनका वनकर्मीहरूले ठेकेदारलाई नजरानाको लागि केही दिनदेखि थ्रेट गरेका थिए । त्यसैको सेटिड्ढो लागि तीनजना वन कर्मचारीको टोली ठेकेदारको गाडीमा बसेर पार्टी खान र नजराना बुझ्न वीरगंज आएको थियो । पार्टी खाएर बडनिहार फिर्ता हुने क्रममा पाँचजना चढेको किया ब्रान्डको सेल्टस कार परवानीपुर प्रहरी चौकीअगाडि तीव्र गतिका कारण अनियन्त्रित भई पल्टेको थियो । प्रहरी चौकी परवानीपुरले बताए अनुसार उक्त गाडीको नम्बर प्रदेश–३–०१–२४च९७५९ रहेको छ ।. गाडी पल्टिएपछि उक्त गाडीको अगाडि र पछाडिका नम्बर प्लेट खोलेर हटाइएको थियो । घटना ढाकछोप गर्न परवानीपुर प्रहरीले समेत सघाएको जनाइएको छ ।. गाडीधनीले नम्बर सार्वजनिक भएर प्रतिष्ठामा आँच आउने भएकोले आफैंले खोलेको परवानीपुर प्रहरीले जनाएको छ ।. घाइते भएकामध्ये तीनजनाको मेडिसिटी वयोधा अस्पताल, गण्डकमा उपचार भइरहेको छ भने कमान्डर तिमिल्सिना र जमदार चौधरी सामान्य घाइते भएका छन् । उनीहरू कारको पछाडि सिटमा बसेका कारण चोटपटक कम लागेको प्रहरीले बताएको छ ।. पछाडि सिटमा बस्ने घले, कारचालक सुमन श्रेष्ठ र चालकको छेउको सिटमा बस्ने वन अधिकृत महतो गम्भीर घाइते भएका कारण अस्पताल भर्ना भएका हुन् । चालक श्रेष्ठको अवस्था गम्भीर छ ।",https://eprateekdaily.com/2023/02/05/46881
वीरगंज–पथलैया रूटका यातायात व्यवसायीद्वारा प्रहरी प्रशासनमा ज्ञापन,स्थानीय,प्रतीक दैनिक,"माघ २२, २०७९",परवानीपुर,"वीरगंज–पथलैया राजमार्ग क्षेत्रमा गुड्ने यातायात व्यवसायीहरूको समूहले आइतवार पर्साको प्रहरी प्रशासनलाई ज्ञापनपत्र बुझाएको छ ।. हलुका सवारीसाधन ईरिक्शा र अटो अवैधरूपमा सो क्षेत्रमा सञ्चालन भएपछि उनीहरूको व्यवसायमा मर्का परेको भन्दै रूट परमिटको आधारमा सवारीसाधन सञ्चालन गर्न गराउन यातायात तथा प्रहरी प्रशासनले सहयोग गर्नुपर्ने माग राख्दै उनीहरूले ज्ञापनपत्र बुझाएका हुन् । सो रूटमा चल्ने म्याजिक भ्यान र अन्य सवारीसाधनका गरी चारवटा यातायात व्यवसायी सङ्घले संयुक्तरूपमा ज्ञापनपत्र दिएका हुन् ।. सङ्घर्ष समितिका अध्यक्ष कलामुद्दीन मियाँ अन्सारी नेतृत्वको यातायात व्यवसायीहरूको टोलीले पर्साका प्रमुख जिल्ला अधिकारी हीरालाल रेग्मी, यातायात व्यवस्था कार्यालय वीरगंज, जिल्ला प्रहरी कार्यालय पर्सा र जिल्ला ट्राफिक प्रहरी कार्यालय पर्सामा ज्ञापनपत्र बुझाएको हो ।. वीरगंजमा करीब पाँच हजारभन्दा बढी ईरिक्शा सञ्चालनमा आएपछि आफूहरूको व्यवसाय खोसिएको र हाल बैंकको किस्ता पनि तिर्न नसकिएको व्यवसायीहरूको भनाइ छ ।",https://eprateekdaily.com/2023/02/05/46878
नेपाल टेलिकमको फाइभजी परीक्षण चरणमा,स्थानीय,प्रतीक दैनिक,"माघ २२, २०७९",२२ माघ/रासस,"नेपाल टेलिकमले फाइभजी सेवातर्फ उपकरणको जडान गरी परीक्षण जारी रहेको जनाएको छ ।. टेलिकमको १९औं वार्षिकोत्सवका अवसरमा आइतवार आयोजित कार्यक्रममा टेलिकमका प्रबन्ध निर्देशक सुनील पौडेलले फाइभजी सेवा परीक्षण चरणमा रहेको बताए । उनले फाइभजी प्रभावकारीरूपमा सञ्चालन गर्नेगरी पूर्वतयारीमा रहेको उल्लेख गरे ।. जिएसएम प्रविधि अन्तर्गत हाल सञ्चालनमा रहेको मोबाइल सेवा र नयाँ आउने फाइभजी सेवा प्राविधिकरूपमा नै फरकरूपमा सञ्चालन हुने उनको भनाइ छ । कम्पनीले एउटै फाइबरबाट फोन, इन्टरनेट र टेलिभिजन सेवा उपलब्ध हुने एफटिटिएच सेवा देशव्यापी विस्तार गरिरहेको छ । यसअघि मुलुकका ६८ जिल्लामा विस्तार गरिएको एफटिटिएच सेवा अन्य जिल्लामा पनि पुर्याउने योजना अघि बढाइएको नेपाल टेलिकमको भनाइ छ ।. ७३९ स्थानीय तहमा फोरजी. वायरलेस ब्रोडब्यान्ड अर्थात् फोरजी एलटिई सेवाको देशव्यापी विस्तार गरिएको टेलिकमले जनाएको छ । हालसम्म ७७ जिल्लाका ७३९ स्थानीय तहमा यसको पहुँच पुगेको छ भने आयोजनाको ९८ प्रतिशत कार्य पूरा भइसकेको कम्पनीले उल्लेख गरेको छ ।. फोरजी नेटवर्क विस्तारसँगै फोरजी डाटाको खपतमा उल्लेखनीय वृद्धि भएको र नयाँ प्रविधिको रूपमा ई–सिमकार्डको देशव्यापी वितरण गरिरहेको प्रबन्ध निर्देशक पोडेलले बताए । डाटा सेवाको माग पूरा गर्न वायरलेस होम ब्रोडब्यान्ड सेवा उपलब्ध गराइएको छ । देशका अधिकांश स्थानमा फोरजी एलटिई सेवा विस्तारसँगै भोल्टेजको प्रयोग उल्लेख्यरूपमा वृद्धि भएको छ ।. २६ अर्ब ४१ करोड राजस्व. मुलुकका सार्वजनिक संस्थानमध्ये हालसम्म सबैभन्दा नाफा कमाउने र राज्यलाई बढी राजस्व तिर्ने नेपाल टेलिकमले अघिल्लो वर्ष सरकारलाई रु २६ अर्ब ४१ करोड राजस्व तिरेको छ । टेलिकमका प्रबन्ध निर्देशक पौडेलका अनुसार आव २०७७/७८ मा विभिन्न कर तथा गैरकर गरी कम्पनीले उक्त रकम राजस्व बुझाएको हो ।. आर्थिक वर्ष २०७८/७९ मा कम्पनीको कुल आय रु ४४ अर्ब ३७ करोड पुगेको छ भने कम्पनीको खुद मुनाफा रु आठ अर्ब ४७ करोड भएको छ । चालू आवको पुस मसान्तसम्म कम्पनीले रु २१ अर्ब ८० करोड राजस्व प्राप्त गरेको छ ।. टेलिकमको भ्वाइस सेवातर्फ २०७९ मङ्सिर अन्त्यसम्ममा ग्राहक आधार दुई करोड १३ लाख २५ हजारभन्दा बढी छ । जसमध्ये जिएसएम मोबाइल सेवाका ग्राहक दुई करोड एक लाख ८६ हजारभन्दा बढी, सिडिएमए सेवाका चार लाख ३६ हजार र पिएसटिएन सेवाका ग्राहक चार लाख ५५ हजारभन्दा बढी छन् ।. त्यसैगरी, एफटिएच भ्वाइस सेवाका ग्राहक दुई लाख ४७ हजार तथा एफटिएच डाटा सेवाका ग्राहक दुई लाख ११ हजार छन् । चालू आवको असोज महीनासम्म भ्वाइस सेवातर्फ कम्पनीको बजार हिस्सा ५२ दशमलव २४ प्रतिशत छ ।. इन्टरनेट डाटा सेवातर्फ २०७९ मङ्सिरसम्म कम्पनीको डाटा (इमेल, इन्टरनेट आदि) सेवा प्रयोगकर्ता कुल दुई करोड छ लाख १८ हजार छ सयभन्दा बढी पुगेका छन् । सोमध्ये जिएसएम मोबाइलको डाटा सेवाका प्रयोगकर्ता दुई करोड एक लाख ६ हजार, एडिएसएल सेवाका प्रयोगकर्ता ७८ हजार र एफटिएच डाटा सेवाका प्रयोगकर्ता दुई लाख ११ हजार छन् ।. मध्यपहाडी लोकमार्गलाई आधार मानी प्रदेश १, मधेस प्रदेश र वाग्मती प्रदेशका जिल्ला, नगरपालिका र गाउँपालिकालाई समेट्ने गरी अप्टिकल फाइबर बिछ्याउने कार्य द्र्रुतगतिमा अघि बढाइएको छ । सो क्षेत्रमा हालसम्म एक हजार ३२६ किमी फाइबर बिछ्याउने कार्य सम्पन्न भएको छ ।",https://eprateekdaily.com/2023/02/05/46866
पर्साको पुरानो हात्ती मर्यो,स्थानीय,प्रतीक दैनिक,"माघ २४, २०७९",सेढवा,व्यक्तिगतरूपमा पालिएको पर्सा जिल्लाका दुईवटा हातीमध्ये एउटा हात्तीको माघ १८ गते बुधवार मृत्यु भएको छ ।. जीराभवानी गाउँपालिका–४ सढी निवासी पूर्वमन्त्री मोहनलाल चौधरीले पालेको हात्तीको मृत्यु भएको हो । ९५ वर्षको उमेरमा कालिकामाई गापाको बडका गाउँमा मृत्यु भएको बताइएको छ ।. हात्ती पुख्र्यौली सम्पत्ति भएकोले निजी जमीनमा शुक्रवार गाडेर अन्तिम संस्कार गरिएको चौधरीले बताए ।. करीब साठी वर्ष पहिले भारतको सोनपुर मेलामा दश लाख भारुमा सो हात्ती खरीद गरी ल्याइएको चौधरीले बताए । अहिले हात्तीको मूल्य ६० लाखदेखि ८० लाख रुपैयाँसम्म पर्ने उनले बताए । जीराभवानी गापा–३ निवासी उमेशकुमार सिंहको पनि आफ्नो हात्ती छ । ६५ वर्ष उमेरको हात्ती हाल बर्दियाको बबई रिसोर्टमा राखिएको सिंहले बताए ।,https://eprateekdaily.com/2023/02/07/46913
जीराभवानी र वीरगंजमा रक्तदान,स्थानीय,प्रतीक दैनिक,"माघ २१, २०७९",सेढवा,"सिर्जनात्मक समाज फाउन्डेशन, नेपाल जीराभवानी गापा–४ सुपौलीको आयोजनामा शनिवार सम्पन्न रक्तदान कार्यक्रममा दुईजना महिलासहित ३० जनाले रक्तदान गरेका छन् ।. संस्थाका अध्यक्ष चन्द्रकिशोर रामले छठियादेवी, गीतादेवी थरुनी, दीपकदास थारू, रामजी प्रसाद महतो, जयकुमार साह रौनियार, प्रमोद रामलगायतले रक्तदान गरेको बताए ।. आजै संस्थाको उद्घाटन वडाध्यक्ष राजेश्वर दास थारूले गरेका थिए ।. यसैगरी, सामुदायिक सेवा केन्द्र, मीनाबजारले आयोजना गरेको रक्तदान कार्यक्रममा छजना महिलासहित ५९ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. विजय सर्राफ, राजु चौधरी, जीतेन्द्र साह, महेन्द्र साह, लालबाबू पासवान, सेजल गुरुङ, सञ्जय केशरी, अनीता ठाकुर, आर्यन पटेल, आशिष गुप्ता, विवेक बर्णवाललगायतले रक्तदान गरेको प्रFविधिक प्रमुख पाण्डेले बताए ।",https://eprateekdaily.com/2023/02/04/46845
मौलापुर मधानी महोत्सवको उद्घाटन उपराष्ट्रपति पुनबाट हुने,स्थानीय,प्रतीक दैनिक,"माघ २१, २०७९",गरुडा,"रौतहटको मौलापुर नगरपालिकाले केही वर्षदेखि गर्दै आएको मधानी महोत्सवलाई यस वर्ष पनि विशिष्ट बनाउने भएको छ । महाशिवरात्रिको अवसरमा आयोजना हुने मौलापुर मधानी महोत्सवमा उपराष्ट्रपति नन्दकिशोर पुनदेखि नेपाली र भारतीय चर्चित सिनेकर्मीहरूको सहभागिता रहने बताइएको छ ।. मौलापुर नगरपालिका– ५ पतौरामा रहेको पुरातात्विक महादेव मन्दिरमा फागुन ५ देखि ७ गतेसम्म मधानी महोत्सव हुने भएको छ । फागुन ५ गते मधानी महोत्सवको उद्घाटन उपराष्ट्रपति नन्दकिशोर पुनद्वारा हुने मौलापुर नगरपालिकाले जनाएको छ ।. मौलापुर नगरपालिकाद्वारा शनिवार आयोजित पत्रकार सम्मेलनमा नगरप्रमुख रीनाकुमारी साहले महाशिवरात्रिको अवसरमा तीन दिनसम्म चल्ने मधानी महोत्सवको उद्घाटन फागुन ५ मा उपराष्ट्रपति पुनले गरी महायज्ञ प्रारम्भ हुने बताएकी छन् ।. सोही दिन नेपालका चर्चित नेपाली कलाकार भुवन केसी तथा चर्चित भोजपुरी गायिका इन्दु सोनालीको पनि प्रस्तुति रहने नगरप्रमुख साहले बताएकी छन् ।. २०७६ देखि पुरातात्विक महादेव मन्दिर पतौरामा मधानी महायज्ञको सुरुआत नगरपालिकाद्वारा गरिएको थियो । २०७६ को पहिलो मधानी महायज्ञको उद्घाटन राष्ट्रपति विद्यादेवी भण्डारीबाट भएको थियो ।. मधानी महोत्सवको दोस्रो दिन फागुन ६ गते महाशिवरात्रि परेको छ । महाशिवरात्रिको दिन मधानी महोत्सवको मूल दिन हुने र विभिन्न धार्मिक कार्यक्रम सञ्चालन गरिनुका साथै भोजपुरी सिनेमाका चर्चित कलाकारहरू पवन सिंह, काजल राघवानीलगायतको पनि प्रस्तुति हुने बताइएको छ । यसैगरी, फागुन ७ गते अन्तर्राष्ट्रिय कुश्ती प्रतियोगिताको आयोजना गरिने र देवा थापासहितका चर्चित कुश्तीबाजको सहभागिता रहने नगरपालिकाले जनाएको छ ।. यसैगरी, हरेक महोत्सवको अवधिमा हरेक रात शिवमण्डलीद्वारा शिवलीला प्रदर्शन हुने बताइएको छ । पत्रकार सम्मेलनमा नगर उपप्रमुख योगेन्द्र राय यादव, वडाध्यक्षहरू, निमित्त प्रमुख प्रशासकीय अधिकृत रामबाबू साहलगायतको सहभागिता थियो ।. मौलापुर–५ पतौरामा रहेको पुराताŒिवक महादेव मन्दिर देशका १०० पर्यटकीय गन्तव्यमा परिसकेको छ भने विश्वसम्पदा सूचीमा सूचीकृत गर्न नगरपालिकाले प्रयास गरिरहेको छ । मन्दिर क्षेत्रमा विभिन्न पुराताŒिवक सम्पदा पनि फेला परेका छन् ।. विभिन्न समयमा पुरातŒवविद्हरूको टोलीले पुरातŒव विभागको निर्देशनमा उत्खनन पनि गरेको छ । हजारौं वर्ष पुरानो संरचना पुराताŒिवक महादेव मन्दिर परिसर र आसपासको क्षेत्रमा पाइएको छ ।",https://eprateekdaily.com/2023/02/04/46841
सार्वजनिक जग्गा व्यक्तिविशेषले दर्ता गराएको विरुद्ध पत्रकार सम्मेलन,स्थानीय,प्रतीक दैनिक,"माघ २४, २०७९",वीरगंज,"वीरगंज महानगर–१३ का अध्यक्ष हीरा गिरीले सोमवार पत्रकार सम्मेलन गरेर आफ्नो वडाको सार्वजनिक ऐलानी जग्गा व्यक्तिविशेषले आफ्नो नाममा गरेको आरोप लगाएका छन् ।. नेपाल पत्रकार महासङ्घ, पर्सा शाखाको सभाहलमा आयोजित पत्रकार सम्मेलनमा उनले वडामा रहेको ४२ कट्ठा सार्वजनिक जग्गामा इदगाह, कर्बला, रामजानकी मन्दिर, श्मशानघाट रहेको र सो जग्गालाई अहिले पवन अग्रवाल भन्ने व्यक्तिले आफ्नो नाममा गरेको आरोप लगाए । उनले शनिवार माघ २१ गते सार्वजनिक जग्गामा नगरप्रमुख राजेशमान सिंहले वृक्षारोपण गरेको र उनी गएलगत्तै वडा प्रहरी कार्यालय, श्रीपुरले हस्तक्ष्Fेप गरेको बताए ।. प्रहरी हस्तक्षेपको विरुद्धमा स्थानीय जनता प्रतिकारमा उत्रेको र विवाद बढेपछि प्रहरीले मन्दिरमा पुजारीसहित अगुवा नेतालाई पक्राउ गरेर सार्वजनिक अपराध मुद्दा दायर गरेकोमा आपत्ति जनाइएको छ । उनले प्रहरी प्रशासनले सार्वजनिक सम्पत्तिको संरक्षण गर्नुपर्नेमा २०२१ सालको नापनक्शामा सार्वजनिक रहेको सो जग्गामा हिन्दू–मुस्लिम धर्मको धरोहर खडा गरिएको र दुवै समुदायले मिलिजुली काम गरिआएकोमा किर्ते गरेर हडपिएको जग्गा व्यक्तिविशेषलाई दिलाउन प्रहरीले गरेको प्रयासकोे आलोचना गरे ।",https://eprateekdaily.com/2023/02/07/46909
म्याद गुज्रिएका सामान बेच्ने पसलेको सामान जफत,स्थानीय,प्रतीक दैनिक,"माघ २०, २०७९",वीरगंज,"वीरगंज महानगरको बजार व्यवस्थापन तथा अनुगमन समितिले शुक्रवार केही पसलहरूको अनुगमन गरेको छ ।. उपप्रमुख इम्तियाज आलमको नेतृत्वमा खटेको टोलीले शुक्रवार वीरगंज महानगर–१३ स्थित प्रितम एन्ड रचना किराना पसल र वीरगंज–८ गहवास्थित अविनाश जेनरल स्टोर्समा रहेका म्याद गुज्रिएका सामान जफत गरी नष्ट गरेको छ । म्याद गुज्रिएको सामान नष्ट गर्दै उपप्रमुख आलमले पसलेलाई नसिहत दिएर एकपटकको लागि छाडिएको बताए ।. टोलीले दुवै पसलबाट म्याद गुज्रिएको पास्ता, पूजा घ्यु, जुस, गोल्डेन ओके, सोफी, कुरकुरे जफत गरी नष्ट गरेको छ ।. यसैगरी टोलीले पसले नरेशराउत कुर्मी तथा अविनाशकुमार कानूलाई पसलमा मूल्यसूची राख्न, व्यवसायी प्रमाणपत्र राख्न, विनालेबलको सामान बिक्री वितरण नगर्न, स्पेयर सामानहरू बिक्री नगर्न आदेश दिएको छ ।. टोलीमा कार्यपालिका सदस्य तथा बजार व्यवस्थापन तथा अनुगमन समितिका सदस्य कन्हैया ठाकुर, शाखा प्रमुख विपिनलाल दास, कर्मचारी नेहा मिश्रा, गुणस्तर तथा नाप तौल कार्यालयका प्रतिनिधि मनीष गुप्ता, जिल्ला प्रशासन कार्यालयका प्रतिनिधि ब्रह्मदेवप्रसाद यादव, जिल्ला प्रहरी कार्यालय पर्साका प्रतिनिधि मीनबहादुर रमौली, वीरगंज उद्योग वाणिज्य सङ्घका प्रतिनिधि मनोजकुमार दासको सहभागिता थियो ।",https://eprateekdaily.com/2023/02/03/46792
बाराको चारकोसे झाडीमा भीम सखुवा र अर्जुन सखुवा,स्थानीय,प्रतीक दैनिक,"माघ २१, २०७९",निजगढ,"बाराको चारकोसे झाडी वनक्षेत्रमा साल अर्थात् सखुवा प्रजातिका भीमकाय सखुवा भीम सखुवा रहेको छ । यसलाई नेपालकै साल प्रजातिका पुरानो र सबैभन्दा बढी गोलाइ भएको रूख अहिलेसम्म मानिंदै आएको छ । पूर्व–पश्चिम महेन्द्र राजमार्गदेखि करीब पाँच किलोमिटर दक्षिणमा हरियो ठाडो भीमकाय भीम सखुवा रहेको छ । यसको गोलाइ १८ फिट र उचाइ ६० फिट अनुमान गरिएको छ । यो रूख चार सय वर्षभन्दा पुरानो रहेको मानिएको छ ।. नेपालमा अहिलेसम्मको धेरै मोटाइ (गोलाइ) भएको बाराकै भीम सखुवा हो भन्दा फरक नपर्ने पर्यावरणविज्ञ डा भुवनकेशर शर्मा, वनविज्ञ अमरदेव यादव, वन्यजन्तु अनुसन्धानकर्ता रविआनन्द गोपालीले बताएका छन् ।. एक सय वर्ष खडा, एक सय वर्ष पडा, एक सय वर्ष ढला भन्ने गाउँसमाजमा साल, सखुवा, अग्राख रूखको बलियोपनलाई बडो महत्वका साथ भनिंदै आइएको छ । साल प्रजातिका रूखलाई ८० वर्षीय बालीचक्रको रूपमा लिई वैज्ञानिक वन व्यवस्थापन कार्यविधि २०७१ तयार गरिएको थियो ।. अहिलेसम्म नेपालमा यो रूखभन्दा बढी मोटाइ भएको सालको रूख फेला परेको जानकारीमा नआएको वन संरक्षणकर्मी, जानकार एवं विज्ञहरू बताउँछन् ।. सो भीम सखुवा रूख निजगढ–सिम्रौनगढ सडकखण्डको तामागढी सडकदेखि करीब ३० मिटर पश्चिम सडक किनारमा छ । “नेपालमा धेरै मोटाइ भएका रूखहरू अरू पनि हुन सक्छन् । तर अहिलेसम्म भेटिएका, देखिएका हरियो ठाडो सालका रूखहरूमध्ये धेरै मोटाइ भएको भीम सखुवा नै भएको वन संरक्षणकर्मीको भनाइ छ ।. आफू वन विज्ञानको विद्यार्थी हुँदा २०४५ सालमा बाराको तामागढीस्थित भीम सखुवाको रूख हेर्न त्यस बेलाका थुप्रै विद्यार्थी साथीसँगै म पनि आएको सम्झना अहिले पनि ताजा रहेको डिभिजन वन कार्यालय, बाराका प्रमुख एवं डिएफओ विनोद सिंह बताउँछन् । “हामीलाई शिक्षकले पढाउनु हुँदा भीम सखुवा रूखको बारेमा जानकारी गराउनुभएको थियो । अहिले पनि प्रायः वन विज्ञान अध्ययन गर्ने विद्यार्थीहरूलाई अवलोकनका लागि भीम सखुवा रूख हेर्न ल्याउने कार्य जारी रहेको छ,” डिएफओ सिंहले भने ।. दशकौंअघिदेखि सालका रूख पेशेवर चोर तस्कर समूहले निशानामा पर्दै आइरहेको छ । चोर तस्करले भीम सखुवा रूखलाई काटी लैजान अनेकौं प्रयास गर्ने क्रममा यस रूखलाई काट्न खोज्ने र त्यस समूहमा संलग्न हुनेहरूलाई तुरुन्तै कुन न कुनै अनिष्ट हुने भएपछि रूखलाई चोर तस्करहरूले काट्न छोडेको कोल्हवी र निजगढका पुराना स्थानीयहरू बताउँछन् । पछि रूखलाई पूजापाठ गरी सखुवा रूखमध्येको भीमकाय मोटो भएकोले यसको नाम भीम सखुवा राखेसँगै सोही नामले यस रूखलाई चिनिंदै आएको पुराना बूढापाकाहरू बताउँछन् ।. त्यसैगरी, बाराको निजगढस्थित वन क्षेत्रमा १६ फिट २ इन्च मोटाइ र ५० फिट उचाइ रहेको अनुमान गरिएको सखुवाको हरियो ठाडो रूख फेला परेको थियो ।. उक्त रूख २०७१ मङ्सिर २८ गते फेला परेको थियो । यो सालको रूख अहिलेसम्मको नेपालमैं दोस्रो धेरै मोटाइको सालको रूख रहेको विज्ञहरूको अनुमान छ । जसको नाम अर्जुन सखुवा राखिएको छ । तराई–मधेस फास्ट ट्र्याक निर्माणको क्रममा जङ्गली जनावरलाई आवतजावतमा समस्या पर्ने भएपछि अनुसन्धानका लागि खटिएका मानव तथा जङ्गली हात्ती द्वन्द्व विशेषज्ञ बाबुराम यादव, पर्यावरणविज्ञ डा भुवनकेशर शर्मा, वनविज्ञ अमरदेव यादव, वन्यजन्तु अनुसन्धानकर्ता रविआनन्द गोपाली सम्मिलित टोलीले फास्ट ट्र्याक आसपासको वनक्षेत्रमा सो रूख फेला पारेको भोलिपल्ट बिहान पूजापाठ गरी सो रूखलाई अर्जुन सखुवा नामकरण गरिएको थियो ।. पूर्व–पश्चिम राजमार्गबाट करीब अढाई किलोमिटर उत्तरतर्फ र फास्ट ट्र्याकको पूर्वी सिमानानजीकै अर्जुन सखुवा भेटिएको हो ।. सो आसपासको वनक्षेत्रमा भविष्यमा धेरै मोटाइ र उचाइ हुन सक्ने अन्य सालका केही रूखसमेत भेटिएको टोलीले जानकारी दिएको थियो । वन र सखुवाका रूखका बारेमा अनुसन्धान गर्नेहरूका लागि र बारा अनि निजगढलाई चिनाउने रूखहरूमध्येमा यी रूखहरू अग्रस्थानमा आउने टोलीले दाबी गर्दै यसलाई राज्य र स्थानीयले चासो दिएर संरक्षण गर्नुपर्ने सो टोलीको सुझाव थियो ।",https://eprateekdaily.com/2023/02/04/46838
वर्तमान संविधानले देशमा कुनै दलको बहुमत नआउने आजपा नेता प्रभु साहको दाबी,स्थानीय,प्रतीक दैनिक,"माघ २०, २०७९",गरुडा,"आम जनता पार्टीका अध्यक्ष तथा पूर्वमन्त्री प्रभु साहले संविधानको वर्तमान व्यवस्थाले कुनै पनि दलको बहुमत नआउने बताएका छन् । जब कुनै दलको बहुमत आउँदैन तब देशमा स्थिरता नआउने तथा स्थिरताको अभावमा विकास तथा समृद्धि नआउने उनले बताएका छन् ।. आम जनता पार्टी (आजपा) को रौतहट जिल्लास्तरीय भेलालाई गरुडामा शुक्रवार सम्बोधन गर्दै पार्टी अध्यक्ष साहले जनताले जहिले पनि क्रान्तिमार्फत परिवर्तन ल्याएको बताए । परिवर्तन ल्याउने जनताको कहिल्यै हार नभएको बताउँदै आम जनताले आन्दोलन गरी ल्याएको लोकतन्त्र अहिले लुटतन्त्रमा परिणत भएको बताए ।. पार्टीका जिल्ला अध्यक्ष धर्मेन्द्र पटेलको अध्यक्षतामा सम्पन्न कार्यक्रममा स्वतन्त्र सांसदसमेत रहेका नेता साहले वर्तमान अवस्थामा किसानले किसान, मजदूर तथा आम नागरिकको अगाडि निकै समस्या भएको र केही मानिसले लुटतन्त्र मचाएको आरोप लगाएका थिए ।. देशमा आम जनताको पक्षमा काम गर्ने दल तथा नेताको अभाव रहेको अवस्थामा आम जनताको समस्यालाई सम्बोधन गर्न दल गठन गरेको उनले बताएका छन् ।. विगतमा पनि जनताले साथ दिएको बताउँदै नेता साहले अब जनताको दल निर्माण भइरहेकोले आम जनताले नै अगाडि बढेर साथ दिने स्पष्ट पारेका छन् । आम जनताको पार्टी निर्माण अहिलेको आवश्यकता रहेकोले सबै नागरिक गोलबन्द हुनुपर्ने विचार साहले राखेका छन् ।. अहिलेको संवैधानिक व्यवस्थाले गर्दा कुनै पनि दलको बहुमत नआउने र देशमा सधैं अस्थिरता रहने बताउँदै नेता साहले देशमा दलको शासन बनेको आम जनताको शासन आउन नसकेको आरोप लगाएका छन् ।. जिल्ला भेलामा आजपा नेता त्रिभुवन साहले आम किसान मोर्चा, विद्यार्थी मोर्चा, मजदूर मोर्चा, शिक्षक मोर्चा, महिला तथा मुस्लिम मोर्चाको जिल्ला समिति घोषणा गरेका छन् ।. आजपाको आम महिला मोर्चा हीरा खपांगीको अध्यक्षतामा घोषणा गरिएको छ । यसैगरी बालाशङ्कर कुशवाहाको अध्यक्षतामा आम आइटी आर्मी, ठागा दासको अध्यक्षतामा आम दलित मोर्चा, रामकृत साहको अध्यक्षतामा आम मजदूर मोर्चा, सञ्जय साहको अध्यक्षतामा आम शिक्षक मोर्चा, शोभा पाण्डेको अध्यक्षतामा आम विद्यार्थी मोर्चा, भगल यादवको अध्यक्षतामा आम किसान मोर्चा तथा शेख कलिमुल्लाहको अध्यक्षतामा आम मुस्लिम मोर्चाको जिल्ला समिति गठन गरिएको घोषणा भएको छ ।. यसैगरी आम जनता पार्टीको रौतहट जिल्ला समितिको घोषणा गरिएको छ । जिल्ला समितिको अध्यक्ष धर्मेन्द्र पटेल, उपाध्यक्ष सुभद्रादेवी र वीरेन्द्र यादव, सचिव पलट चौधरी, सहसचिव अनिल झा, अशोक साह र शेख जमालुद्दीन रहेको बताइएको छ ।",https://eprateekdaily.com/2023/02/03/46804
ठाराब र नर्सिङ क्याम्पसमा स्ववियु निर्वाचनको चहलपहल,स्थानीय,प्रतीक दैनिक,"माघ २०, २०७९",परवानीपुर,"ठाकुर राम बहुमुखी क्याम्पसमा स्ववियु चुनावी सरगर्मी बढेको छ । आगामी चैत ५ गते हुने स्वतन्त्र विद्यार्थी युनियनको चुनावी सरगर्मी बढेको हो ।. चुनावका लागि विद्यार्थी नेताहरूले पूर्वतयारी भइसकेको बताएका छन् । २०६४ साल अर्थात् १५ वर्षपछि ठाराब क्याम्पसमा विद्यार्थी युनियनको चुनाव भइरहेकोमा विद्यार्थीहरूमा खुशी छाएको छ ।. त्रिभुवन विश्वविद्यालय मातहतको उक्त क्याम्पसमा त्रिविको विद्यार्थी कल्याण तथा खेलकूद निर्देशनालयले गत पुस २२ गते पत्राचार गरी आगामी फागुन २७ गते उम्मेदवारी दर्ता र चैत ५ गते चुनाव गराउन क्याम्पस प्रशासनलाई पत्र पठाएपछि विद्यार्थी नेताहरू तयारीमा जुटेका हुन् ।. यसपालिको चुनावमा २०५१ फागुन २७ पछि जन्ममिति भएका विद्यार्थीहरूले उम्मेदवार हुन पाउनेछन् । उम्मेदवारको लागि २८ वर्षमुनि उमेरको हदम्याद छ भने मतदाताको लागि क्याम्पसमा भर्ना हुनुपर्ने व्यवस्था छ । यसपालिको चुनावमा नेपाली काङ्ग्रेसनिकट नेविसङ्घ, एमालेनिकट अनेरास्ववियु, माओवादीनिकट अखिल क्रान्तिकारी, जसपानिकट समाजवादी विद्यार्थी युनियन, लोसपानिकट लोकतान्त्रिक विद्यार्थी सङ्घ, जनमत पार्टीनिकट विद्यार्थी जनमत सङ्घलगायत राष्ट्रिय स्वतन्त्र पार्टी, नागरिक उन्मुक्ति पार्टीसमेतको उम्मेदवार उठ्ने चर्चा छ ।. त्रिविको स्ववियु निर्वाचन विधान अनुसार दुई हजारभन्दा बढी विद्यार्थी भएका क्याम्पसमा प्रत्यक्षतर्फ सभापति, सचिव, कोषाध्यक्ष र आठजना सदस्य गरी ११ जना सदस्यको चुनाव हुन्छ भने दशजना कार्यसमिति समानुपातिकतर्फ मनोनीत हुन्छन् । त्यसैगरी, त्रिविको अर्को आङ्गिक क्याम्पस वीरगंज नर्सिङ क्याम्पसमा पनि स्ववियु निर्वाचनको चहलपहल शुरू भएको छ ।",https://eprateekdaily.com/2023/02/03/46798
