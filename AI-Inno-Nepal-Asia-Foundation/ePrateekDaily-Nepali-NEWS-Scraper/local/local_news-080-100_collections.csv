Title,Category,Auther,Date,Location,Content,URL
निजगढ राईडर्स क्लबको नेतृत्वमा ११ राइडर नेपालगंज प्रस्थान,स्थानीय,प्रतीक दैनिक,"माघ २५, २०७९",निजगढ,"‘राष्ट्रका लागि खेलकूद, स्वास्थ्यका लागि खेलकूद’ नाराका साथ निजगढ राइडर्स क्लब र बारा जिल्ला साइकल सङ्घको टोली बुधवार नेपालगंज प्रस्थान गरेको छ । यही माघ २७ र २८ गते हुन गइरहेको साइकल फेस्टिभल–२०२३ मा सक्रिय सहभागिता जनाउन बाराको टोली प्रस्थान गरेको हो ।. निजगढ नगर उपप्रमुख सोममाया थिङ र निमित्त प्रमुख प्रशासकीय अधिकृत शिवप्रसाद देवकोटाले साइकल टोलीमा सहभागीहरूलाई टीका, खादा, राइडरले प्रयोग गर्ने हेलमेट प्रदान गर्दै शुभकामना दिंदै बिदाइ गरेका थिए । यस टोलीलाई निजगढ राइडर्स क्लबले नेतृत्व गर्दै ११ जना नेपालगंज प्रस्थान गरेको सो क्लबका अध्यक्ष गणेश रायमाझीले बताए । दैनिक निरन्तर साइकिलिङले शारीरिक व्यायाम हुने, मन, मस्तिष्क शान्त र अङ्ग चलायमान भएर व्यक्ति स्वस्थ, स्फूर्त रहने क्लबका अध्यक्ष रायमाझीले भने ।. साइकल राइडर्स स्वस्थ्यसँग प्रत्यक्ष जोडिएको शारीरिक व्यायाम हो । सानादेखि वृद्धवृद्धासम्मले साइकिलिङ गर्न सक्ने बारा जिल्ला साइकल सङ्घका अध्यक्ष रामशरण सुवेदीले बताए । “साइकिलिङगर्दा घाटा केही हुँदैन, शरीरमा स्फूर्ति कायम राख्दछ”– बारा निजगढका ५५ वर्षीय अग्रज साइकल राइडर मधुसूदन चौधरीले भने ।",https://eprateekdaily.com/2023/02/08/47015
डिभिजन वन सर्लाहीमा १७ वटा मुद्दा दर्ता,स्थानीय,प्रतीक दैनिक,"माघ २७, २०७९",वीरगंज,"डिभिजन वन कार्यालय, सर्लाहीमा आव ०७९–८० देखि हालसम्म १७ वटा मुद्दा दर्ता भएको छ भने आव ०७८–७९ मा २२ वटा मुद्दा दर्ता भएको छ ।. आव ०७९–८० को छ महीनामा २२८.२५ थान काठ बरामद गरेको डिभिजन वन कार्यालय, सर्लाहीका प्रमुख मन्जुर अहमदले बताए । छ महीना अवधिमा छवटा ट्याक्टर, दुईवटा ट्रक, चारवटा मोटरसाइकल बरामद गर्नुका साथै २७ जनालाई पक्राउ गरेको र चारजना फरार रहेको उनले बताए ।. आव ०७७–०७८ सम्म मुद्दा दर्ता सङ्ख्या काठ चोरी निकासीतर्फ ६७ वटा, ढुङ्गा–गिट्टी ओसारपसारमा एउटा, वन्यजन्तु चोरी शिकारीमा चार र अतिक्रमण छवटा रहेको उनले बताए ।. त्यसैगरी आव ०७८–०७९ मा जम्मा ९ वटा मुद्दा फछ्र्योट भएको र हालसम्म तीनजना महिला, २६० जना पुरुषगरी कुल २६३ जना प्रतिवादी पक्राउ परेको उनले बताए । आव ०७९–०८० मा मूअकरबाट ३६ लाख ३२ हजार ९२० राजस्व सङ्कलन गरिएको थियो भने वन क्षेत्र अन्य प्रयोजनबापत चार लाख ३४ हजार, अन्य सेवा शुल्कबाट २ लाख ८४ हजार र चालू आवमा ४३ लाख ८१ हजार राजस्व सङ्कलन भएको उनले बताए ।",https://eprateekdaily.com/2023/02/10/47125
अदालतको बेथितिबारे कलम चलाउन न्यायाधीशको सुझाव,स्थानीय,प्रतीक दैनिक,"माघ २६, २०७९",वीरगंज,"उच्च अदालत जनकपुरको अस्थायी इजलास वीरगंजले बिहीवार पत्रकार सम्मेलन गरेर अदालतबाट प्रवाह भएको मुद्दा र रीट लगत खर्चसम्बन्धी जानकारी गराएको छ ।. न्यायाधीश अच्युत भण्डारीले देवानी १०१३, व्यक्तिवादी फौज्दारी २६५, सरकारवादी फौज्दारी ५५७, परमादेश १४३, अधिकारपे्रक्षा १, उत्प्रेषण १७९, निषेधाज्ञा २८० र शुरूको मुद्दा २५५ गरी २६४३ मुद्दाको जिम्मेवारी सरेर आएको र माघ २५ गतेसम्म १८८१ वटा नयाँ मुद्दा दर्ता भएको जम्मा लगत ४५६४ वटा रहेकोमा ८६४ मुद्दा फछ्र्योट भइसकेको बताए ।. उनले यो अवधिमा छ महीनादेखि एक वर्षभित्रको ३१५७ वटा मुद्दा र एक वर्षदेखि १८ महीनासम्मको २१३ वटा तथा दुई वर्ष नाघेका ३८० वटा मुद्दा गरी ३७५० वटा मुद्दा फछ्र्योट हुन बाँकी रहेको बताए । न्यायाधीश भण्डारीले हालसम्म अभिलेखमा दर्ता भएका छिनुवा मुद्दा ५६ हजार ५९६ थान रहेको बताउँदै अदालतको आफ्नो भवन अहिलेसम्म निर्माण हुन नसकेको र वीरगंज चिनी कारखानामा कठिनाइका साथ कार्य सम्पादन गर्नुपर्ने अवस्था रहेको बताए । सरकारले यही वर्षको २८ गते अदालतको नाममा दुई बिघा जग्गा उपलब्ध गराए पनि अहिले वीचिकालीको साँघुरो भवनबाट काम गरिरहेको र न्यायाधीशहरूको लागि छुट्टै च्याम्बर पनि नभएको बताए । उनले तत्कालै भवन निर्माण गर्नुपर्ने आवश्यकता रहेको जनाए ।. न्यायाधीश भण्डारीले अदालतको क्रियाकलापबाट समुदायलाई जानकारी गराउने उद्देश्यले पत्रकारहरूसँग नियमित भेटघाट गर्दै आएको, विद्यालय र समुदायमा पुगेर अदालतको विषयमा छलफल गर्ने गरेको बताए । उनले अदालतप्रति नकारात्मक सोच विकसित हुन नदिन यस प्रकारको गतिविधि गरिएको बताए ।. पत्रकार सम्मेलनमा न्यायाधीश भण्डारीले पत्रकारहरूलाई अदालतको बेथिति, भ्रष्टाचार र गलत पैmसलाबारे निरन्तर कलम चलाउन सुझाए । पत्रकारको सुझाव सल्लाहबाट अदालतमा हुने विकृति कम हुने उनले बताए । अदालतमा हुने गलत क्रियाकलापबारे थाहा पाउने माध्यम पत्रकारिता भएकोले पत्रकारले सही समाचार सम्प्रेषण गर्न डराउनु नपर्ने र त्यसका लागि मानहानिको मुद्दा खेप्नु नपर्ने जिकिरसमेत गरे ।. उनले आफ्नो तहबाट हुने अदालतसम्बन्धी गलत क्रियाकलाप नियन्त्रणका लागि सबै न्यायाधीशहरू सक्रिय भएको भन्दै अहिले मिसिल हेरफेर गर्नेलाई कारबाई प्रक्रिया अगाडि बढाइएको बताए । दुई वर्ष पुगेका मुद्दा र पुराना मुद्दा छिनोफानो गर्ने प्रयास रहेको भन्दै यस्ता क्रियाकलापमा मिसिल हेरफेर गरेको पाइएकोले दोषीहरूलाई कारबाई प्रक्रिया शुरू भएको बताए ।. पत्रकार सम्मेलनमा न्यायाधीशहरू लेखनाथ पौडेल, गणेश बराल, घनश्याम भट्ट, शान्ता सेढाइँ सहभागी थिए ।",https://eprateekdaily.com/2023/02/09/47075
रोपिएका बिरुवा संरक्षणमा ध्यान दिन आग्रह,स्थानीय,प्रतीक दैनिक,"माघ २५, २०७९",वीरगंज,"सामुदायिक प्रहरी साझेदारी कार्यक्रम अन्तर्गत ग्रीन सिटी सामुदायिक सेवा केन्द्रको आयोजना र वीरगंज महानगर र राष्ट्रपति चुरे तराई मधेस विकास समिति भरतपुरको सहयोगमा बुधवार वीरगंज मनपाको मुख्य सडकको डिभाइडरमा वृक्षारोपण गरिएको छ ।. नगरप्रमुख राजेशमान सिंहले वृक्षारोपण गरेर कार्यक्रमको शुभारम्भ गरेका थिए । उनले हराभरा स्वच्छ वीरगंजको लागि वृक्षारोपण गरिएको बताए । वृक्षारोपण गर्नु मात्र पुरुषार्थ होइन भन्दै उनले यसको संरक्षणमा ध्यान नदिंदा यस अघिका कार्यक्रम प्रभावहीन भएको बताए ।. वृक्षारोपण गरेर त्यसको संरक्षण गरेमात्र फल प्राप्त हुने भन्दै कार्यक्रमलाई औपचारिकता दिनुभन्दा वृक्षारोपणसँगै संरक्षणमा पनि ध्यान दिन सुझाए । नपाले वृक्ष संरक्षणको लागि काम गर्दै आएको उनले दाबी गरे ।. घण्टाघरदेखि पावरहाउससम्मको क्षेत्रमा खाली रहेका डिभाइडरमा आज म्याङ्गो स्टीक, सिङ्गापुरी, रातोरानी र गुलाबगरी दुई सयवटा बिरुवा रोपिएको थियो ।. कार्यक्रममा प्रमुख जिल्ला अधिकारी हीरालाल रेग्मी, सहायक प्रजिअ महेशराज तिम्सिना, प्रहरी उपरीक्षक कोमल शाह, सशस्त्र प्रहरी उपरीक्षक सुमन थपलिया, भारतीय महावाणिज्य दूतावासका महावाणिज्यदूत नीतेश कुमार, प्रमुख प्रशासकीय अधिकृत लक्ष्मीप्रसाद पौडेल, पर्सा प्रहरी प्रवक्ता निर्मल बुढाथोकी, व्यवस्थित वीरगंज अभियानका दिलीपराज कार्की, महानगर सरसफाइ अधिकृत सर्फुद्दीन मियाँ, ज्येष्ठ नागरिक वसन्तप्रसाद उपाध्याय, वीरगंज युवा समाजका कमल चौगाईलगायत विभिन्न संस्थाका पदाधिकारीहरूको सहभागिता थियो ।",https://eprateekdaily.com/2023/02/08/47021
प्रादेशिक आर्युवेद अस्पताल वीरगंजमा औषधी अभाव,स्थानीय,प्रतीक दैनिक,"माघ २५, २०७९",२५ माघ/,"प्रादेशिक आयुर्वेद तथा वैकल्पिक चिकित्सालय वीरगंजमा औषधी अभाव भएको छ । सो अस्पतालले ६ महीनादेखि औषधी खरीद नगरेकोले बिरामीहरू समस्या भोग्दै आएका छन् । कार्यालय प्रमुख र कर्मचारीहरूबीच आपसी मनमुटावका कारण औषधी खरीदमा ढिला भएको र त्यसको मार बिरामीहरूले खेप्नुपरिरहेको छ ।. अस्पस्तालका अध्यक्षसमेत रहेका जिल्ला समन्वय समिति पर्साका सभापति अजय सरार्फले कर्मचारीहरूको आपसी द्वन्द्व समाधानका लागि प्रयास भइरहेको बताए । उनले जिल्ला अस्पतालबाट अपग्रेट भएर प्रादेशिक अस्पताल भएपछि औषधी खरीद र आधुनिक प्रयोगशाला निर्माणका लागि एक/एक करोड रुपियाँ मधेस प्रदेश सरकारले पठाएको तर कर्मचारीहरूको आपसी द्वन्द्वको कारण औषधी खरीद प्रक्रिया र प्रयोगशाला निर्माण कार्य अगाडि बढ्न नसकेको बताए । उनले औषधी खरीद र प्रयोगशाला निर्माणमा ढिला भएको र टेन्डरसमेत प्रकाशित नभएकोले दुई करोड रकम फिर्ता जान सक्ने भनेर चिन्ता जाहेर गरे ।. यो अस्पतालमा गत वर्ष कोटेशनमा औषधी खरीद भएको थियो । कोटेशनबाट औषधी खरीद गर्दा अनियमितता हुन सक्ने भनेर एकथरी कर्मचारी टेन्डर गर्नुपर्ने अडानमा छन् भने एकथरी पुरानै तरीकाबाट कोटेशनबाट औषधी खरीद गर्ने मनसाय बनाएर बसेका छन् । तर न कोटेशनबाट औषधी खरीद भएको छ, न औषधी खरीदका लागि टेन्डर प्रक्रिया नै अगाडि बढाइएको छ ।. कार्यालय प्रमुख डा. रमेश मिश्रले लेखापाल रामबालक यादवले हस्तक्षेप गरेको कारण औषधी खरीद हुन नसकेको दोषारोपण लगाए । उनले विवादमा पर्नुभन्दा अन्यत्र सरुवा हुन चाहेको बताए । उनले प्रदेश सरकारसँग सरुवा माग गरेको बताए । लेखापाल यादवले भने प्रमुखसँग विवाद नरहेको बताए । उनले खरीद प्रक्रियाका लागि प्रमुख र स्टोर शाखाको दोष भएको बताए । प्रक्रियागत रूपमा खरीद भएका वस्तुको भुक्तानी मात्र गर्ने भन्दै आफूलाई अनाहक विवादमा पार्न नहुने बताए । उनले अहिलेसम्म प्रमुखले भनेको स्थानबाट औषधी खरीद हुँदै आएको पनि बताए ।. प्रादेशिक अस्पताल मातहत रहेका पर्साका चौधवटा स्थानीय तहमा अहिले औषधि अभाव भएको छ । ६ महीनादेखि औषधी आपूर्ति नहुँदा नागरिक आरोग्य सेवा केन्द्र पर्सागढीको बडनियार, छिपहरमाई, पटेर्वासुगौली, बहुदरमाई र वीरगंजको बिर्तामा रहेका केन्द्रहरूमा औषधी छैन । स्थानीय तहले जिम्मा पाएको विन्ध्यवासिनी, जगरनाथपुर, पोखरियाको बैरियाबिर्ता र रानीगंज, ठोरीमा रहेको आयुर्वेदिक औषधालयमा पनि औषधि छैन ।",https://eprateekdaily.com/2023/02/08/47025
आइएमई सेवाग्राहीविहीन,स्थानीय,प्रतीक दैनिक,"माघ २६, २०७९",वीरगंज,"वीरगंजका इन्टरनेशनल मनि एक्सप्रेस (आइएमई)हरू अहिले सेवाविहीन भएका छन् । राष्ट्रिय तथा अन्तर्राष्ट्रिय रूपमा पैसा पुर्याउने र ल्याउने कार्यमा सक्रिय आइएमईहरूको, पछिल्लो समयमा नेपाल राष्ट्र बैंकको निर्देशनपछि सेवा पातलिएको हो ।. राष्ट्र बैंकले विदेशबाट पठाउने रेमिटेन्सलगायत रकममध्ये २५ हजारभन्दा मुनिको मात्र आइएमईबाट पाउन सकिने र त्यसभन्दा माथिको रकम बैंकमार्फत लिनुपर्ने प्रावधान लगाएपछि आइएमई सेवा पातलिएको हो । एक दशक अघिदेखि वीरगंजलगायत देशभर आइएमई सेवा प्रभावकारी थियो । खासगरी वैदेशिक रोजगारमा गएकाहरूले यही माध्यमबाट रकम पठाउने र परिवारजनले बुझ्ने गरेका थिए । तर अहिले रेमिटयान्सको रकम आइएमईमार्फत कमै आइरहेको छ ।. प्रायः वैदेशिक रोजगारमा गएकाहरूले २५ हजारभन्दा माथि रकम पठाउने गरेको कारण आइएमईबाट निकाल्न नपाउँदा सेवाग्राहीहरू बैंक पुगेका छन् र बैंकमा यस कारण पनि भीड बढेको छ । विदेशबाट आउने रकमको हकमा राष्ट्र बैंकको यो नीतिको कारण आइएमई सेवा पातलिएको त छँदैछ, अर्को तिर राष्ट्रिय स्तरमा एक हजार रकम पठाउँदा पनि नागरिकता, सवारी चालक अनुमतिपत्रजस्ता व्यक्तिको परिचयपत्रको फोटोकपी अनिवार्य गरिएको कारण सेवा पातलिएको आइएमई सञ्चालकहरूले बताएका छन् ।",https://eprateekdaily.com/2023/02/09/47068
हराएका १६ वटा सीमास्तम्भमध्ये दुईवटा भेटियो,स्थानीय,प्रतीक दैनिक,"माघ २५, २०७९",सेढवा २५ माघ/,"पर्साका सुरक्षा निकायका अधिकारीहरूले बुधवार जगरनाथपुर गाउँपालिका– १ मा रहेको सीमा स्तम्भको अनुगमन गरेका छन् । सुरक्षा अधिकारीहरूले नेपाल–भारत सीमास्थित ओरिया खोलामा भेटिएका सीमा स्तम्भको अवलोकन गरेका हुन् ।. ओरिया खोलामा रहेको सीमा स्तम्भहरूमध्ये १६ वटा सीमास्तम्भ केही समयदेखि हराइरहेको थियो । सो ठाउँबाट हालै ४२२, ४२२/१ नम्बरको सीमास्तम्भ बालुवाले पुरिएको अवस्थामा भेटिएको छ ।. भारतीय पक्षले टेन्डर गरी खोलाबाट नदीजन्य पदार्थ उत्खनन गर्दा दुईवटा हराएको सीमास्तम्भ फेला परेको हो । हराएका १६ वटा सीमास्तम्भमध्ये १४ वटा अझै फेला पर्न सकेको छैन । भारतीय पक्षले दशगजा क्षेत्रमा समेत उत्खनन गरेको देखिएपछि नेपाली अधिकारीहरूले सो कार्य रोक्न एसएसबीलाई सुझाएका थिए । घटनास्थलमा आज भारतीय एसएसबीका जिम्मेवार अधिकारी उपस्थित नभएकाले उच्च अधिकारीहरूसँग छलफल गरी उत्खननबारे निर्णय गर्ने बताएको गापा अध्यक्ष श्रीकान्त यादवले जानकारी गराएका छन् ।. अनुगमन टोलीमा पर्साका प्रमुख जिल्ला अधिकारी हीरालाल रेग्मी, प्रहरी उपरीक्षक कोमल साह, सशस्त्र प्रहरी उपरीक्षक सुमन थपलिया, प्रहरी निरीक्षक किशोर आचार्य, वडाध्यक्ष लक्ष्मी साह, सुभाष यादवलगायतको सहभागिता थियो ।",https://eprateekdaily.com/2023/02/08/47018
दूधको मूल्यवृद्धि नगरे आन्दोलन गर्ने चेतावनी,स्थानीय,प्रतीक दैनिक,"माघ २७, २०७९",निजगढ,"पशुपालक कृषक तथा अन्य किसानहरूको हितलाई सरकारले ध्यान नदिएको भन्दै यस पेशाका कृषकहरू पलायन हुन सक्ने केन्द्रीय दुग्ध उत्पादक सहकारी संस्थाका सचिव थानेश्वर सापकोटाले बताए । बारा जिल्ला दुग्ध उत्पादन सरकारी संस्था लिमिटेडद्वारा शुक्रवार निजगढमा आयोजित पत्रकार सम्मेलन गर्दै सो कुरा बताएका हुन ।. देशभर १ हजार ८७२ दुग्ध उत्पादनक सहकारी संस्थाहरूद्वारा ६ लाख घरपरिवार दैनिक करिब ११ लाख लिटर दुध सङ्कलन गरि ६ करोड रकम गाउँबस्तीमा दुग्ध उत्पादन गर्ने कृषकहरूलाई रोजगारीको सिर्जना गर्दै आई रहेको बताउदै समायनुकूल मूल्य वृद्धिमा सरकारले चासो नदेखाएको सचिव सापकोटो भने ।. विदेशिएका युवा जनशक्तीहरूलाई स्वदेशमा नैं आत्मनिर्भर बनाउन ब्यवासायिक पशुपालन र कृषि पेशामा राज्यले जिम्मेवारीपूर्ण ढंगले प्रोत्साहन गर्ने हो भने, पशुपालन तथा कृषिबाट नैं मुलुकले आर्थिक फड्को मार्न सकिने बलियो सम्भावना रहेपनि यस तर्फ सरकारको ध्यान नगएको समेत कार्यक्रममा सहभागीहरूले बताए ।. ‘अहिले पनि दुग्ध बिक्रीमा होस वा अन्य पशुपालन मासु उत्पादनमा होस । बिचौलियाहरूको नैं रजगज कायमै छ । यस तर्फ सरकारको किन ? ध्यान जादैन’– वक्ताहरूले प्रतिप्रश्न गरे ।. विगतमा भन्दा अहिले दिन प्रतिदिन पराल, दाना, चोकर, ढुटो, औषधी, भिटामिन लगायतका पशुपालन कृषकहरूलाई आवश्यक पर्ने सामाग्री तथा बस्तुहरूको मूल्य आकाशिदै गएपनि किसानले उत्पादन गरेको दुग्धको मूल्य उचित पाउन नसकि रहेको जानकारी प्रधानमन्त्रिको कार्यालयमा प्रेस विज्ञप्ति बुझाएपनि सरकारले यसको उचित निकास सहितको सम्बोधन गर्न ढिलाई गरि रहेको आयोजित पत्रकार सम्मेलनमा जानकारी गराए ।. स्थानीय दुग्ध उत्पादन कृषकहरूको मूल्य वृद्धिका गुनासो स्थानीय दुग्ध उत्पादन सहकारी संस्थाहरूमा गर्दै आई रहेको जानकारी गराउदै कृषि मन्त्रालयलाई फागुन १ गते दुग्धको मूल्य वृद्धि गर्न अल्टिमेटम दिई सकेको यदी सो समयसिमा भित्र सरकारले उचित सम्बोधन नगरे दुग्ध उत्पादन, सङ्कलन बिक्री गर्ने संस्थाहरूले संयुक्त रूपमा आन्दोलन गर्न बाध्य हुने बताए । पशुपालक कृषक लगायत अन्य किसानहरूका हकमा संघिय सरकार, प्रदेश सरकार र स्थानीय तहले अझै पनि विभेद गर्दै आई रहेको पिडीत कृषक तथा सहकारी अभियान्ताहरूका भनाई छ ।. कार्यक्रममा दुग्ध उत्पादन तथा सहकारीकर्मी दिपक घिमिरे, लेखनाथ खनाल, मोहन सापकोटा, कर्ण बहादुर लामा, थानेश्वर सापकोटा लगायतले मन्तब्य राखेका थिए । सो कार्यक्रम निजगढ नपाको सहभालमा सम्पन्न भएको थियो ।",https://eprateekdaily.com/2023/02/10/47119
वेब सिरिज मिस स्कार्लेटको छायाङ्कन शुरू,स्थानीय,प्रतीक दैनिक,"माघ २६, २०७९",परवानीपुर,"नेपाली कथानक वेब सिरिज मिस स्कार्लेटको छायाङ्कन वीरगंजमा शुरू भएको छ । कान्तिपुर फिल्म एकेडेमी काठमाडौंले निर्माण गर्न लागेको वेब सिरिजको एक सातादेखि छायाङ्कन भइरहेको छ । सिरिज युनिट वीरगंजको क्लार्क रिर्सोटमा बसेर वीरगंज आसपासको स्थानमा छायाङ्कन गरिरहेको जनाएको छ । वीरगंजकै सेरोफेरो र यहाँकै कथावस्तुमा आधारित सिरिजलाई पर्साकै बिन्दवासिनी गाउँपालिका–२ बहुअर्वाभाठा बस्ने बलिराम चौहानले निर्देशन गरिरहेका छन् । कथा पनि उनले नै लेखेका छन् । साइकोलोजिकल सस्पेन्स थ्रिलर विधामा निर्माण भइरहेको यो वेब सिरिज सम्भवतः नेपालकै पहिलो नेपाली कथानक वेब सिरिज भएको निर्माता कान्तिपुर फिल्म एकेडेमीका प्रमुख कार्यकारी अधिकृत (सिइओ) प्रकाश पुरीले बताए ।. ४ वर्ष पहिले कथा फुरेपनि कथाको विषयवस्तु बलियो र दर्शकले हेर्न लायक बनाउन मेहनत गर्नुपरेको स्मरण गर्दै चौहानले भने–“कथा लेखेर मात्रै नहुने रहेछ, धेरै कुरा मिल्नुपर्ने रहेछ । शुरूमा मैले यस कथालाई ‘चकलेट’ शीर्षक दिएको थिएँ, पछि धेरै कुरा काटछाँट गरेर कान्तिपुर फिल्म एकेडेमीसँग भेटेर छलफल गरेपछि छायाङ्कन शुरू गरेका छौं ।” शुरूमा फिल्म बनाउने लक्ष्य थियो तर सिरिज बनाउने सल्लाह भएपछि पहिलो सिजन अनुसार ६ अङ्कको छायाङ्कन शुरू भएको उनले बताए । यो सिरिजको पहिलो सिजनका अङ्कहरू दर्शकले रुचाएपछि अन्य सिजनबारे काम थालिने छ ।. लेखक–निर्देशक चौहानसँगै सिरिजमा मुख्य भूमिकामा देखिने कलाकार पनि वीरगंजकै हुन् । वीरगंज महानगरपालिका–१३ राधेमाई निवासी १८ वर्षीय कुल श्रेष्ठ (कमल ओझा) मुख्य कलाकारको रूपमा देखिंदैछन् । उनी वीरगंजकै ग्लोबल बिजनेस कलेजमा कक्षा १२ मा अध्ययनरत छन् । “अभिनयमा रुचि भए पनि अवसरको खोजीमा थिएँ, त्यही समयमा यति ठूलो सिरिजमा मुख्य भूमिकामा अभिनय गर्न पाउनु मेरो लागि गर्वको कुरा हो” श्रेष्ठले भने–“यो मेरो ड्रिम रोल हो, निर्माण पक्षले ममाथि गरेको विश्वास जित्न र कथासँग न्याय गर्न सक्छु भन्ने आत्मविश्वास छ ।”. श्रेष्ठसँगै गीत बिष्ट पनि प्रमुख भूमिकामा छिन् । आलिशा बास्तोला, शबी थापा, दिलीप नेपाल, सुमित्रा अधिकारी, कपिल रसाइलीलगायतको अभिनय सिरिजमा देख्न सकिने कान्तिपुर फिल्म एकेडेमीका सिइओ पुरीले जानकारी दिए ।. पछिल्लो समय चलचित्रभन्दा पनि वेब सिरिजप्रति आकर्षण बढ्दै गएको चर्चा गर्दै उनले भने–“विश्व बजारमा पनि फिल्मभन्दा वेब सिरिजप्रति आकर्षण बढ्दै गएको छ, हाम्रै छिमेकी देश भारतका चर्चित कलाकारहरू फिल्मभन्दा सिरिजमा बढी व्यस्त देखिन्छन्, त्यसले हामी पनि अग्रसर भएका हौं ।” चलचित्र हलमा पनि व्यापार नहुने र दर्शकहरूलाई पनि हलसम्म पुग्नुभन्दा नेटल्फिक्स, एमेजोनलगायत डिजिटल प्लेटफर्महरूमा हेर्न सहज हुने अवस्थालाई मध्यनजर गर्दै सिरिज बनाउन शुरू गरिएको पुरीको भनाइ छ । निर्देशक बलिराम चौहानलाई सुदिप कुँवर र अनिता स्याङ्वो र विशाल राईले सघाइरहेका छन् ।. सुदिप मुख्य सहायक निर्देशकको रूपमा यस सिरिजसँग जोडिएका छन् भने अनिता सहायक निर्देशकको रूपमा आबद्ध भएकी छन् ।. सुदिपले यस अघि छक्कापञ्जा, नाइँ नभन्नु ल, परदेशीलगायत चलचित्रमा सहायक निर्देशकको रूपमा काम गरिसकेका छन् भने अनिताले पनि ‘नाइँ नभन्नु ल’ मा सहायक निर्देशकको रूपमा काम गरेको अनुभव बटुलेकी छन् । टलकजङ्ग भर्सेस टुल्के, ठूली, श्री लगायत चलचित्रको छायाङ्कन गरेका शेरबहादुर तामाङले सिरिजको छायाङ्कन गरिरहेका छन् ।. छायाङ्कनमा तामाङलाई विनोद क्षत्री, गणेश दुलाल, जेमिन राई र अर्नब श्रेष्ठले सघाइरहेका छन् । विशेषगरी अभिनय, छायाङ्कन, भिडियो इडिटिङ लगायत विषयमा अध्ययन एवं अध्यापन गराउने कान्तिपुर फिल्म एकेडेमीले यस अघि ‘म’ चलचित्र बनाएको छ । यसका साथै अन्य विभिन्न शर्ट मुभी र विभिन्न परियोजनामा वृत्तचित्रहरू बनाइसकेको एकेडेमीले जनाएको छ ।",https://eprateekdaily.com/2023/02/09/47061
ज्येष्ठ नागरिक र एकल महिला सम्मानित,स्थानीय,प्रतीक दैनिक,"माघ २६, २०७९",वीरगंज,"पोखरिया नगरपालिका कार्यालयले नगरभित्रका ज्येष्ठ नागरिक र एकल महिलालाई सम्मान गरेको छ ।. नगरपालिकामा रहेका ७० जना ज्येष्ठ नागरिक, एकल महिलालाई नगरप्रमुख प्रद्युम्न चौहानले सम्मान गरेका थिए । उनले ज्येष्ठ नागरिक र एकल महिलालाई सम्मान गर्न पाउँदा गर्व महसूस गरेको बताए ।. यो सम्मान कार्यक्रम पोखरिया नगरपालिकाले निरन्तर सञ्चालन गर्ने उनले बताए ।. उपप्रमुख रूबि ठाकुरले एकल महिला र ज्येष्ठ नागरिकलाई परेको समस्या सम्बन्धमा न्यायिक समितिमा उजूरी दिन र त्यसको निरूपण सक्दो चाँडो गर्ने आश्वासन दिइन् ।. उनले यी मुद्दाहरू न्यायिक समितिमा आउँदा प्राथमिकतामा राखेर सक्दो चाँडो निरूपण गर्ने बताइन् ।. कार्यक्रम वडाध्यक्ष नौशाद आलमको अध्यक्षतामा भएको थियो भने एमाले नगर अध्यक्ष विन्ध्याचल ठाकुर, राजेश्वर रौनियार, सुनील साह, कौशल साह, रामवचन महतोलगायतको सहभागिता थियो ।",https://eprateekdaily.com/2023/02/09/47058
पशुपतिनाथ मन्दिरमा महाआरतिको तयारी,स्थानीय,प्रतीक दैनिक,"माघ २७, २०७९",वीरगंज,"वीरगंज महानगर– १४ पिपरास्थित पशुपतिनाथ मन्दिरमा फागुन १ गते हुने महाआरतिको लागि तयारी शुरू भएको छ । महाआरतिका लागि मन्दिरको साजसज्जा गर्नुको साथै अन्य तयारी गरिएको छ ।. भारत, काशी विश्वनाथका मुख्य पुजारी, पशुपतिनाथ मन्दिर काठमाडौंका भट्ट र जनकपुरधामका महन्थको संयुक्त उपस्थितिमा महाआरति हुने बताइएको छ ।. वीरगंज महानगरपालिका र विश्व हिन्दू परिषद्को संयुक्त आयोजनामा महाआरतिको आयोजना गरिएको बताइन्छ । वीरगंजलाई धार्मिक पर्यटकीय गन्तव्य बनाउन महानगरपालिकाले काम गरिरहेको नगरप्रमुख राजेशमान सिंहले बताए ।. उनले महानगरले माईस्थान मन्दिर क्षेत्रको सौन्दर्यीकरण गर्नुका साथै लाइटिङ र गार्डेनिड्ढो काम चाँडै सम्पन्न गरिने बताए । तराईको एकमात्र पशुपतिनाथ मन्दिरको सौन्दर्यीकरण गरेर यसको पहिचान स्थापित गर्न नेपाल–भारतका प्रख्यात धामका मुख्य पुजारी बोलाएर महाआरति गर्न लागिएको हो ।",https://eprateekdaily.com/2023/02/10/47128
राधेमाईमठको जग्गाबारे उच्च अदालतले अन्तरिम आदेश दिएन,स्थानीय,प्रतीक दैनिक,"माघ २६, २०७९",वीरगंज,"वीरगंज–१३, राधेमाईस्थित रामराजापुलको छेउको विवादित मठको जग्गाबारे उच्च अदालत जनकपुरको अस्थायी इजलास वीरगंजले अन्तरिम आदेश नदिएपछि भूमाफियाहरू तिलमिलाएका छन् ।. उच्च अदालत वीरगंजका न्यायाधीश गणेशप्रसाद बराल र शान्ता सेढाइँ सापकोटाको संयुक्त इजलासले नयाँ नापीमा पनि मठ, मन्दिर, श्मशानघाट, सडक, पुल रहेको र सोही जग्गामध्ये कित्ताकाट गरी दूषित तरीकाले दर्ता गराएको, सो जग्गा स्वतः बदर हुने देखिएको तथा निवेदकको पक्षमा अन्तरिम आदेश जारी नहुँदा निवेदकलाई कुनै अपूरणीय क्षति हुन नसक्ने अवस्थामा रहेको भन्दै निर्णय गरेपछि अहिले भूमाफियाहरूको चलखेल रोकिएको छ ।. भूमाफियाहरूले सो सार्वजनिक जग्गा हात पार्न कीर्ते गरी आफ्नो नाममा दर्ता गराएपछि लामो समयदेखि मठको जग्गा विवादित छ ।. हाल पवनकुमार अग्रवालको नाममा फरक–फरक कित्तामा करीब ५५ कट्ठा जग्गा दर्ता रहेको तथा सो जग्गामा माटो पुर्दा वा पर्खाल लगाउँदा केही स्थानीय बासिन्दाले रोक लगाएको भन्दै आफ्नो जग्गामा काम गर्न पाउँ भनी अन्तरिम आदेशसहित निषेधाज्ञा मुद्दा उच्च अदालत वीरगंजमा दर्ता गराएपछि अदालतले यस्तो आदेश गरेको देखिन्छ ।. प्राप्त जानकारी अनुसार सो जग्गालाई स्थानीयले कुनै हालतमा कब्जा गर्न दिंदैनन् । २०२२ सालदेखि नै सो जग्गा सार्वजनिक रहेको देखिन्छ । भूमाफियाहरूले मालपोत तथा नापी शाखालाई प्रभावमा पारी श्रेस्तामा रहेको बेहोरासमेत मेटाई योजनाबद्ध तरीकाले तथा पछि कानून नलाग्ने भएपछि प्रक्रिया पु¥याई आफ्नो नाममा २०६३ सालमा दर्ता गरेपछि विवाद उत्पन्न भएको छ । अहिलेसम्म आधा दर्जनभन्दा बढी व्यक्तिको नाममा दर्ता हुँदै आएको सो जग्गा हाल पवनको नाममा दर्ता रहेको देखिन्छ । कित्ता नम्बर ६७, ७१ र २२० नम्बरको जग्गा आफ्नो हो भन्दै कैयांै व्यक्तिले दाबी गर्न आए तर स्थानीयले सो जग्गा कब्जा गर्न दिएका छैनन् । केही भूमाफियाले सुरक्षा निकायलाई समेत प्रभावमा पारी बल प्रयोग गर्न खोज्दा स्थानीयले डटेर विरोध गरेका थिए । अहिले पनि स्थानीयको सहयोगमा नै सो जग्गा कब्जा हुनबाट रोकिएको श्रीपुर निवासी सुन्दर कुर्मीले बताए ।. कुर्मीका अनुसार भूमाफियाविरुद्ध लडाइँमा आफूहरू कुनै हालतमा पछाडि नपर्ने बताउाँछन् । यो खेलको पछाडि मालपोत तथा नापी कार्यालयका केही कर्मचारीको हात रहेको र हाल उनीहरू अख्तियारको फन्दामा फसिसकेको बताए । स्थानीय सरकार सञ्चालन ऐन २०७४ अनुसार सार्वजनिक जग्गा हेर्ने निकाय स्थानीय तहमा अधिकार प्रत्यायोजन गरेपछि हाल सो जग्गाबारे वीरगंज महानगरले अनुसन्धान गरिरहेको छ ।. महानगरले मालपोतबाट पटकपटक आधिकारिक कागजात माग गरेपनि पाँच महीनादेखि मालपोतले अलमलाएको बताइन्छ । मालपोत कर्मचारी स्रोतका अनुसार सो जग्गा सार्वजनिक ठहर हुने सबै प्रमाण बेपत्ता पारिएको छ । कुनै कागजात छैन ।. निवेदक पवनकुमार अग्रवालको तर्फबाट अधिवक्ता अकिल अन्सारी, सराजुल अन्सारी तथा स्थानीयको तर्फबाट अधिवक्ता वीरेन्द्र यादव, प्रमोद प्रसाद र दिनानाथ साहले बहस पैरवी गरेका थिए ।",https://eprateekdaily.com/2023/02/09/47071
"कर्मचारी विवाद तत्कालको लागि साम्य, अस्पताल र नपाको ताला खुल्यो",स्थानीय,प्रतीक दैनिक,"माघ २४, २०७९",सिम्रौनगढ,"सिम्रौनगढ नगर अस्पताल सात दिनपछि खुलेको छ । कर्मचारी व्यवस्थापनको विषयलाई लिएर विवाद भएपछि अस्पतालका सबै सेवा बन्द गरिएको थियो ।. सिम्रौनगढ नगर अस्पताल व्यवस्थापन समितिका संयोजक उपप्रमुख नजमु शेहरको अध्यक्ष्Fतामा सिम्रौनगढ नगर अस्पताल व्यवस्थापन समितिको बैठकले आन्दोलनरत कर्मचारीहरूको माग सम्बोधन गर्न सकारात्मक भएपछि सोमवारदेखि अस्पताल सञ्चालनमा आएको छ ।. सिम्रौनगढ नगर अस्पतालमा तीसजना कर्मचारी कार्यरत छन् र तीमध्ये तीनजना मात्र स्थायी छन् । २७ जना कर्मचारीहरू ज्यालादारी र करारमा छन् । उनीहरूको व्यवस्थापन विधि प्रक्रिया पूरा गरेर गरिने आश्वासन कर्मचारी व्यवस्थापन समितिले दिएपछि बन्द अस्पताल सञ्चालनमा आएको हो ।. वडाध्यक्ष रामदिनेशप्रसाद यादवले कर्मचारीको व्यवस्थापन, विधि प्रक्रिया पूरा गरेर गरिने र त्यसमा छुटेका कर्मचारीहरूलाई आवश्यकता परेको खण्डमा पछि ग्राह्यता दिइने आश्वासन दिएपछि बन्द अस्पताल खुला भएको हो । कर्मचारीहरूले आन्दोलन फिर्ता लिएर अस्पतालको सबै सेवा सञ्चालन गरेका छन् ।. कार्यक्रममा नगरप्रमुख किशोरीप्रसाद कलवार, उपप्रमुख नजमु शेहर, वडा अध्यक्षहरू अवधेशकुमार सहनी, विवेक मेहता, रामएकबालप्रसाद यादव, सुरेन्द्र जयसवाल, दिनदयाल मुखिया, शिवमङ्गल कुशवाहालगायतको उपस्थिति थियो ।. नगरपालिकाको ताला पनि खुल्यो. नगरपालिकामा कार्यरत दुई सय कर्मचारीहरूको हकमा नगरपालिकाको वर्तमान नेतृत्व पूर्वाग्रही भएको भन्दै माघ २२ गते पूर्ववडाध्यक्ष राजेश यादवले नगरप्रमुख, उपप्रमुख, प्रमुख प्रशासकीय अधिकृत, जिन्सी र योजना शाखामा तालाबन्दी गरेका थिए ।. जिल्ला प्रशासन कार्यालय, बारामा बसेको बैठकले वडाध्यक्ष रामएकबालप्रसाद यादवको संयोजकत्वमा सुशासन समिति गठन गरेको थियो । सुशासन समितिले बुझाएको प्रतिवेदनमा १६३ जना कर्मचारीको म्याद थप गर्ने सिफारिश भएको थियो । सो प्रतिवेदन कार्यान्वयन नगरी नगरप्रमुख कलवारले आफूखुशी ९३ जना ज्यालादारी, कर्मचारीको म्याद थप गर्ने सूचना प्रकाशित गरेका थिए । नगरप्रमुखको यो कदमपछि सिम्रौनगढ नगर कार्यपालिकामा वडाध्यक्ष्Fहरूले विरोध गरेका थिए ।. यसै विषयलाई लिएर कार्यपालिकाको बैठक बस्दा माघ २२ गते पूर्व वडाध्यक्ष यादवले तालाबन्दी गरेका हुन् । सो ताला पनि हिजो खुलेको छ । करार, ज्यालादारी कर्मचारीको हकमा कार्यपालिका सदस्यहरूले उनीहरूको निवेदन छानबीन गर्ने र सबै प्रक्रिया पुगेकाहरूको व्यवस्थापन गर्ने कुरामा सहमति भएपछि तालाबन्दी खुलेको हो ।",https://eprateekdaily.com/2023/02/07/46959
वीरगंजलाई पर्यटकीय शहर बनाउन महानगर लागिपरेको छ –प्रमुख सिंह,स्थानीय,प्रतीक दैनिक,"माघ २४, २०७९",वीरगंज,"वीरगंज महानगरपालिकाका प्रमुख राजेशमान सिंहले वीरगंजलाई पर्यटकीय नगरीको रूपमा विकास गर्न आफू लागिपरेको बताएका छन् ।. वीरगंजमा पर्यटन प्रवद्र्धन तथा पर्यटन सुरक्षामा सरोकारवाला निकायहरूको भूमिका विषयक कार्यक्रममा नगरप्रमुख सिंहले भारतीय पर्यटक भिœयाउने गरी महानगरले काम गरिरहेको भन्दै त्यसमा सबैलाई साथ दिन आग्रह पनि गरे ।. उनले वीरगंजमा धेरै आउने भनेको भारतीय पर्यटक भएको बताउँदै पर्यटन व्यवसायीको पर्खाइमा पनि भारतीय पर्यटक पर्ने गरेको बताए ।. उनले सवारी कर हटाएसँगै महानगरलाई छ करोड घाटा भएपनि भारतीय पर्यटकहरू प्रचुर मात्रामा भित्रिएका र यसबाट होटल, पर्यटनलगायतको क्षेत्रमा टेवा पुगेको बताए । उनले महानगरले माईस्थान मन्दिर सौन्दर्यीकरण गरेर धार्मिक पर्यटनको मार्ग खुलाउन खोजेको भन्दै अब १५० वर्ष भन्दा बढी पुरानो नृसिंह पिपरा मठको पुनर्निर्माणमा लागिपरेको बताए ।. उनले नेपाली नयाँ वर्षमा वीरगंजको मुहार फेर्ने गरी काम गरिरहेको बताउँदै त्यसमा सबैको सहयोगको आवश्यकता रहेको बताए ।. होटल व्यवसायी सङ्घका सचिव हरि पन्तको सभापतित्वमा पर्यटक प्रहरी कार्यालय, भृकुटीमण्डप, काठमाडौंको आयोजनामा भएको कार्यक्रममा पर्साका सहायक प्रमुख जिल्ला अधिकारी भीमकान्त पौडेल, सश्स्त्र प्रहरी उपरीक्षक सुमन थपलिया, प्रनाउ निर्मल बुढाथोकी, नेपाल पत्रकार महासङ्घका सचिव दीपेन्द्र चौहानलगायत होटल व्यवसायी तथा सुरक्षा निकायका पदाधिकारीहरूको सहभागिता थियो ।",https://eprateekdaily.com/2023/02/07/46919
हुलाकी सडक निर्माणमा सर्लाहीका प्रजिअ ताते,स्थानीय,प्रतीक दैनिक,"माघ २४, २०७९",वीरगंज,"सर्लाहीका प्रमुख जिल्ला अधिकारी इन्द्रदेवप्रसाद यादवले हुलाकी सडकको काम सम्पन्न नगर्ने ठेकेदारलाई कारबाई गर्ने चेतावनी दिंदै अन्तिम समयसीमा तोकेका छन् ।. प्रजिअ यादवले सरोकारवाला ठेकेदार, सुरक्ष्Fा निकायलगायतको बैठक गरेर हुलाकी सडकको काम सम्पन्न गर्न ठेकेदारहरूलाई चेतावनी दिएका हुन् । उनले हाल तोकिएको समयसीमामा काम नगर्ने ठेकेदारलाई कारबाई गर्ने बताए । हुलाकी सडकखण्ड अन्तर्गत पहिलो फेजमा पर्सागढी, शीतलपुरदेखि मलङ्गवा–२ सम्मको सडकमार्ग आगामी २०८० वैशाख मसान्तसम्म सम्पन्न भइसक्नुपर्ने, यसैगरी सेकेन्ड फेज अन्तर्गतको मुडौता नगरपालिकाको रोहुवादेखि बागमती पुलसम्म र थर्ड फेज अन्तर्गतको गोडौता नगरपालिकाको रोहुवादेखि बागमती पुलसम्म यही चैत मसान्तसम्म, चौथो फेज अन्तर्गतको नाला तथा कलभर्ट मलङ्गवा र पर्सा सडकखण्डको आगामी फागुन मसान्तसम्म, पाँचौं फेजको काम सम्पन्न गर्ने र सो अवधिमा नगर्ने ठेकेदारलाई कारबाई गर्ने चेतावनी दिए ।. बाँकेदेखि सङ्ग्रामपुरसम्म अवरोध रहेकोमा समन्वय गर्ने, विवादित स्थानमा समस्या समाधान गरी कार्य अगाडि बढाउने, यसो गर्नको लागि स्थानीय प्रहरी प्रशासनले निर्माण सामग्री उपलब्ध गराउन र सडकखण्डमा परेको पोल हटाउन पहल गर्नेजस्ता निर्णय भएको छ ।",https://eprateekdaily.com/2023/02/07/46953
मीनाबजारको अव्यवस्थित तरकारी बजार सारियो,स्थानीय,प्रतीक दैनिक,"माघ २५, २०७९",वीरगंज,वीरगंज महानगरपालिकाले अव्यवस्थितरूपमा मीनाबजार वरिपरि रहेको तरकारी बजारलाई गीता मन्दिरदेखि पूर्व खाली जग्गामा स्थानान्तरण गरेको छ ।. लामो समयदेखि मीनाबजार वरिपरि अव्यवस्थित तरीकाले तरकारी बजार लाग्दै आएको थियो जसले गर्दा सवारी आवागमन र ट्राफिक व्यवस्थापनमा समस्या भएको थियो ।. मङ्गलवारदेखि मनपाले सो स्थानमा रहेका तरकारी बजारलाई गीता मन्दिर अगाडि स्थानान्तरण गरेपछि अहिले टेलिकम (मीनाबजार क्षेत्र) फराकिलो भएको छ । त्यहाँ लाग्ने बजारको कारण हुने भीड हिजोदेखि हटेको छ ।,https://eprateekdaily.com/2023/02/08/47000
दहत्तर–बहत्तर ठेक्का लाग्न सकेन,स्थानीय,प्रतीक दैनिक,"माघ २५, २०७९",निजगढ,"निजगढ नगरपालिकाले नदीजन्य पदार्थ (दहत्तर–बहत्तर) ठेक्का लगाउन सूचना आह्वान गरेपनि ठेक्का लाग्न सकेन ।. निजगढ नपाले ३० दिने नदीजन्य पदार्थको ठेक्का बन्दोबस्तीका लागि गत पुस २४ गते सार्वजनिक सूचना जारी गरी आज बुधवार टेन्डर खोल्नुपर्ने दिनसम्म टेन्डर नपर्दा ठेक्का लाग्न नसकेको निजगढ नपाको कार्यालयले जनाएको छ ।. निजगढ नपाले बकैयाखोला, धन्सार, बगर, शक्ति र लाल–भक्तलाल खोलाबाट १ करोड ५६ लाख १४, ७४४ घनफिट नदीजन्य पदार्थ उत्खनन, सङ्कलन र बिक्रीका लागि भ्याटबाहेक न्यूनतम १२ करोड ४९ लाख १७,९५२ रुपियाँमा ठेक्का सकार गर्न सूचना आह्वान गरेको थियो ।. निजगढ नपाले वन क्षेत्रभित्र विनाजानकारी र सहमति आइइई रिपोर्ट तयार गरी नदीजन्य पदार्थको ठेक्का बन्दोबस्ती गरेको भन्दै यसबाट वन ऐन, नियम आकर्षित हुने चेतावनी पाएपछि ठेकेदारहरू वन क्षेत्रमा पस्न आँट गरेनन् ।. अधिकांश नदीजन्य पदार्थ क्रसर उद्योगमा बिक्री हुने गरेको छ । सरकारले लामो समयदेखि क्रसर उद्योगहरूले नवीकरण नगरेकोले विद्युत् आपूर्ति काटी बन्द गर्ने र खुलाउने गर्दै आएपछि ठेक्का नलागेको अनुमान छ । यता निजगढ नपाले नगर प्रहरी खटाएर नदीजन्य पदार्थ उत्खनन तथा निकासी कर सङ्कलन गर्दै आएको छ ।",https://eprateekdaily.com/2023/02/08/47006
राजमार्गछेउको नाला तीनपटकसम्म भत्काउने र बनाउने काम,स्थानीय,प्रतीक दैनिक,"माघ २४, २०७९",निजगढ,"एक सातादेखि निरन्तररूपमा निजगढ नगरपालिका नाला सरसफाइमा जुटेको छ । पूर्व–पश्चिम महेन्द्र राजमार्गको निजगढस्थित शहीदचोकदेखि पश्चिम जमुना पैनीसम्मको उत्तरी किनारका करीब एक हजार ५०० मिटर लम्बाइको नाला नगरपालिकाले सफाइ गरिरहेको छ ।. वर्षायाम र घरबाट निस्किएका दूषित पानी नालाबाट सहजरूपमा सप्लाई हुन नसकेपछि गर्मीयाममा बस्नै नसक्ने गरी दुर्गन्ध फैलिने, अहिले चीसोमा लामखुट्टेको प्रकोप बढेपछि नाला सफाइमा नगरपालिका जुटेको निजगढ नपाको कार्यालयले जनाएको छ ।. नाला सफाइमा सडक विभागले सिमेन्टेड ढलान गरी नाला छोपिएको स्ल्याब माथि प्रायः घरधनीले पुनः ढलान गरिदिएसँगै नाला सरसफाइमा समस्या थपिएको निजगढ नपाको प्राविधिक शाखाले जनाएको छ । शुरूमा नाला बनाउने ठेकेदारले प्राविधिकले दिएको निर्देशन अनुसारको टुक्रा–टुक्रा सिमेन्टेड स्ल्याब तयार गरी माथिबाट राख्दा आवश्यकता अनुसार सरसफाइमा सहज भएको थियो । तर घरधनी, पसलेले आफ्नो अनुकूल हुनेगरि जथाभावी ढङ्गले स्ल्याब माथि अर्को ठूलो स्ल्याब ढलान गर्दा स्ल्याब निकाल्दै नाला सफाइ गर्न निकै गार्हो र समय बढी लागिरहेको निजगढ नपाका इन्जिनीयरले बताए ।. निर्माण गरिएका नालाको पानी बग्ने सतह नमिलाउँदा पानी सहजरूपमा बग्न नसकी नालामा जम्मा हुँदै आइरहेको थियो । नालाको स्ल्याब राम्रोसँग नमिलाउँदा उक्त स्ल्याबमाथि हिंड्दा सडक यात्रीहरूका खुट्टा अड्किनेसम्मका घटना हुँदै आइरहेको स्थानीयहरू बताउँछन् ।. “सरकारको काम कहिले खान पाउँला माम’ भन्ने उखान जस्तै गरी सरकारी काम ठेकेदार र सडक विभागका प्राविधिक, कर्मचारीले गरिदिएको हुँदा आफूहरूले आफ्नै खर्चमा स्ल्याब माथि पुनः स्ल्याब बनाइ सहजरूपमा घर भित्र र बाहिर आवतजावत गर्न ढलान गर्नुपरेको स्थानीय नाला छेउछाउका घरधनीहरू बताउँछन् ।. नालालाई योजनाबद्धरूपमा नबनाउँदा निजगढमा १८ वर्षको अवधिमा तीनपटकसम्म बनाउने र भत्काउने खेल चल्दै आइरहेको छ । यो खेल केही वर्षभित्र पुनः दोहोरिने निश्चित छ ।. राजमार्गको पानी निकासका लागि निर्माण गरिएको नाला पटकपटक भत्काउने र बनाउने खेलबाट स्थानीय जनता आजित भएपनि स्थानीयबाट विरोधका आवाज नउठ्दा सडक डिभिजन कार्यालयका कर्मचारी र ठेकेदारको लागि यही नाला कमाइखाने भाँडो बन्दै आएको छ । अहिले निर्माण भइरहेको नाला पनि अबको केही वर्षभित्रै पुनः भत्काउनु र सार्नुपर्ने हुन्छ । फास्ट ट्र्याक निर्माण सम्पन्नपछि अहिलेको राजमार्गले सवारीसाधनको चाप धान्न सक्दैन ।. त्यसका लागि पुनः सडकको चौडाइ विस्तार गर्नुपर्ने हुन्छ । अघिल्लोपटक निर्माण सम्पन्न भइसकेको नाला अहिले फेरि निर्माण भइरहेको छ र यो नाला पुनः भत्काउनुपर्ने हुन्छ । किनकि नेपाली सेनाले निर्माणका लागि जिम्मा पाएको चार वर्षभित्र निजगढ–काठमाडौं जोड्ने राष्ट्रिय गौरवको आयोजना फास्ट ट्र्याक २०८१ सालभित्र निर्माण सम्पन्न गर्ने जनाएको छ भने सोही रफ्तारमा फास्ट ट्र्याकको काम तीव्र गतिमा अघि बढिरहेको छ ।",https://eprateekdaily.com/2023/02/07/46922
"छोटी भन्सार सञ्चालनमा, सिम्रौनगढ बजार खुल्यो",स्थानीय,प्रतीक दैनिक,"माघ २४, २०७९",सिम्रौनगढ,"सिम्रौनगढका व्यापारीहरूले आन्दोलन फिर्ता लिएका छन् । सोमवार उनीहरूले सहमतिमा आन्दोलन फिर्ता लिएका हुन् ।. जिल्ला प्रशासन कार्यालय, बाराका प्रमुख जिल्ला अधिकारी नवराज सापकोटासँग वार्ता फलदायी भएपछि आन्दोलन फिर्ता लिइएको उद्योग वाणिज्य सङ्घ, सिम्रौनगढ शाखाका अध्यक्ष लालबाबूप्रसाद कुशवाहाले बताए । उनले प्रजिअले एक साताभित्र छोटी भन्सार कार्यालय सञ्चालनमा ल्याउने आश्वासन दिएपछि व्यापारीहरूले शनिवारदेखि गरेको आन्दोलन फिर्ता लिएको उनले बताए । आन्दोलन फिर्ता लिएसँगै सोमवार दिउँसोदेखि सिम्रौनगढ बजार सञ्चालनमा आएको छ ।. छोटी भन्सार खुल्यो. कोरोनाकालदेखि सिम्रौनगढमा रहेको छोटी भन्सार कार्यालय चार वर्षपछि सञ्चालनमा आएको छ । कोरोना सङ्क्रमण बढेको बेलामा यहाँको छोटी भन्सार कार्यालय सारिएको थियो । व्यापारीहरूले शनिवारदेखि छोटी भन्सारको माग गर्दै आन्दोलन गरेको र प्रजिअले एक सातापछि छोटी भन्सार कार्यालय सञ्चालनमा आउने आश्वासन दिएको भोलिपल्ट आज भन्सार कार्यालय सञ्चालनमा आएको छ । छोटी भन्सार कार्यालय सञ्चालनको लागि एकजना नायब सुब्बा र एकजना कार्यालय सहायकले सिम्रौनगढमा उपस्थिति जनाएका छन् ।",https://eprateekdaily.com/2023/02/07/46966
प्रदेशस्तरीय दृष्टिविहीन क्रिकेट प्रतियोगिता शुरू,स्थानीय,प्रतीक दैनिक,"माघ २५, २०७९",वीरगंज,वीरगंजमा बुधवारदेखि सञ्चालित प्रदेशस्तरीय दृष्टिविहीन क्रिकेट प्रतियोगिताको नगरप्रमुख राजेशमान सिंहले उद्घाटन गरेका छन् ।. नारायणी रङ्गशाालामा आजदेखि सञ्चालित प्रतियोगिताको उद्घाटन गर्दै नगरप्रमुख सिंहले फरक क्षमता राख्ने दृष्टिविहीनको क्षमता उजागर गर्न महानगर हातेमालो गरेर अगाडि बढ्न तयार रहेको बताए । उनले खेलको माध्यमबाट देशको पहिचान गराउनेगरी प्रतिस्पर्धामा उत्रन दृष्टिविहीनहरूलाई सुझाए ।. नेपाल नेत्रहीन क्रिकेट सङ्घ र मधेस प्रदेश नेत्रहीन क्रिकेट सङ्घको आयोजना तथा वीरगंज महानगरपालिका र आइचको सहयोगमा आजदेखि शुरू भएको क्रिकेट प्रतियोगिता माघ २८ गतेसम्म सञ्चालन हुने आयोजक कमिटीले बताएको छ ।. प्रतियोगितामा सातवटै प्रदेशका दृष्टिविहीन खेलाडीहरूको सहभागिता छ । प्रतियोगितामा विजयी हुने टीमलाई नगद रु २० हजार र उपविजेतालाई रु १० हजार प्रदान गरिने सङ्घका कोषाध्यक्ष उपेन्द्र श्रेष्ठले बताए । उद्घाटन खेल मधेस प्रदेश र प्रदेश नं. १ सुनसरीबीच भएको र मधेस प्रदेश विजयी भएको बताइएको छ ।,https://eprateekdaily.com/2023/02/08/47009
सञ्चारको अवस्था र आचारसंहिता पालना विषयक अन्तक्र्रिया,स्थानीय,प्रतीक दैनिक,"माघ २४, २०७९",रौतहट,"सञ्चारको अवस्था र आचारसंहिता पालना विषयक अन्तक्र्रिया आज रौतहट उद्योग वाणिज्य सङ्घको सभाकक्षमा सम्पन्न भएको छ ।. कार्यक्रम प्रमुख अतिथि मिडिया काउन्सिल मधेस प्रदेशका कावा अध्यक्ष कैलाश दासले पत्रकारलाई आचारसंहिता पालनाबारे मात्र नभई दक्षता अभिवृद्धिका लागि पनि तालीमको व्यवस्था गर्ने मधेस प्रदेश सरकारको अवधारणा रहेको बताए । प्रदेश सरकारको सोही उद्देश्य पूर्तिका लागि अन्तक्र्रिया भएको बताउँदै चुनौती र समस्या समाधान गर्न मिडिया काउन्सिल अगाडि बढेको अध्यक्ष दासले स्पष्ट पारे ।. एकद्वार प्रणालीमार्फत विज्ञापन वितरण प्रक्रिया अगाडि बढाउन पहल गरिने उनले बताए । महिला पत्रकारको समस्या, सञ्चार परिचयपत्रको दुरुपयोग, समानुपातिक विज्ञापन प्रणाली, वर्गीकरण प्रक्रिया, बुलेटिन प्रकाशनजस्ता कार्यलाई प्राथमिकता दिने बताए ।. सो अवसरमा नेपाल पत्रकार महासङ्घ केन्द्रिय समितिका सदस्य शिव पुरीले रौतहटको पत्रकारिता सुदृढ बनाउनुपर्ने आवश्यकता रहेको बताए । समाजले समाचार हेरी मूल्याङ्कन गर्ने गरेको बताउँदै रौतहटको पत्रकारिता मूर्खतापूर्ण भएको टिप्पणी गरे । स्थानीय तहको कमी कमजोरी अवगत गराउँदै केन्द्रीय सदस्य पुरीले पत्रकारबीच एकताको खाँचो रहेको बताए ।. यसैगरी केन्द्रीय सदस्य रितु गायत्री मिश्राले व्यावसायिक पत्रकारितातर्फ जोड दिंदै समाजसेवा गर्न आग्रह गरेकी थिइन् ।. नेपाल पत्रकार महासङ्घ मधेस प्रदेशका अध्यक्ष राजेश कर्णले पत्रकार आफैंले बनाएको आचारसंहिताको पालन नगर्दा बेलाबेलामा विवादित हुने गरेको बताए ।. सरकारको तीन अङ्गलाई बजेट व्यवस्था भरिपूर्ण भए पनि चौथो अङ्गको रूपमा रहेको पत्रकारितालाई बजेटविहीन बनाइएको आरोप अध्यक्ष कर्णले लगाए ।. नातावाद, कृपावाद, राजनीतिक पहुँच भएकालाई मात्र विज्ञापन दिंदा आचार संहिता उल्लङ्घन हुने गरेको उनले स्पष्ट धारणा राखेका थिए ।. नेपाल पत्रकार महासङ्घ मधेस प्रदेश सदस्य शैलेन्द्र झाले रौतहटमा सञ्चार माध्यमको सङ्ख्या तथा प्रकाशन प्रसारणबारे प्रकाश पारेका थिए ।. नेपाल पत्रकार महासङ्घ रौतहट शाखाका अध्यक्ष प्रेमचन्द्र झाको अध्यक्षतामा सम्पन्न कार्यक्रममा रौतहट उद्योग वाणिज्य सङ्घका अध्यक्ष पडित जयसवालले व्यापारीहरूको समास्या दर्शाउँदै रौतहटको पत्रकारितामा सुधार गर्न आग्रह गरे ।. सोही क्रममा वरिष्ठ पत्रकार प्रभात झा, महासङ्घका पूर्व अध्यक्ष शैलेन्द्र गुप्ता, समाजवादी प्रेस सङ्गठनका जिल्ला अध्यक्ष दिनेश यादव, प्रेस चौतारीका जिल्ला अध्यक्ष आदर्श उपाध्याय, मिडिया काउन्सिलका सदस्य वन्दनाझा लगायतले आआफ्नो सुझाव दिएका दिए । सहभागीहरूबाट ज्ञानेन्द्रकुमार कर्ण, राकेश यादव, विना राउत, राजु श्रीवास्तव, प्रेम यादवलगायतले जिल्लामा देखिएका पत्रकारित्रासम्बन्धी समस्या उजागर गरेका थिए । कार्यक्रम सञ्चालन महासङ्घका उपाध्यक्ष प्रवीण शर्माले गरेका थिए ।",https://eprateekdaily.com/2023/02/07/46943
जनमत पार्टीको लोकप्रियता बढ्दैछ– अध्यक्ष डा राउत,स्थानीय,प्रतीक दैनिक,"माघ २४, २०७९",वीरगंज,"जनमत पार्टीका अध्यक्ष डा सिके राउतले अहिले देशभरिको जनताको आँखा जनमत पार्टीमा रहेको बताएका छन् । वीरगंजमा मङ्गलवार आयोजित कार्यकर्ता भेटघाट तथा पार्टी प्रवेश कार्यक्रममा बोल्दै डा सिके राउतले जनमत पार्टीले संसद्मा गरेको प्रस्तुतिलाई हिमाल, पहाडमा बसोवास गर्ने जनताले पनि मन पराउन थालेको दाबी गरे ।. उनले संसद्मा आफ्नो पार्टी नयाँ भएको र आफूसँगै अन्य नयाँ पार्टीहरूको पनि उपस्थिति भएकोले जनमत पार्टीले छुट्टै पहिचान बनाएको र जनता यसमा आकर्षित भएको बताए । उनले जनमत पार्टीको अहिले सङ्घीय सरकार र मधेस प्रदेश तथा लुम्बिनी प्रदेश सरकारमा सहभागिता रहेको भन्दै पहिलो चोटी चुनाव लडेकोमा यसलाई ठूलो उपलब्धि मान्नुपर्ने बताए ।. जनमत पार्टीमा आज पर्सा क्षेत्र नं २ (२) बाट स्वतन्त्र उम्मेदवारी दिएका पूर्व स्ववियु सभापति मुकेश द्विवेदी र मधेसी जन अधिकार फोरम मधेसका अध्यक्ष भाग्यनाथप्रसाद गुप्ताका छोरा श्याम गुप्ता प्रवेश गरेका थिए । नवप्रवेशीहरूलाई अध्यक्ष डा राउतले फूलमाला अबीर लगाएर स्वागत गरेका थिए ।",https://eprateekdaily.com/2023/02/07/46962
मधेस प्रदेशको १३६ पालिकामा निश्शुल्क कृषि विद्युतीकरणको प्रयास,स्थानीय,प्रतीक दैनिक,"माघ २४, २०७९",वीरगंज,"मधेस प्रदेशका भूमि व्यवस्था कृषि तथा सहकारीमन्त्री वसन्त कुशवाहा, मन्त्रालयका सचिव डा नम्रता सिंह, नेपाल विद्युत् प्राधिकरण प्रादेशिक कार्यालय मधेस प्रदेशका कार्यालय प्रमुख मुनीन्द्र ठाकुरबीच मधेस प्रदेशमा कृषि विद्युतीकरण कार्यक्रमबारे छलफल भएको छ ।. मधेस प्रदेशमा रहेका १३६ पालिकामा कृषि विद्युतीकरण निश्शुल्क गर्ने विषयमा छलफल भएको थियो । छलफलमा केही पालिकाहरूले यस विषयमा कार्यक्रम अगाडि बढाइसकेको र केही पालिकाहरूको काम बाँकी रहेको हुनाले उनीहरूलाई पनि सम्बन्धित जिल्लाको विद्युत् प्राधिकरणका प्रमुखसँग यस विषयमा छलफल गर्न भनिएको छ ।. विद्युत् प्राधिकरणको मापदण्ड अनुसार कृषि बिजुली पालिकाले तिर्नुपर्ने र पूर्वाधार निर्माणको लागि बजेट छुट्याउनुपर्ने र यी सबै पालिकाबाट पास गराएर प्राधिकरणलाई उपलब्ध गराउनुपर्ने बैठकमा छलफल भएको थियो । मधेस प्रदेशको सप्तरीको राजविराज, रूपनी, छिन्नमस्ता, विष्णुपुर, बलान, बिहुल, बोधे बर्साइन, खडक, सुरङ्गा, अग्निसराइन पालिकाले कृषि विद्युतीकरणको प्रक्रिया अगाडि बढाइसकेका छन् ।. यसैगरी धनुषाको सबैला, क्ष्Fीरेश्वर, बटेश्वर, शहीदनगर, विदेह, जनकनन्दनी, हंसपुर, कमला, धनौजी, मुखियापट्टि मुसर्निया, मिथिला बिहारी, नगराइन, औरही, लक्ष्मिनिया, जनकपुर, महोत्तरी जिल्लाको औरही, गौशाला, सम्सी, भंगाहा, एकडारा, पिपरा, मनरा सिसवा, मटिहानी, बलवा, महोत्तरी, रामगोपालपुर, सर्लाहीको ईश्वरपुर, बसवरिया, रौतहटको मौलापुर, देवाही गोनाही, कटहरिया, माधवनारायण, गढीमाई, दुर्गाभवानी, पर्साको वीरगंज महानगरपालिकाले कृषि विद्युतीकरणका विषयमा कार्यक्रम अगाडि बढाइसकेको छ । बाँकी पालिकाहरूले प्राधिकरणसँग समन्वय गरेर कार्यक्रम अगाडि बढाउन निर्देशन गरिएको मन्त्री कुशवाहाको सचिवालयले जनाएको छ ।",https://eprateekdaily.com/2023/02/07/46956
सवा छसय बोरा अखाद्य चना/ओखर नष्ट,स्थानीय,प्रतीक दैनिक,"माघ २५, २०७९",वीरगंज,"जिल्ला प्रशासन कार्यालय पर्सा, वाणिज्य आपूर्ति तथा उपभोक्ता हित संरक्षण कार्यालयसमेतको संयुक्त अनुगमन टोलीले अखाद्य चना र ओखर नष्ट गरेको छ । अनुगमनको क्रममा माघ १८ गते वीरगंज महानगर–३ छपकैयास्थित कैलाश कोल्ड स्टोरेजमा भण्डारण रहेको २५ किलो तौलको ६२५ बोरा अखाद्य चना र २० बोरा ओखर बरामद भएपछि बुधवार नष्ट गरेको सहायक प्रमुख जिल्ला अधिकारी भीमकान्त पौडेलले बताए ।. जिप्रका, पर्सा, वाणिज्य आपूर्ति तथा उपभोक्ता हित संरक्षण कार्यालय, कन्जुमर आई नेपाल, नेपाल पत्रकार महासङ्घ, पर्साका उपाध्यक्ष युवराज खड्काको उपस्थितिमा बुधवार सिल खोलिएको र बरामद चना जिल्ला प्रशासनमा खाल्डो खनेर नष्ट गरिएको सप्रजिअ पौडेलले बताए ।. उनले बाराको आधुनिक दाल उद्योग प्रालि छातापिपराका सञ्चालक पवन साहले पुरानो बोराको चना र ओखरनयाँ प्याकिङ गरी कैलाश कोल्ड स्टोरेजमा भण्डारण गरेको सूचनाको आधारमा छापामारी गरेको र भण्डारण गरिएको चना सिल गरिएको बताए ।. उनले अखाद्य चनालाई खाद्य बनाउन तिकडम रच्ने आधुनिक दाल उद्योग प्रालि छातापिपरालाई वाणिज्य आपूर्ति तथा उपभोक्ता हित संरक्षण कार्यालयले दुई लाख जरिवाना गरेको जानकारी दिएका छन् ।",https://eprateekdaily.com/2023/02/08/47012
किसानद्वारा भेडाहा खोलामा तटबन्ध निर्माणको विरोध,स्थानीय,प्रतीक दैनिक,"माघ २२, २०७९",परवानीपुर,"वीरगंज महानगरपालिकाले करीब रु २४ करोडको लागतमा भेडाहा खोलामा निर्माण गरिरहेको तटबन्धको सोही क्षेत्रका किसानहरूले विरोध गरेका छन् ।. वीरगंज महानगरपालिका वडा नं २८, ३०, ३१ का सयौं किसानले आज वीरगंजमा तटबन्ध निर्माणको विरोधमा प्रदर्शन गरेका छन् ।. विरोध प्रदर्शनसँगै वीरगंज महानगरपालिका र जिल्ला प्रशासन कार्यालय, पर्सामा ज्ञापन बुझाउँदै यथाशीघ्र निर्माण कार्य रोक्न किसानहरूले माग गरेका छन् ।. नगरपालिकाले बनाएको नक्शा र लगत इस्टिमेट अनुसार साबिकको बहाव क्षेत्र भएको भेडाहा खोलामा तटबन्ध निर्माण हुनुपर्नेमा हालको बहाव क्षेत्र अर्थात् किसानहरूको निजी जग्गा र कटाहा खोलामा तटबन्ध निर्माण भइरहेकोले काम रोक्न माग गरिएको हो । सो क्षेत्रमा तटबन्ध निर्माण भइरहेकोले ती वडाका सयौं किसानका सवा तीन सय बिघा जग्गा खोलामा पर्ने भएकोले किसानहरू विरोधमा उत्रिएका हुन् ।. किसानहरूले आक्रोश पोख्दै भने, “हालको काम अनुसार खोलाबाट सय/सय मिटर दायाँ–बायाँ बाँध निर्माण भइरहेको छ । यो सरासर अन्याय हो । एकातिर मात्रै ३२८ फिट जग्गा खोलामा गइरहेको छ । यस्तो आयोजनाले सयौं बिघा खेत खोलामा गएर आफूहरूको उठीबास लाग्नेछ ।”. साबिकको खोलाको नक्शा भएको क्षेत्रमा तटबन्ध निर्माण गर्न र खोला फर्काउन बजेट खर्च गर्नुपर्ने भेडाहा खोला सङ्घर्ष समितिका सचिव अच्छेलाल ठाकुरले बताए । यस विषयमा सरोकारवाला निकाय गम्भीर भएन भने र काम रोकेन भने आफूहरू कडा आन्दोलनमा उत्रने चेतावनीसमेत दिए ।. हाल महानगरपालिकाले वीरगंज–३१ बेलवाको मिलनचोकनजीक रहेको भेडाहा खोलाको किनारमा तटबन्ध निर्माणको कार्य गरिरहेको छ । उक्त परियोजना मिलनचोकबाट बेलवा हुँदै वीरगंज–२२ जगरनाथपुरसम्म अर्थात् करीब १३ किलोमिटर लम्बाइसम्म तटबन्ध निर्माणको काम गर्ने महानगरको लक्ष्य छ ।",https://eprateekdaily.com/2023/02/05/46884
बाराको पातालगङ्गा सिमसार क्षेत्र संरक्षणको पर्खाइमा,स्थानीय,प्रतीक दैनिक,"माघ २४, २०७९",निजगढ,"प्राकृतिक वनजङ्गल भन्ने बित्तिकै घामपानी, दिनरात जस्तै पर्यायवाची सिमसार भन्ने शब्द कहीं न कहीं अवश्य जोडिएर आउँछ ।. पृथ्वी उत्पत्तिदेखि नै अनेकौं प्राकृतिक स्रोत, साधन, सम्पदाहरूको पनि आफ्नै किसिमको सृष्टि हुँदै आएको छ । यसमध्येको पानीको स्रोत अर्थात् सिमसार क्षेत्र पनि प्रकृतिको अनुपम उपहारमध्येको एक विशिष्ट उपहार हो । प्रकृतिले दिएको उपहारलाई संरक्षण, संवद्र्धन, प्रवर्धन र विकास गर्नु आजको आवश्यकता हो ।. बारा जिल्लाको वनक्षेत्र ४७ हजार १८२ हेक्टर अर्थात् ७० हजार ७७३ बिघा क्षेत्रफलमा फैलिएको छ । घाँसे मैदानले १.५३ प्रतिशत र बालुवा गेगर जमीनले ४.०२ प्रतिशत भूभाग ढाकिएको छ । पातालगङ्गा सिमसारको क्षेत्रफल २५६ हेक्टर छ । जसमा पानीले ढाकिएको सिमसार क्षेत्र र खाली भूभाग १२४.२० हेक्टर छ । यो बाराको चारकोसे झाडी राष्ट्रिय वनक्षेत्र अन्तर्गतको तामागढी साझेदारी वन व्यवस्थापन समितिको वनक्षेत्रभित्र रहेको छ । यो सिमसारमा बा¥हैमास अटुटरूपमा जरुवा पानीको मूल दर्जनौं स्थानमा फुटिरहेको देख्न सकिन्छ ।. वर्षौंदेखि ओसिलो र जमीनमुनिको पानीको मूल फुटेर चिस्यान हुँदै आइरहेको र करीब ३५ वर्षयताबाट मात्र यस चिस्यान क्षेत्रलाई पातालगङ्गा नामबाट चिनिन थालिएको कोल्हवी नगर उद्योग वाणिज्य सङ्घका पूर्वअध्यक्ष महेशकुमार साहले बताए ।. तीन दशकअघि कलैयाका समाजसेवी मदनकुमार उपाध्यायले यस सिमसार क्षेत्रको मूल जरुवाबाट चोखो निधो भई पानी घडामा भरी चारकोसे झाडी बीचजङ्गलमा रहेको काटघाट महादेव मन्दिरमा जल चढाएकाले त्यसयता पातालगङ्गा भनिंदै आएको जानकारहरू बताउँछन् । जमीनमुनि अर्थात् गाउँले भाषामा पातालमुनिबाट मूल, जरुवा फुटेर पानी चौबीसैं घण्टा बार्हमास अटुटरूपमा निस्किरहेकोले यसको नाम पातालगङ्गा हुन गएको हो ।. यस सिमसार क्षेत्रमा वर्षैभरि पानी जम्ने भएकोले निम्न आय स्रोत हुनेहरूले यही सिमसारबाट माछा मार्दै गाउँबस्ती र हाटबजारमा बिक्री गर्दै गुजारा चलाउने गरेको कोल्हवीका स्थानीय युवा सञ्जय चौधरी बताउँछन् । तिहुनको अभाव हुने बित्तिकै माछा मार्न जाल लिएर माछा मार्दा अहिले पनि ३/४ घण्टामा एक/डेढ किलो माछा लिएर स्थानीयहरू घर फर्कने गरेको उनले बताए । यस सिमसारमा प्रायः कोल्हवी आसपासका थारू, टाँगियाबस्तीका ३०/४० जना स्थानीय दिनहुँ माछा मारिरहेका हुन्छन् । यस सिमसार क्षेत्रको माछा स्वादिलो हुने भएकोले पनि माछा मार्न आउनेहरू प्रायः घटेका छैनन् ।. यसको संरक्षणमा स्थानीय तह, प्रदेश र आवश्यकता अनुसार सङ्घीय सरकारको पनि बेलैमा ध्यान जानुपर्ने तामागढी साझेदारी वन व्यवस्थापन समितिका अध्यक्ष रवीन्द्र पनुहर बताउँछन् ।. कोल्हवी नगरपालिकाका पूर्वप्रमुख भरतबहादुर भण्डारीले यसको संरक्षणका लागि प्रयास गरे पनि स्थानीय तहको थोरै लगानीबाट काम सम्पन्न हुन नसक्ने भएसँगै सिमसार क्षेत्रको संरक्षण, संवर्धन, प्रवर्धन र विकासका लागि प्रदेश र सङ्घीय सरकारलाई आफूले आग्रह गरे पनि त्यस बेला खासै उपलब्धि हुन नसकेको बताउँछन् ।. यस सिमसार क्षेत्रलाई गुरुयोजना बनाइ संरक्षण, संवर्धन, प्रवर्धन र विकासका लागि अघि बढाउने तयारी भइरहेको कोल्हवी नपाका प्रमुख रामप्रसाद चौधरीले बताए । मधेस प्रदेशकै ठूलो क्षेत्रफल ओगट्ने प्राकृतिक सिमसार क्षेत्रको विकास गर्न सकिने र यसो गरेको खण्डमा आन्तरिक र बाह्य पर्यटक भिœयाउन सकिने उनले बताए ।. यो सिमसार क्षेत्र वरिपरि पानी बेतघारी, नरकटघारीलगायत विभिन्न प्रजातिका रूख, बुट्यानले ढाकिएको देख्न सकिन्छ ।. डिभिजन वन कार्यालय, बाराका प्रमुख एवं डिएफओ विनोद सिंहले यस क्षेत्रको उचित संरक्षण, संवर्धन, प्रवर्धन र विकास गर्न सके वनविज्ञानका विद्यार्थीहरूका लागि अध्ययन, अनुसन्धान, अवलोकन गर्ने महत्वपूर्ण सिमसार क्षेत्रको रूपमा अघि लैजान सकिने, मधेस प्रदेशको ठूलो प्राकृतिक सिमसार क्षेत्रसँगै आन्तरिक तथा बाह्य पर्यटकहरूका लागि आकर्षक क्षेत्र बनाउन सकिने बताए ।. प्रस्तावित निजगढ अन्तर्राष्ट्रिय विमानस्थल निर्माण गरिंदा यस सिमसारलगायत अन्य पानीका प्राकृतिक मूल, मुहान, जरुवालाई कुनै क्षति र हानिनोक्सानी नहुनेगरी कार्य अघि बढाउनुपर्ने स्थानीयवासीको माग छ । चारकोसे झाडीको वनजङ्गल क्षेत्रमा दर्जनौं पानीका मूल, मुहान, जरुवाहरू क्षेत्रमा प्रशस्तै छन् । जुन पुस्तौंअघिदेखिकै हो । यसै पानीको स्रोतले कोल्हवी, भलुवाहीखोर, हनुमानगंज, सपही, ककरी, बलुवा, बोधवन, रामनगर, मधुवनलगायतका दक्षिणी भेगका ठूलो क्षेत्रफलमा सिंचाइ हुँदै आएको छ । यसरी प्राकृतिकरूपमा निस्किएको पानी सिमसार हुँदै जमुनी, तियर खोला भएर दशगजा छिचोल्दै भारततर्फ बगिरहेको छ । यस भेगमा पानीको मूल, मुहान, जरुवा भेटिनु र अटुटरूपमा निरन्तर बगिरहनु वा सिमसार क्षेत्र रहनुमा चुरे पर्वत शृङ्खला, वनजङ्गलको महत्वपूर्ण भूमिका रहने बताउँदै यस प्राकृतिक पानीको स्रोत संरक्षणका लागि चुरे र वनजङ्गल संरक्षणमा स्थानीयसमेत जुट्नुपर्ने जलाधारविज्ञ डा मोहन वाग्लेको सुझाव छ ।. हेर्दा ससाना पानीको प्राकृतिक स्रोत मूल, मुहान, जरुवा तर यसको महत्व निकै ठूलो छ । चुरे, जल, जङ्गल, जमीन, जनता, जनावर यी यस्ता एकअर्कामा परिपूरक छन्, कुनै एकको अभाव वा लोपमा यसको दीर्घकालनि असर निम्तिने जलाधारविज्ञ डा वाग्लेको तर्क छ ।. उनले यसलाई बेलैमा संरक्षण गर्न नसक्दा कालान्तरमा सुक्ने अर्थात् लोप भएका उदाहरणहरू विभिन्न ठाउँमा प्रशस्तै भएको बताए । यस्ता स्रोतको संरक्षण गर्नुपर्ने अन्यथा तराई–मधेसका उर्वरयुक्त फाँटहरू रूखो, बन्जरसँगै मरुभूमिमा परिणत हुन सक्ने सङ्केत उनले औंल्याए । यस सिमसारको सम्बन्ध चुरे, वनजङ्गल, जैविक विविधता, मानव, वन्यजन्तुहरूसँग रहेकाले प्राकृतिक र वैज्ञानिक ढङ्गले संरक्षण गर्नुपर्ने उनले सुझाए ।. यस सिमसार क्षेत्रमा बाघ, हात्ती, चितुवा, मृग, हरिण, चित्तल, बँदेल, बाँदर, विभिन्न प्रजातिका पानी हाँस, बकुला, चिल, बाज, रानी चरालगायत चराचुरुङ्गीहरूले पानी खाने र वन्जजन्तु, चराचुरुङ्गीहरूले गर्मीयाममा आनन्द लिने सुनसान क्षेत्र हो ।",https://eprateekdaily.com/2023/02/07/46916
वीरगंजमा महात्मा गाँधी रोडको पक्ष–विपक्षको जुहारी,स्थानीय,प्रतीक दैनिक,"माघ २२, २०७९",वीरगंज,"वीरगंजको वडा नं १४ पिपरास्थित चिनीमिल आवास क्षेत्रदेखि बाइपास सडक जोड्ने लिङ्क रोडलाई महात्मा गाँधी रोड र लक्ष्मणवा पार्कलाई महात्मा गाँधी पार्क नामकरण गर्ने चर्चा चलेपछि यसका पक्षधर र विपक्षीले वीरगंजमा प्रदर्शन शुरू गरेका छन् ।. वीरगंज महानगरपालिका वडा नं १४ का अध्यक्ष, वडा नं १५ का पूर्ववडाध्यक्ष, नेपाली काङ्ग्रेसका नेता अजय चौरसियालगायतका समूह लक्ष्मनवा पार्क र सडकलाई महात्मा गाँधी पार्क एवं रोड नामकरण गर्न समर्थन जनाइरहेका छन् भने त्यसैको विरोधमा वीरगंजको लिङ्करोड पिपरा टोल विकास समितिले विरोध जनाइरहेको छ । भारतीय विस्तारवादको संज्ञा दिंदै सो कार्य ठीक नभएको र पिपराको गाउँको ऐतिहासिक पहिचान गुम्ने भएकोले आपत्ति जनाएको समितिका सदस्य मदनप्रसाद कुर्मीले बताए ।. केही दिनअघि भारतीय राजदूत नवीन श्रीवास्तव एवं मधेस प्रदेशका मुख्यमन्त्री सरोजकुमार यादवको आतिथ्यमा नामकरण गर्ने कार्यक्रम वीरगंज महानगरपालिकाले स्थगित गरेको छ ।. नामकरण गर्नुभन्दा केही दिनअघि विरोध शुरू भएपछि नामकरण समारोह स्थगित गरेर अहिले उक्त पार्क र सडकलाई महात्मा गाँधी पार्क एवं सडक नामकरण गर्न वीरगंज महानगरपालिका पक्षधरहरूले विभिन्न कार्यक्रम गरी समर्थन जुटाउन लागिपरेका छन् ।. यसै सन्दर्भमा लिङ्करोड पिपरा टोल विकास समितिले आज आवास क्षेत्रअगाडि विरोध प्रदर्शन गरेको छ । हिजो वीरगंज महानगरपालिकाको पक्षमा प्रदर्शन भएको थियो ।",https://eprateekdaily.com/2023/02/05/46887
सीमामा डिजिटलाइज पोलिसिङ गर्छु– सप्रउ थपलिया,स्थानीय,प्रतीक दैनिक,"माघ २२, २०७९",वीरगंज,"सशस्त्र प्रहरी उपरीक्षक सुमन थपलियाले सीमामा डिजिटलाइज पोलिसिड्ढो व्यवस्था र औद्योगिक सुरक्षा बलको स्थापनाका लागि पहल गर्ने बताएका छन् ।. पर्सा जिल्लामा सरुवा भई आएका सप्रउ थपलियाले आइतवार वीरगंज उद्योग वाणिज्य सङ्घले आयोजना गरेको भेटघाट कार्यक्रममा विगतमा भएका गरेका राम्रा कार्यहरूमा अझ वृद्धि गर्ने, औद्योगिक सुरक्षा र अवैध व्यापार नियन्त्रणका लागि सशस्त्र प्रहरी क्रियाशील रहने र सीमा सुरक्षामा हुने अपराध तथा राजस्वलगायतका आर्थिक अपराधका चुनौतीलाई अवसरको रूपमा लिई आफू अघि बढ्ने बताए ।. उनले सीमा सुरक्षा तथा औद्योगिक सुरक्षा विषयमा आफू गम्भीर रहेको बताउँदै वीरगंज आर्थिक नगर भएकोले यसको महत्व र उपादेयतालाई मध्यनजर गर्दै सोही अनुरूपको सुरक्षा व्यवस्था मिलाउने बताए । शान्ति सुरक्षा कायम गर्नका लागि चुनौतीहरू रहेको भन्दै औद्योगिक शान्ति सुरक्षाको लागि आफूले सक्दो सहयोग र सहकार्य गर्ने प्रतिबद्धता जाहेर गरे ।. वीउवासङ्घका अध्यक्ष सुबोध गुप्ताले वीरगंजलगायतका क्षेत्रमा कायम रहेको शान्ति सुव्यवस्थालाई अझ प्रभावकारी बनाउनुपर्ने, फुटेका, बिग्रेका सिसिटिभीको व्यवस्थापन र विस्तारमा सङ्घको निरन्तर सहयोग रहने बताए ।. अध्यक्ष गुप्ताले आर्थिक क्रियाकलाप बढी हुने र खुला नाका भएकोले तस्करी तथा आपराधिक गतिविधि सोही अनुपातमा हुन सक्ने भएकोले सोहीअनुरूपको सुरक्षा व्यवस्थाको प्रबन्धको लागि सप्रउ थपलियासँग आग्रह गरे । उनले वीउवासङ्घले आर्थिक विकासका साथै सामाजिक, सांस्कृतिक, शैक्षिक, स्वास्थ्य क्षेत्रको उन्नयन र विस्तारमा ऊर्जा खर्चिदै आएको बताए ।. कार्यक्रममा सङ्घका उपाध्यक्ष हरिप्रसाद गौतम, माधव राजपाल, कार्यसमिति सदस्य आशिष लाठ, शिवजीप्रसाद कलवार, नीरज अग्रवालले वीरगंजलगायतका क्षेत्रमा कायम रहेको शान्ति सुव्यवस्थालाई सप्रउ थपलियाले आफ्नो कार्यकालमा अझ प्रभावकारी बनाउने विश्वास व्यक्त गरे ।. कार्यक्रममा वरिष्ठ उपाध्यक्ष अनिल अग्रवालले धन्यवाद ज्ञापन गरेका थिए ।",https://eprateekdaily.com/2023/02/05/46863
"स्थापना दिवसमा प्रभातफेरी, फलफूल वितरण",स्थानीय,प्रतीक दैनिक,"माघ २२, २०७९",वीरगंज,"प्रेस चौतारी नेपालको २५औं स्थापना दिवस आइतवार विभिन्न कार्यक्रमको आयोजना गरी मधेस प्रदेशमा मनाइएको छ । स्थापना दिवसको अवसरमा आज प्रेस चौतारी नेपाल, पर्साले प्रभातफेरी गरेको छ ।. घण्टाघरबाट निकालिएको प्रभातफेरी आदर्शनगर हुँदै नगरपरिक्रमा गरी पुनः घण्टाघरमा पुगेर समापन भएको थियो ।. प्रेस चौतारी, पर्साका अध्यक्ष श्याम बन्जाराको अध्यक्षतामा भएको कोणसभामा नेपाल पत्रकार महासङ्घका केन्द्रीय सदस्य केसी लामिछाने, चौतारीका पूर्वउपाध्यक्ष महेश दास, केन्द्रीय सचिव कमल उपाध्याय, शाखा उपाध्यक्ष तुलसी भण्डारीले शुभकामना मन्तव्य व्यक्त गरेका थिए ।. कार्यक्रममा चौतारीका केन्द्रीय सदस्य शत्रुघ्न नेपाल, नेपाल पत्रकार महासङ्घका उपाध्यक्ष युवराज खड्का, पत्रकार कविता खड्का, सञ्जीव मिश्र, श्याम कुशवाहा, सञ्जय साहलगायतको सहभागिता थियो । कार्यक्रमको सहजीकरण चौतारी पर्साका सचिव राजेन्द्र सिंह राजपूतले गरेका थिए ।. यसैगरी, दिवसको अवसरमा आज रौतहटमा पनि विभिन्न कार्यक्रमको आयोजना गरिएको छ ।. प्रेस चौतारीमा आबद्ध पत्रकारद्वारा चन्द्रनिगाहपुरस्थित प्राथमिक स्वास्थ्य केन्द्रमा बिरामीहरूलाई फलफूल वितरण गरिएको थियो ।. कार्यक्रममा प्रेस चौतारीका केन्द्रीय सदस्य सञ्जय मिश्र, मधेस प्रदेश इन्चार्ज फणि महत, जिल्ला अध्यक्ष उत्तमकुमार उपाध्याय, नेकपा एमालेका जिल्ला सचिव बालविक्रम कार्की, चौतारी जिल्ला सचिव मुकेश साहलगायतको सहभागिता थियो ।. प्रेस चौतारी बाराले रजत जयन्ती मनायो. प्रस, परवानीपुर/. प्रेस चौतारी बाराले विभिन्न कार्यक्रम गरी २५औं स्थापना दिवस मनाएको छ ।. सिमरामा कल्याण कोष घोषणा तथा अन्तक्र्रिया कार्यक्रम आयोजना गरिएको थियो भने पथलैयास्थित वृद्धाश्रममा फलफूल तथा खाद्यान्न सामग्री वितरण गरिएको थियो ।. प्रेस चौतारी बाराका अध्यक्ष दिवाकर भण्डारीको अध्यक्षता एवं मधेस प्रदेशसभा सदस्य देवनारायण चौधरीको प्रमुख आतिथ्यमा भएको अन्तक्र्रिया कार्यक्रममा वक्ताहरूले रजतजयन्तीको अवसरमा कल्याण कोष स्थापना हुनु खुशीको कुरा भएको भन्दै पार्टी पङ्क्तिलाई पनि उक्त कल्याण कोषमा सहयोग गरी प्रेस चौतारी बारालाई सक्षम बनाउन आग्रह गरे । कार्यक्रममा प्रेस चौतारी नेपालका केन्द्रीय सचिव कमलकुमार उपाध्याय, पूर्व प्रदेशसभा सदस्य सुन्दर विश्वकर्मा, एमाले प्रदेश कमिटी सदस्य मनोज पौडेल, जीतपुरसिमरा उपमहानगरपालिकाका उपप्रमुख भोलाप्रसाद अधिकारी, एमाले बारा जिल्ला सचिवालय कमिटी सदस्य अमृतलाल श्रेष्ठ, प्रेस चौतारीका पूर्व केन्द्रीय सदस्य गोकुल घोरसाइने, प्रेस चौतारी प्रदेश उपाध्यक्ष अनिल तिवारी, नेपाल पत्रकार महासङ्घ बाराका सचिव अनिल गौरव, फोनिज मधेस प्रदेशका नवनिर्वाचित अध्यक्ष दुश्यन्त चौधरी, सहकारी पत्रकार समाजका पुष्पराज खतिवडालगायतको सहभागिता थियो ।. कार्यक्रममा चौतारीका संस्थापक सदस्य एवं हाल जीतपुरसिमरा–१६ निर्वाचित वडाध्यक्ष हरिदेव खरेललाई प्रशंसापत्रसहित सम्मानित गरिएको थियो ।",https://eprateekdaily.com/2023/02/05/46873
ठेकेदारको पार्टी खाएर फर्किंदा वन अधिकृतसहित पाँचजना घाइते,स्थानीय,प्रतीक दैनिक,"माघ २२, २०७९",परवानीपुर,"पर्साको भेडाहा खोलाका ठेकेदारको पार्टी खाएर वीरगंजबाट बडनिहार फर्किने क्रममा सवारी दुर्घटनामा परी बडनिहार सबडिभिजन कार्यालयका वन अधिकृतसहित पाँचजना घाइते भएका छन् ।. रक्सी पिएर कारमा बडनिहार फर्किने क्रममा परवानीपुरमा कार पल्टिंदा उनीहरू घाइते भएका हुन् । घाइते हुनेमा सर्लाही घर भएका बडनिहार सबडिभिजनका अधिकृत अनिल महतो, पर्सागढी–४ घर भएका सोही कार्यालयका कमान्डर (सुबेदार) प्रदीप तिमिल्सिना, पर्सागढी–३ घर भएका अर्का जमदार सूर्य चौधरी, पर्सागढी–४ बस्ने ठेकेदारनजीकका व्यक्ति सुमन श्रेष्ठ, सोही स्थानका सोम घलेसहित पाँचजना रहेका छन् ।. भेडाहा खोलाको ठेक्का चालू आवको लागि अञ्जनी कन्स्ट्रक्शन, कलैया–२६ ले रु ७२ लाखमा सकार गरेर गत माघ ५ गतेदेखि खोलाबाट उत्खननसमेत शुरू गरिसकेको छ । उक्त ठेकेदार कम्पनीका मुख्य सञ्चालक बारा, कलैयाका राजु साह हुन् । अन्य तीनजना साझेदार सञ्चालक छन् । श्रेष्ठ र घले तिनै राजु साहनिकटका व्यक्ति भएको स्रोतले बताएको छ ।. खोलाको उत्खनन सूर्य उदाएपछि शुरू गर्ने र अस्ताएपछि बन्द गर्नुपर्ने नियम छ । तर सो खोलामा राति ९ बजेसम्म पनि उत्खनन हुन्छ । सोही क्रममा बडनिहार सबडिभिजनका वनकर्मीहरूले ठेकेदारलाई नजरानाको लागि केही दिनदेखि थ्रेट गरेका थिए । त्यसैको सेटिड्ढो लागि तीनजना वन कर्मचारीको टोली ठेकेदारको गाडीमा बसेर पार्टी खान र नजराना बुझ्न वीरगंज आएको थियो । पार्टी खाएर बडनिहार फिर्ता हुने क्रममा पाँचजना चढेको किया ब्रान्डको सेल्टस कार परवानीपुर प्रहरी चौकीअगाडि तीव्र गतिका कारण अनियन्त्रित भई पल्टेको थियो । प्रहरी चौकी परवानीपुरले बताए अनुसार उक्त गाडीको नम्बर प्रदेश–३–०१–२४च९७५९ रहेको छ ।. गाडी पल्टिएपछि उक्त गाडीको अगाडि र पछाडिका नम्बर प्लेट खोलेर हटाइएको थियो । घटना ढाकछोप गर्न परवानीपुर प्रहरीले समेत सघाएको जनाइएको छ ।. गाडीधनीले नम्बर सार्वजनिक भएर प्रतिष्ठामा आँच आउने भएकोले आफैंले खोलेको परवानीपुर प्रहरीले जनाएको छ ।. घाइते भएकामध्ये तीनजनाको मेडिसिटी वयोधा अस्पताल, गण्डकमा उपचार भइरहेको छ भने कमान्डर तिमिल्सिना र जमदार चौधरी सामान्य घाइते भएका छन् । उनीहरू कारको पछाडि सिटमा बसेका कारण चोटपटक कम लागेको प्रहरीले बताएको छ ।. पछाडि सिटमा बस्ने घले, कारचालक सुमन श्रेष्ठ र चालकको छेउको सिटमा बस्ने वन अधिकृत महतो गम्भीर घाइते भएका कारण अस्पताल भर्ना भएका हुन् । चालक श्रेष्ठको अवस्था गम्भीर छ ।",https://eprateekdaily.com/2023/02/05/46881
वीरगंज–पथलैया रूटका यातायात व्यवसायीद्वारा प्रहरी प्रशासनमा ज्ञापन,स्थानीय,प्रतीक दैनिक,"माघ २२, २०७९",परवानीपुर,"वीरगंज–पथलैया राजमार्ग क्षेत्रमा गुड्ने यातायात व्यवसायीहरूको समूहले आइतवार पर्साको प्रहरी प्रशासनलाई ज्ञापनपत्र बुझाएको छ ।. हलुका सवारीसाधन ईरिक्शा र अटो अवैधरूपमा सो क्षेत्रमा सञ्चालन भएपछि उनीहरूको व्यवसायमा मर्का परेको भन्दै रूट परमिटको आधारमा सवारीसाधन सञ्चालन गर्न गराउन यातायात तथा प्रहरी प्रशासनले सहयोग गर्नुपर्ने माग राख्दै उनीहरूले ज्ञापनपत्र बुझाएका हुन् । सो रूटमा चल्ने म्याजिक भ्यान र अन्य सवारीसाधनका गरी चारवटा यातायात व्यवसायी सङ्घले संयुक्तरूपमा ज्ञापनपत्र दिएका हुन् ।. सङ्घर्ष समितिका अध्यक्ष कलामुद्दीन मियाँ अन्सारी नेतृत्वको यातायात व्यवसायीहरूको टोलीले पर्साका प्रमुख जिल्ला अधिकारी हीरालाल रेग्मी, यातायात व्यवस्था कार्यालय वीरगंज, जिल्ला प्रहरी कार्यालय पर्सा र जिल्ला ट्राफिक प्रहरी कार्यालय पर्सामा ज्ञापनपत्र बुझाएको हो ।. वीरगंजमा करीब पाँच हजारभन्दा बढी ईरिक्शा सञ्चालनमा आएपछि आफूहरूको व्यवसाय खोसिएको र हाल बैंकको किस्ता पनि तिर्न नसकिएको व्यवसायीहरूको भनाइ छ ।",https://eprateekdaily.com/2023/02/05/46878
नेपाल टेलिकमको फाइभजी परीक्षण चरणमा,स्थानीय,प्रतीक दैनिक,"माघ २२, २०७९",२२ माघ/रासस,"नेपाल टेलिकमले फाइभजी सेवातर्फ उपकरणको जडान गरी परीक्षण जारी रहेको जनाएको छ ।. टेलिकमको १९औं वार्षिकोत्सवका अवसरमा आइतवार आयोजित कार्यक्रममा टेलिकमका प्रबन्ध निर्देशक सुनील पौडेलले फाइभजी सेवा परीक्षण चरणमा रहेको बताए । उनले फाइभजी प्रभावकारीरूपमा सञ्चालन गर्नेगरी पूर्वतयारीमा रहेको उल्लेख गरे ।. जिएसएम प्रविधि अन्तर्गत हाल सञ्चालनमा रहेको मोबाइल सेवा र नयाँ आउने फाइभजी सेवा प्राविधिकरूपमा नै फरकरूपमा सञ्चालन हुने उनको भनाइ छ । कम्पनीले एउटै फाइबरबाट फोन, इन्टरनेट र टेलिभिजन सेवा उपलब्ध हुने एफटिटिएच सेवा देशव्यापी विस्तार गरिरहेको छ । यसअघि मुलुकका ६८ जिल्लामा विस्तार गरिएको एफटिटिएच सेवा अन्य जिल्लामा पनि पुर्याउने योजना अघि बढाइएको नेपाल टेलिकमको भनाइ छ ।. ७३९ स्थानीय तहमा फोरजी. वायरलेस ब्रोडब्यान्ड अर्थात् फोरजी एलटिई सेवाको देशव्यापी विस्तार गरिएको टेलिकमले जनाएको छ । हालसम्म ७७ जिल्लाका ७३९ स्थानीय तहमा यसको पहुँच पुगेको छ भने आयोजनाको ९८ प्रतिशत कार्य पूरा भइसकेको कम्पनीले उल्लेख गरेको छ ।. फोरजी नेटवर्क विस्तारसँगै फोरजी डाटाको खपतमा उल्लेखनीय वृद्धि भएको र नयाँ प्रविधिको रूपमा ई–सिमकार्डको देशव्यापी वितरण गरिरहेको प्रबन्ध निर्देशक पोडेलले बताए । डाटा सेवाको माग पूरा गर्न वायरलेस होम ब्रोडब्यान्ड सेवा उपलब्ध गराइएको छ । देशका अधिकांश स्थानमा फोरजी एलटिई सेवा विस्तारसँगै भोल्टेजको प्रयोग उल्लेख्यरूपमा वृद्धि भएको छ ।. २६ अर्ब ४१ करोड राजस्व. मुलुकका सार्वजनिक संस्थानमध्ये हालसम्म सबैभन्दा नाफा कमाउने र राज्यलाई बढी राजस्व तिर्ने नेपाल टेलिकमले अघिल्लो वर्ष सरकारलाई रु २६ अर्ब ४१ करोड राजस्व तिरेको छ । टेलिकमका प्रबन्ध निर्देशक पौडेलका अनुसार आव २०७७/७८ मा विभिन्न कर तथा गैरकर गरी कम्पनीले उक्त रकम राजस्व बुझाएको हो ।. आर्थिक वर्ष २०७८/७९ मा कम्पनीको कुल आय रु ४४ अर्ब ३७ करोड पुगेको छ भने कम्पनीको खुद मुनाफा रु आठ अर्ब ४७ करोड भएको छ । चालू आवको पुस मसान्तसम्म कम्पनीले रु २१ अर्ब ८० करोड राजस्व प्राप्त गरेको छ ।. टेलिकमको भ्वाइस सेवातर्फ २०७९ मङ्सिर अन्त्यसम्ममा ग्राहक आधार दुई करोड १३ लाख २५ हजारभन्दा बढी छ । जसमध्ये जिएसएम मोबाइल सेवाका ग्राहक दुई करोड एक लाख ८६ हजारभन्दा बढी, सिडिएमए सेवाका चार लाख ३६ हजार र पिएसटिएन सेवाका ग्राहक चार लाख ५५ हजारभन्दा बढी छन् ।. त्यसैगरी, एफटिएच भ्वाइस सेवाका ग्राहक दुई लाख ४७ हजार तथा एफटिएच डाटा सेवाका ग्राहक दुई लाख ११ हजार छन् । चालू आवको असोज महीनासम्म भ्वाइस सेवातर्फ कम्पनीको बजार हिस्सा ५२ दशमलव २४ प्रतिशत छ ।. इन्टरनेट डाटा सेवातर्फ २०७९ मङ्सिरसम्म कम्पनीको डाटा (इमेल, इन्टरनेट आदि) सेवा प्रयोगकर्ता कुल दुई करोड छ लाख १८ हजार छ सयभन्दा बढी पुगेका छन् । सोमध्ये जिएसएम मोबाइलको डाटा सेवाका प्रयोगकर्ता दुई करोड एक लाख ६ हजार, एडिएसएल सेवाका प्रयोगकर्ता ७८ हजार र एफटिएच डाटा सेवाका प्रयोगकर्ता दुई लाख ११ हजार छन् ।. मध्यपहाडी लोकमार्गलाई आधार मानी प्रदेश १, मधेस प्रदेश र वाग्मती प्रदेशका जिल्ला, नगरपालिका र गाउँपालिकालाई समेट्ने गरी अप्टिकल फाइबर बिछ्याउने कार्य द्र्रुतगतिमा अघि बढाइएको छ । सो क्षेत्रमा हालसम्म एक हजार ३२६ किमी फाइबर बिछ्याउने कार्य सम्पन्न भएको छ ।",https://eprateekdaily.com/2023/02/05/46866
पर्साको पुरानो हात्ती मर्यो,स्थानीय,प्रतीक दैनिक,"माघ २४, २०७९",सेढवा,व्यक्तिगतरूपमा पालिएको पर्सा जिल्लाका दुईवटा हातीमध्ये एउटा हात्तीको माघ १८ गते बुधवार मृत्यु भएको छ ।. जीराभवानी गाउँपालिका–४ सढी निवासी पूर्वमन्त्री मोहनलाल चौधरीले पालेको हात्तीको मृत्यु भएको हो । ९५ वर्षको उमेरमा कालिकामाई गापाको बडका गाउँमा मृत्यु भएको बताइएको छ ।. हात्ती पुख्र्यौली सम्पत्ति भएकोले निजी जमीनमा शुक्रवार गाडेर अन्तिम संस्कार गरिएको चौधरीले बताए ।. करीब साठी वर्ष पहिले भारतको सोनपुर मेलामा दश लाख भारुमा सो हात्ती खरीद गरी ल्याइएको चौधरीले बताए । अहिले हात्तीको मूल्य ६० लाखदेखि ८० लाख रुपैयाँसम्म पर्ने उनले बताए । जीराभवानी गापा–३ निवासी उमेशकुमार सिंहको पनि आफ्नो हात्ती छ । ६५ वर्ष उमेरको हात्ती हाल बर्दियाको बबई रिसोर्टमा राखिएको सिंहले बताए ।,https://eprateekdaily.com/2023/02/07/46913
जीराभवानी र वीरगंजमा रक्तदान,स्थानीय,प्रतीक दैनिक,"माघ २१, २०७९",सेढवा,"सिर्जनात्मक समाज फाउन्डेशन, नेपाल जीराभवानी गापा–४ सुपौलीको आयोजनामा शनिवार सम्पन्न रक्तदान कार्यक्रममा दुईजना महिलासहित ३० जनाले रक्तदान गरेका छन् ।. संस्थाका अध्यक्ष चन्द्रकिशोर रामले छठियादेवी, गीतादेवी थरुनी, दीपकदास थारू, रामजी प्रसाद महतो, जयकुमार साह रौनियार, प्रमोद रामलगायतले रक्तदान गरेको बताए ।. आजै संस्थाको उद्घाटन वडाध्यक्ष राजेश्वर दास थारूले गरेका थिए ।. यसैगरी, सामुदायिक सेवा केन्द्र, मीनाबजारले आयोजना गरेको रक्तदान कार्यक्रममा छजना महिलासहित ५९ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. विजय सर्राफ, राजु चौधरी, जीतेन्द्र साह, महेन्द्र साह, लालबाबू पासवान, सेजल गुरुङ, सञ्जय केशरी, अनीता ठाकुर, आर्यन पटेल, आशिष गुप्ता, विवेक बर्णवाललगायतले रक्तदान गरेको प्रFविधिक प्रमुख पाण्डेले बताए ।",https://eprateekdaily.com/2023/02/04/46845
मौलापुर मधानी महोत्सवको उद्घाटन उपराष्ट्रपति पुनबाट हुने,स्थानीय,प्रतीक दैनिक,"माघ २१, २०७९",गरुडा,"रौतहटको मौलापुर नगरपालिकाले केही वर्षदेखि गर्दै आएको मधानी महोत्सवलाई यस वर्ष पनि विशिष्ट बनाउने भएको छ । महाशिवरात्रिको अवसरमा आयोजना हुने मौलापुर मधानी महोत्सवमा उपराष्ट्रपति नन्दकिशोर पुनदेखि नेपाली र भारतीय चर्चित सिनेकर्मीहरूको सहभागिता रहने बताइएको छ ।. मौलापुर नगरपालिका– ५ पतौरामा रहेको पुरातात्विक महादेव मन्दिरमा फागुन ५ देखि ७ गतेसम्म मधानी महोत्सव हुने भएको छ । फागुन ५ गते मधानी महोत्सवको उद्घाटन उपराष्ट्रपति नन्दकिशोर पुनद्वारा हुने मौलापुर नगरपालिकाले जनाएको छ ।. मौलापुर नगरपालिकाद्वारा शनिवार आयोजित पत्रकार सम्मेलनमा नगरप्रमुख रीनाकुमारी साहले महाशिवरात्रिको अवसरमा तीन दिनसम्म चल्ने मधानी महोत्सवको उद्घाटन फागुन ५ मा उपराष्ट्रपति पुनले गरी महायज्ञ प्रारम्भ हुने बताएकी छन् ।. सोही दिन नेपालका चर्चित नेपाली कलाकार भुवन केसी तथा चर्चित भोजपुरी गायिका इन्दु सोनालीको पनि प्रस्तुति रहने नगरप्रमुख साहले बताएकी छन् ।. २०७६ देखि पुरातात्विक महादेव मन्दिर पतौरामा मधानी महायज्ञको सुरुआत नगरपालिकाद्वारा गरिएको थियो । २०७६ को पहिलो मधानी महायज्ञको उद्घाटन राष्ट्रपति विद्यादेवी भण्डारीबाट भएको थियो ।. मधानी महोत्सवको दोस्रो दिन फागुन ६ गते महाशिवरात्रि परेको छ । महाशिवरात्रिको दिन मधानी महोत्सवको मूल दिन हुने र विभिन्न धार्मिक कार्यक्रम सञ्चालन गरिनुका साथै भोजपुरी सिनेमाका चर्चित कलाकारहरू पवन सिंह, काजल राघवानीलगायतको पनि प्रस्तुति हुने बताइएको छ । यसैगरी, फागुन ७ गते अन्तर्राष्ट्रिय कुश्ती प्रतियोगिताको आयोजना गरिने र देवा थापासहितका चर्चित कुश्तीबाजको सहभागिता रहने नगरपालिकाले जनाएको छ ।. यसैगरी, हरेक महोत्सवको अवधिमा हरेक रात शिवमण्डलीद्वारा शिवलीला प्रदर्शन हुने बताइएको छ । पत्रकार सम्मेलनमा नगर उपप्रमुख योगेन्द्र राय यादव, वडाध्यक्षहरू, निमित्त प्रमुख प्रशासकीय अधिकृत रामबाबू साहलगायतको सहभागिता थियो ।. मौलापुर–५ पतौरामा रहेको पुराताŒिवक महादेव मन्दिर देशका १०० पर्यटकीय गन्तव्यमा परिसकेको छ भने विश्वसम्पदा सूचीमा सूचीकृत गर्न नगरपालिकाले प्रयास गरिरहेको छ । मन्दिर क्षेत्रमा विभिन्न पुराताŒिवक सम्पदा पनि फेला परेका छन् ।. विभिन्न समयमा पुरातŒवविद्हरूको टोलीले पुरातŒव विभागको निर्देशनमा उत्खनन पनि गरेको छ । हजारौं वर्ष पुरानो संरचना पुराताŒिवक महादेव मन्दिर परिसर र आसपासको क्षेत्रमा पाइएको छ ।",https://eprateekdaily.com/2023/02/04/46841
सार्वजनिक जग्गा व्यक्तिविशेषले दर्ता गराएको विरुद्ध पत्रकार सम्मेलन,स्थानीय,प्रतीक दैनिक,"माघ २४, २०७९",वीरगंज,"वीरगंज महानगर–१३ का अध्यक्ष हीरा गिरीले सोमवार पत्रकार सम्मेलन गरेर आफ्नो वडाको सार्वजनिक ऐलानी जग्गा व्यक्तिविशेषले आफ्नो नाममा गरेको आरोप लगाएका छन् ।. नेपाल पत्रकार महासङ्घ, पर्सा शाखाको सभाहलमा आयोजित पत्रकार सम्मेलनमा उनले वडामा रहेको ४२ कट्ठा सार्वजनिक जग्गामा इदगाह, कर्बला, रामजानकी मन्दिर, श्मशानघाट रहेको र सो जग्गालाई अहिले पवन अग्रवाल भन्ने व्यक्तिले आफ्नो नाममा गरेको आरोप लगाए । उनले शनिवार माघ २१ गते सार्वजनिक जग्गामा नगरप्रमुख राजेशमान सिंहले वृक्षारोपण गरेको र उनी गएलगत्तै वडा प्रहरी कार्यालय, श्रीपुरले हस्तक्ष्Fेप गरेको बताए ।. प्रहरी हस्तक्षेपको विरुद्धमा स्थानीय जनता प्रतिकारमा उत्रेको र विवाद बढेपछि प्रहरीले मन्दिरमा पुजारीसहित अगुवा नेतालाई पक्राउ गरेर सार्वजनिक अपराध मुद्दा दायर गरेकोमा आपत्ति जनाइएको छ । उनले प्रहरी प्रशासनले सार्वजनिक सम्पत्तिको संरक्षण गर्नुपर्नेमा २०२१ सालको नापनक्शामा सार्वजनिक रहेको सो जग्गामा हिन्दू–मुस्लिम धर्मको धरोहर खडा गरिएको र दुवै समुदायले मिलिजुली काम गरिआएकोमा किर्ते गरेर हडपिएको जग्गा व्यक्तिविशेषलाई दिलाउन प्रहरीले गरेको प्रयासकोे आलोचना गरे ।",https://eprateekdaily.com/2023/02/07/46909
म्याद गुज्रिएका सामान बेच्ने पसलेको सामान जफत,स्थानीय,प्रतीक दैनिक,"माघ २०, २०७९",वीरगंज,"वीरगंज महानगरको बजार व्यवस्थापन तथा अनुगमन समितिले शुक्रवार केही पसलहरूको अनुगमन गरेको छ ।. उपप्रमुख इम्तियाज आलमको नेतृत्वमा खटेको टोलीले शुक्रवार वीरगंज महानगर–१३ स्थित प्रितम एन्ड रचना किराना पसल र वीरगंज–८ गहवास्थित अविनाश जेनरल स्टोर्समा रहेका म्याद गुज्रिएका सामान जफत गरी नष्ट गरेको छ । म्याद गुज्रिएको सामान नष्ट गर्दै उपप्रमुख आलमले पसलेलाई नसिहत दिएर एकपटकको लागि छाडिएको बताए ।. टोलीले दुवै पसलबाट म्याद गुज्रिएको पास्ता, पूजा घ्यु, जुस, गोल्डेन ओके, सोफी, कुरकुरे जफत गरी नष्ट गरेको छ ।. यसैगरी टोलीले पसले नरेशराउत कुर्मी तथा अविनाशकुमार कानूलाई पसलमा मूल्यसूची राख्न, व्यवसायी प्रमाणपत्र राख्न, विनालेबलको सामान बिक्री वितरण नगर्न, स्पेयर सामानहरू बिक्री नगर्न आदेश दिएको छ ।. टोलीमा कार्यपालिका सदस्य तथा बजार व्यवस्थापन तथा अनुगमन समितिका सदस्य कन्हैया ठाकुर, शाखा प्रमुख विपिनलाल दास, कर्मचारी नेहा मिश्रा, गुणस्तर तथा नाप तौल कार्यालयका प्रतिनिधि मनीष गुप्ता, जिल्ला प्रशासन कार्यालयका प्रतिनिधि ब्रह्मदेवप्रसाद यादव, जिल्ला प्रहरी कार्यालय पर्साका प्रतिनिधि मीनबहादुर रमौली, वीरगंज उद्योग वाणिज्य सङ्घका प्रतिनिधि मनोजकुमार दासको सहभागिता थियो ।",https://eprateekdaily.com/2023/02/03/46792
बाराको चारकोसे झाडीमा भीम सखुवा र अर्जुन सखुवा,स्थानीय,प्रतीक दैनिक,"माघ २१, २०७९",निजगढ,"बाराको चारकोसे झाडी वनक्षेत्रमा साल अर्थात् सखुवा प्रजातिका भीमकाय सखुवा भीम सखुवा रहेको छ । यसलाई नेपालकै साल प्रजातिका पुरानो र सबैभन्दा बढी गोलाइ भएको रूख अहिलेसम्म मानिंदै आएको छ । पूर्व–पश्चिम महेन्द्र राजमार्गदेखि करीब पाँच किलोमिटर दक्षिणमा हरियो ठाडो भीमकाय भीम सखुवा रहेको छ । यसको गोलाइ १८ फिट र उचाइ ६० फिट अनुमान गरिएको छ । यो रूख चार सय वर्षभन्दा पुरानो रहेको मानिएको छ ।. नेपालमा अहिलेसम्मको धेरै मोटाइ (गोलाइ) भएको बाराकै भीम सखुवा हो भन्दा फरक नपर्ने पर्यावरणविज्ञ डा भुवनकेशर शर्मा, वनविज्ञ अमरदेव यादव, वन्यजन्तु अनुसन्धानकर्ता रविआनन्द गोपालीले बताएका छन् ।. एक सय वर्ष खडा, एक सय वर्ष पडा, एक सय वर्ष ढला भन्ने गाउँसमाजमा साल, सखुवा, अग्राख रूखको बलियोपनलाई बडो महत्वका साथ भनिंदै आइएको छ । साल प्रजातिका रूखलाई ८० वर्षीय बालीचक्रको रूपमा लिई वैज्ञानिक वन व्यवस्थापन कार्यविधि २०७१ तयार गरिएको थियो ।. अहिलेसम्म नेपालमा यो रूखभन्दा बढी मोटाइ भएको सालको रूख फेला परेको जानकारीमा नआएको वन संरक्षणकर्मी, जानकार एवं विज्ञहरू बताउँछन् ।. सो भीम सखुवा रूख निजगढ–सिम्रौनगढ सडकखण्डको तामागढी सडकदेखि करीब ३० मिटर पश्चिम सडक किनारमा छ । “नेपालमा धेरै मोटाइ भएका रूखहरू अरू पनि हुन सक्छन् । तर अहिलेसम्म भेटिएका, देखिएका हरियो ठाडो सालका रूखहरूमध्ये धेरै मोटाइ भएको भीम सखुवा नै भएको वन संरक्षणकर्मीको भनाइ छ ।. आफू वन विज्ञानको विद्यार्थी हुँदा २०४५ सालमा बाराको तामागढीस्थित भीम सखुवाको रूख हेर्न त्यस बेलाका थुप्रै विद्यार्थी साथीसँगै म पनि आएको सम्झना अहिले पनि ताजा रहेको डिभिजन वन कार्यालय, बाराका प्रमुख एवं डिएफओ विनोद सिंह बताउँछन् । “हामीलाई शिक्षकले पढाउनु हुँदा भीम सखुवा रूखको बारेमा जानकारी गराउनुभएको थियो । अहिले पनि प्रायः वन विज्ञान अध्ययन गर्ने विद्यार्थीहरूलाई अवलोकनका लागि भीम सखुवा रूख हेर्न ल्याउने कार्य जारी रहेको छ,” डिएफओ सिंहले भने ।. दशकौंअघिदेखि सालका रूख पेशेवर चोर तस्कर समूहले निशानामा पर्दै आइरहेको छ । चोर तस्करले भीम सखुवा रूखलाई काटी लैजान अनेकौं प्रयास गर्ने क्रममा यस रूखलाई काट्न खोज्ने र त्यस समूहमा संलग्न हुनेहरूलाई तुरुन्तै कुन न कुनै अनिष्ट हुने भएपछि रूखलाई चोर तस्करहरूले काट्न छोडेको कोल्हवी र निजगढका पुराना स्थानीयहरू बताउँछन् । पछि रूखलाई पूजापाठ गरी सखुवा रूखमध्येको भीमकाय मोटो भएकोले यसको नाम भीम सखुवा राखेसँगै सोही नामले यस रूखलाई चिनिंदै आएको पुराना बूढापाकाहरू बताउँछन् ।. त्यसैगरी, बाराको निजगढस्थित वन क्षेत्रमा १६ फिट २ इन्च मोटाइ र ५० फिट उचाइ रहेको अनुमान गरिएको सखुवाको हरियो ठाडो रूख फेला परेको थियो ।. उक्त रूख २०७१ मङ्सिर २८ गते फेला परेको थियो । यो सालको रूख अहिलेसम्मको नेपालमैं दोस्रो धेरै मोटाइको सालको रूख रहेको विज्ञहरूको अनुमान छ । जसको नाम अर्जुन सखुवा राखिएको छ । तराई–मधेस फास्ट ट्र्याक निर्माणको क्रममा जङ्गली जनावरलाई आवतजावतमा समस्या पर्ने भएपछि अनुसन्धानका लागि खटिएका मानव तथा जङ्गली हात्ती द्वन्द्व विशेषज्ञ बाबुराम यादव, पर्यावरणविज्ञ डा भुवनकेशर शर्मा, वनविज्ञ अमरदेव यादव, वन्यजन्तु अनुसन्धानकर्ता रविआनन्द गोपाली सम्मिलित टोलीले फास्ट ट्र्याक आसपासको वनक्षेत्रमा सो रूख फेला पारेको भोलिपल्ट बिहान पूजापाठ गरी सो रूखलाई अर्जुन सखुवा नामकरण गरिएको थियो ।. पूर्व–पश्चिम राजमार्गबाट करीब अढाई किलोमिटर उत्तरतर्फ र फास्ट ट्र्याकको पूर्वी सिमानानजीकै अर्जुन सखुवा भेटिएको हो ।. सो आसपासको वनक्षेत्रमा भविष्यमा धेरै मोटाइ र उचाइ हुन सक्ने अन्य सालका केही रूखसमेत भेटिएको टोलीले जानकारी दिएको थियो । वन र सखुवाका रूखका बारेमा अनुसन्धान गर्नेहरूका लागि र बारा अनि निजगढलाई चिनाउने रूखहरूमध्येमा यी रूखहरू अग्रस्थानमा आउने टोलीले दाबी गर्दै यसलाई राज्य र स्थानीयले चासो दिएर संरक्षण गर्नुपर्ने सो टोलीको सुझाव थियो ।",https://eprateekdaily.com/2023/02/04/46838
वर्तमान संविधानले देशमा कुनै दलको बहुमत नआउने आजपा नेता प्रभु साहको दाबी,स्थानीय,प्रतीक दैनिक,"माघ २०, २०७९",गरुडा,"आम जनता पार्टीका अध्यक्ष तथा पूर्वमन्त्री प्रभु साहले संविधानको वर्तमान व्यवस्थाले कुनै पनि दलको बहुमत नआउने बताएका छन् । जब कुनै दलको बहुमत आउँदैन तब देशमा स्थिरता नआउने तथा स्थिरताको अभावमा विकास तथा समृद्धि नआउने उनले बताएका छन् ।. आम जनता पार्टी (आजपा) को रौतहट जिल्लास्तरीय भेलालाई गरुडामा शुक्रवार सम्बोधन गर्दै पार्टी अध्यक्ष साहले जनताले जहिले पनि क्रान्तिमार्फत परिवर्तन ल्याएको बताए । परिवर्तन ल्याउने जनताको कहिल्यै हार नभएको बताउँदै आम जनताले आन्दोलन गरी ल्याएको लोकतन्त्र अहिले लुटतन्त्रमा परिणत भएको बताए ।. पार्टीका जिल्ला अध्यक्ष धर्मेन्द्र पटेलको अध्यक्षतामा सम्पन्न कार्यक्रममा स्वतन्त्र सांसदसमेत रहेका नेता साहले वर्तमान अवस्थामा किसानले किसान, मजदूर तथा आम नागरिकको अगाडि निकै समस्या भएको र केही मानिसले लुटतन्त्र मचाएको आरोप लगाएका थिए ।. देशमा आम जनताको पक्षमा काम गर्ने दल तथा नेताको अभाव रहेको अवस्थामा आम जनताको समस्यालाई सम्बोधन गर्न दल गठन गरेको उनले बताएका छन् ।. विगतमा पनि जनताले साथ दिएको बताउँदै नेता साहले अब जनताको दल निर्माण भइरहेकोले आम जनताले नै अगाडि बढेर साथ दिने स्पष्ट पारेका छन् । आम जनताको पार्टी निर्माण अहिलेको आवश्यकता रहेकोले सबै नागरिक गोलबन्द हुनुपर्ने विचार साहले राखेका छन् ।. अहिलेको संवैधानिक व्यवस्थाले गर्दा कुनै पनि दलको बहुमत नआउने र देशमा सधैं अस्थिरता रहने बताउँदै नेता साहले देशमा दलको शासन बनेको आम जनताको शासन आउन नसकेको आरोप लगाएका छन् ।. जिल्ला भेलामा आजपा नेता त्रिभुवन साहले आम किसान मोर्चा, विद्यार्थी मोर्चा, मजदूर मोर्चा, शिक्षक मोर्चा, महिला तथा मुस्लिम मोर्चाको जिल्ला समिति घोषणा गरेका छन् ।. आजपाको आम महिला मोर्चा हीरा खपांगीको अध्यक्षतामा घोषणा गरिएको छ । यसैगरी बालाशङ्कर कुशवाहाको अध्यक्षतामा आम आइटी आर्मी, ठागा दासको अध्यक्षतामा आम दलित मोर्चा, रामकृत साहको अध्यक्षतामा आम मजदूर मोर्चा, सञ्जय साहको अध्यक्षतामा आम शिक्षक मोर्चा, शोभा पाण्डेको अध्यक्षतामा आम विद्यार्थी मोर्चा, भगल यादवको अध्यक्षतामा आम किसान मोर्चा तथा शेख कलिमुल्लाहको अध्यक्षतामा आम मुस्लिम मोर्चाको जिल्ला समिति गठन गरिएको घोषणा भएको छ ।. यसैगरी आम जनता पार्टीको रौतहट जिल्ला समितिको घोषणा गरिएको छ । जिल्ला समितिको अध्यक्ष धर्मेन्द्र पटेल, उपाध्यक्ष सुभद्रादेवी र वीरेन्द्र यादव, सचिव पलट चौधरी, सहसचिव अनिल झा, अशोक साह र शेख जमालुद्दीन रहेको बताइएको छ ।",https://eprateekdaily.com/2023/02/03/46804
ठाराब र नर्सिङ क्याम्पसमा स्ववियु निर्वाचनको चहलपहल,स्थानीय,प्रतीक दैनिक,"माघ २०, २०७९",परवानीपुर,"ठाकुर राम बहुमुखी क्याम्पसमा स्ववियु चुनावी सरगर्मी बढेको छ । आगामी चैत ५ गते हुने स्वतन्त्र विद्यार्थी युनियनको चुनावी सरगर्मी बढेको हो ।. चुनावका लागि विद्यार्थी नेताहरूले पूर्वतयारी भइसकेको बताएका छन् । २०६४ साल अर्थात् १५ वर्षपछि ठाराब क्याम्पसमा विद्यार्थी युनियनको चुनाव भइरहेकोमा विद्यार्थीहरूमा खुशी छाएको छ ।. त्रिभुवन विश्वविद्यालय मातहतको उक्त क्याम्पसमा त्रिविको विद्यार्थी कल्याण तथा खेलकूद निर्देशनालयले गत पुस २२ गते पत्राचार गरी आगामी फागुन २७ गते उम्मेदवारी दर्ता र चैत ५ गते चुनाव गराउन क्याम्पस प्रशासनलाई पत्र पठाएपछि विद्यार्थी नेताहरू तयारीमा जुटेका हुन् ।. यसपालिको चुनावमा २०५१ फागुन २७ पछि जन्ममिति भएका विद्यार्थीहरूले उम्मेदवार हुन पाउनेछन् । उम्मेदवारको लागि २८ वर्षमुनि उमेरको हदम्याद छ भने मतदाताको लागि क्याम्पसमा भर्ना हुनुपर्ने व्यवस्था छ । यसपालिको चुनावमा नेपाली काङ्ग्रेसनिकट नेविसङ्घ, एमालेनिकट अनेरास्ववियु, माओवादीनिकट अखिल क्रान्तिकारी, जसपानिकट समाजवादी विद्यार्थी युनियन, लोसपानिकट लोकतान्त्रिक विद्यार्थी सङ्घ, जनमत पार्टीनिकट विद्यार्थी जनमत सङ्घलगायत राष्ट्रिय स्वतन्त्र पार्टी, नागरिक उन्मुक्ति पार्टीसमेतको उम्मेदवार उठ्ने चर्चा छ ।. त्रिविको स्ववियु निर्वाचन विधान अनुसार दुई हजारभन्दा बढी विद्यार्थी भएका क्याम्पसमा प्रत्यक्षतर्फ सभापति, सचिव, कोषाध्यक्ष र आठजना सदस्य गरी ११ जना सदस्यको चुनाव हुन्छ भने दशजना कार्यसमिति समानुपातिकतर्फ मनोनीत हुन्छन् । त्यसैगरी, त्रिविको अर्को आङ्गिक क्याम्पस वीरगंज नर्सिङ क्याम्पसमा पनि स्ववियु निर्वाचनको चहलपहल शुरू भएको छ ।",https://eprateekdaily.com/2023/02/03/46798
विन्ध्यवासिनीमा पूजा सम्पन्न,स्थानीय,प्रतीक दैनिक,"माघ २१, २०७९",वीरगंज,विन्ध्यवासिनी परिवहन सेवा प्रालिसँग आबद्ध चालकहरूको समूहले मङ्गल कामनाको लागि शनिवार विन्ध्यवासिनी मन्दिरमा पूजा गरेका छन् । प्रालिका अध्यक्ष वीरबहादुर राउतले प्रत्येक वर्ष माघ महीनामा टेम्पुसहित चालकहरू भेला भई मङ्गल कामनाको लागि विन्ध्यवासिनी माताको पूजा गर्ने परम्परा रहेको बताए । उनले माघ महीनामा पूजा हुँदै आइरहेको र सोही अनुसार यस वर्ष पनि धूमधामले पूजा गरिएको बताए ।. प्रालिका उपाध्यक्ष सुनीलकुमार रामले पुरोहितले सुझाएको तिथिमा पूजा गरिंदै आएको बताए । रामले विन्ध्यवासिनी माताको पूजा गरी बोकाको बलि दिने चलन रहेको बताए । प्रालिमा आबद्ध ३२ वटा टेम्पु विन्ध्यवासिनी चोकबाट वीरगंजको घण्टाघरसम्म सञ्चालन हुन्छन् ।,https://eprateekdaily.com/2023/02/04/46828
मालपोतका चारजना कर्मचारीसहित ६ जनाविरुद्ध विशेषमा मुद्दा,स्थानीय,प्रतीक दैनिक,"माघ २०, २०७९",वीरगंज,"अख्तियार दुरुपयोग अनुसन्धान आयोगले शुक्रवार भूमिसुधार तथा मालपोत कार्यालय पर्साका चारजना कर्मचारीसहित ६ जनाविरुद्ध विशेष अदालतमा भ्रष्टाचारको मुद्दा दायर गरेको छ ।. आयोगले युवा स्पोट्र्स क्लबको नाममा रहेको साबिक बेल्वा गाविस–८ को एक रोपनी पाँच आना जग्गा शेख सफी अहमदको नाममा दर्ता गराएको कसूरमा ६ जनाविरुद्ध आज विशेष अदालतमा मुद्दा दायर गरेको हो ।. भूमि सुधार तथा मालपोत कार्यालय पर्साका तत्कालीन कार्यालय प्रमुख कमोद तिवारी, नायब सुब्बा शम्भु साह रौनियार, खरदार शिवप्रसाद तेली र रिन्ताकुमारी साह तथा अहमद र निजका छोरासमेत गरी ६ जनाविरुद्ध विशेष अदालतमा भ्रष्टाचारविरुद्ध मुद्दा दायर भएको छ ।. मालपोत कार्यालय पर्साका तत्कालीन प्रमुख तिवारी, नायब सुब्बा रौनियार, खरदार तेली र रिन्ताकुमारी साहको संलग्नतामा सो जग्गा अहमदले आफ्नो नाममा पार्न सफल भएको बताइएको छ । नायब सुब्बा रौनियारले टिप्पणी उठाएका थिए र त्यसलाई प्रमुख तिवारीले सदर गरेका थिए ।. खरदार तेलीले मोठ भिडाएका थिए भने रिन्ताकुमारी साह तामेली फाँटमा थिइन् र उनले कागजात लुकाएको आरोप छ ।. प्रमुख तिवारी, नायब सुब्बा रौनियार हाल मालपोत कार्यालयमा कार्यरत छन् भने खरदार तेली र रिन्ताकुमारी साह जिल्ला हुलाक कार्यालय पर्सामा कार्यरत छन् । विशेष अदालतमा मुद्दा दर्ता भएसँगै शुक्रवार दिउँसो ३ बजेदेखि उनीहरू निलम्बनमा परेका छन् ।",https://eprateekdaily.com/2023/02/03/46807
३२ जना महिलासहित १०५ जनाद्वारा रक्तदान,स्थानीय,प्रतीक दैनिक,"माघ २०, २०७९",वीरगंज,"हरि खेतान बहुमुखी क्याम्पसमा शुक्रवार सम्पन्न रक्तदान कार्यक्रममा ३२ जना महिलासहित १०५ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. प्रिया यादव, सुमानी चौधरी, अञ्जु महतो, अरविन्द पटेल, विकाश साह, अनिल महतो, अञ्जली गुप्ता, रुबि पासवान, विवेक पण्डित, रोशनराज गिरी, जवाद हुसेन, दीपु शर्मा, सुदीप साह, सोम्या चौधरी, सुरुचि पटेल, अञ्जली साह, मोबिन खातुन, ज्योति पटेल, रीतुकुमारी महतोलगायतले रक्तदान गरेका थिए ।",https://eprateekdaily.com/2023/02/03/46801
ठोरीमा ट्रेड युनियनको सम्मान कार्यक्रम,स्थानीय,प्रतीक दैनिक,"माघ २१, २०७९",ठोरी,"नेपाल ट्रेड युनियन काङ्ग्रेस, पर्साले शनिवार ठोरीको गणेशमान सिंह राईधारा पार्क परिसरमा वनभोज र सम्मान कार्यक्रम सम्पन्न गरेको छ ।. ट्रेड युनियन काङ्ग्रेस, पर्साका अध्यक्ष छोटेलालप्रसाद साहको अध्यक्षतामा भएको कार्यक्रममा नेपाली काङ्ग्रेस पर्साका सभापति एवं मधेस प्रदेशसभा सदस्य जनार्दन सिंह क्षत्रीले ट्रेड युनियन काङ्ग्रेस, पर्सा देशभरिमैं नमूना भएको बताए । उनले आगामी दिनमा अझ मजबूत बनाउन पर्साका १४ वटै पालिकामा प्रशिक्षण कार्यक्रम सञ्चालन गर्न सुझाए ।. बहुदल आएपछि गणेशमान सिंह वीरगंज आएको बेलामा ठोरी जान रहर गरेपछि आफूहरूले सिंहलाई ठोरी ल्याएको सम्झिंदै ठोरीलाई नेपाली काङ्ग्रेसले कहिल्यै बिर्सन नसक्ने बताए ।. अर्का प्रदेशसभा सदस्य श्याम पटेलले ठोरी मधेस प्रदेशको अन्य क्षेत्रभन्दा पर्यटनको प्रचुर सम्भावना रहेको ठाउँ भएको बताए । उनले ठोरीलगायत अन्य धार्मिक क्षेत्रलाई पर्यटकीय क्षेत्र निर्माण गर्न आफू लागिपर्ने वचन व्यक्त गरे ।. नेपाली काङ्ग्रेस, पर्साका उपसभापति रामनारायण कुर्मीले पर्सामा काङ्ग्रेसको सङ्गठन मजबूत भए तापनि भ्रातृ संस्थाहरू कमजोर हुँदै गएका भनेर चिन्ता व्यक्त गरे ।. नेपाल ट्रेड युनियन काङ्ग्रेसका महासचिव योगेन्द्र कुँवरले नेपाल ट्रेड युनिय काङ्ग्रेसको राष्ट्रिय महाधिवेशन आगामी जेठ महीनामा हुने बताउँदै जिल्ला अधिवेशन समयमैं सम्पन्न गर्न आग्रह गरे ।. कार्यक्रममा प्रदेशसभा सदस्यद्वय क्षत्री र पटेल, ट्रेड युनियनका महासचिव कुँवर, नेका, पर्साका उपसभापति कुर्मी, ठोरीका सभापति सन्तोष श्रेष्ठलगायत नेताहरूलाई सम्मान गरिएको थियो ।. कार्यक्रममा क्षेत्रीय सभापति अरबिन्द गुप्ता, महमद सहाबुद्दीन, महाधिवेशन प्रतिनिधि प्रकाश खनाल, नेका, ठोरीका सभापति सन्तोष श्रेष्ठ, नेपाल ट्रेड युनियन मधेस प्रदेशका सभापति लक्ष्मणप्रसाद कुर्मी, नेपाल कारखाना श्रमिक सङ्घका अध्यक्ष अमृतलाल जोशी, ट्रेड युनियन काङ्ग्रेसका केन्द्रीय सदस्य माधव उपाध्याय, नेपाल टेलिकम वक्र्स युनियनका केन्द्रीय उपाध्यक्ष पूरन साह कानू, नेपाल शिक्षक महासङ्घ, पर्साका अध्यक्ष तीर्थराज यादव, नेपाल शिक्षक सङ्घ, पर्साका अध्यक्ष प्रदीप जैसवाल, नेपाल शिक्षक सङ्घ मधेस प्रदेशका उपमहासचिव मोहनलाल कुर्मी, नेपाल शिक्षक महासङ्घ, ठोरीका अध्यक्ष अमृत श्रेष्ठलगायत वनभोज कार्यक्रममा सहभागी थिए ।. कार्यक्रममा स्वागत ट्रेड युनियन काङ्ग्रेस, पर्साका उपाध्यक्ष चन्द्रनारायण सिंह रिजाल र सहजीकरण सचिव हरेन्द्र महतोले गरेका थिए ।",https://eprateekdaily.com/2023/02/04/46835
"अपग्रेडिङ्को काम सकियो, केही दिनमा विद्युत् नियमित हुने",स्थानीय,प्रतीक दैनिक,"माघ २०, २०७९",पोखरिया,"मङ्सिर २८ गतेदेखि अवरुद्ध पर्सा जिल्लाको विद्युत् अझै नियमितरूपमा सुचारु हुन केही दिन लाग्ने भएको छ । नेपाल विद्युत् प्राधिकरण पोखरिया वितरण केन्द्रका प्रमुख जगरनाथ झाले वीरगंज–पोखरिया ३३ केभिए र ११ केभिए लाइन अपग्रेडिङ कार्य सम्पन्न भएपनि विन्ध्यवासिनी गाउँपालिकाका दुई स्थानमा विवाद विद्यमान रहेका कारण विद्युत् नियमित हुन अझै तीन/चार दिन लाग्ने बताए ।. उनले पहिलो चरणमा प्राधिकरणले मङ्सिर २८ गते सूचना प्रकाशित गरेर पुस १८ गतेसम्म वीरगंज सबस्टेशन अन्तर्गतका ६६, ३३ र ११ केभिएको विद्युत् लाइन तथा पोखरिया सबस्टेशन अन्तर्गतका ३३, ११ र सेढवा सबस्टेशनको ११ केभिए लाइन आवश्यकता अनुसार बिहान ८ देखि दिउँसो १ बजेसम्म सटडाउन हुन सक्ने सूचना प्रकाशित गरिएको तर समयमा कार्य सम्पन्न नहुँदा अहिले पुनः माघ २२ गतेसम्मको लागि सूचना प्रकाशित गरिएको बताए ।. उनले विन्ध्यवासिनी गापामा रहेको विवादलाई एक/दुई दिनभित्र प्रहरी परिचालन गरेर भएपनि सम्पन्न गराउने र तीन/चार दिनभित्र यस क्षेत्रको विद्युत् नियमित गर्ने बताए । अहिले अपग्रेडिड्ढो काम भइरहेका कारण वीरगंज महानगरपालिकाका दुईवटा वडाबाहेक तीसवटा वडा र १३ वटा पालिकाको विद्युत् लाइन अवरुद्ध हुँदै आएको छ ।. बिहान ८ देखि दिउँसो १ बजेसम्म प्राधिकरणले विद्युत् अवरुद्ध हुने सूचना जारी गरे पनि दिउँसो ३ देखि अपराह्न ४ बजेसम्म विद्युत् अवरुद्ध हुने गरेको ग्रामीण क्षेत्रका बासिन्दाले बताए । उनीहरूले विद्युत् नियमित नहुँदा मङ्सिरदेखि मोबाइल रिचार्ज, कुटानी–पिसानी, विद्यालयको पठनपाठन, वित्तीय कारोबार तथा गाउँपालिका, वडापालिकाको सेवा प्रभावित भएको बताएका छन् ।. कतिपय गापा र वित्तीय संस्थाले यो अवधिमा जेनेरेटर, इन्भर्टर खरीद गरेर सेवाप्रवाह गरिरहेका छन् । विद्युत् लाइन तोकिएको समयमा सुचारु हुन नसक्दा पर्सा जिल्लाका १४ वटा पालिकामा समस्या बढ्दै गएको छ । प्राधिकरणले पहिलो चरणमा मङ्सिर २८ देखि पुस १८ गतेसम्म, दोस्रो चरणमा पुस १९ देखि माघ १० गतेसम्म र तेस्रो चरणमा माघ ११ देखि माघ २२ गतेसम्म विद्युत् नियमित नहुने सूचना जारी गरिसकेको छ ।",https://eprateekdaily.com/2023/02/03/46795
कटहरियालाई पराजित गर्दै गरुडा विजयी,स्थानीय,प्रतीक दैनिक,"माघ २०, २०७९",रौतहट,"दुर्गा भगवती गाउँपालिकाद्वारा आयोजित टि–२० नकआउट क्रिकेट टुर्नामेन्टको बिहीवार सम्पन्न फाइनल खेलमा गरुडा नगरपालिकाले कटहरिया नगरपालिकालाई ६९ रनको अन्तरले पराजित गरेको छ ।. दुर्गा भगवती गापाको सरस्वती मावि पिपरा भलोहियामा सम्पन्न फाइनल खेलमा गरुडाले ब्याटिङ गर्दै निर्धारित २० ओभरको खेलमा ५ विकेटको क्षतिमा १५९ रन बनाएको थियो । प्रतिउत्तरमा कटहरियाले १० विकेट गुमाई ९० रन बनाएको थियो ।. प्रतियोगितामा प्रथम भएको गरुडालाई नगद रु २५ हजार, द्वितीय भएको टीम कटहरियालाई रु १५ हजार नगद पुरस्कार प्रदेशसभा सदस्य समिर भट्टराई र नेकपा माओवादीका सत्यनारायण भगतले वितरण गरेका थिए ।. प्रतियोगितामा १८ वटा पालिकाका टीम सहभागी भएको आयोजक समितिका सदस्य वेदानन्द ठाकुरले बताए ।. समापन कार्यक्रममा नेपाल पत्रकार महासङ्घका मधेस प्रदेश सदस्य शैलेन्द्र झा, जिल्ला अध्यक्ष प्रेमचन्द्र झा, वरिष्ठ पत्रकार प्रभात झा, गौतम श्रेष्ठ, सञ्जय मिश्र, पुष्पराज यादव, राम एकबाल साहलगायत पत्रकारहरूलाई सम्मान गरिएको थियो ।. कार्यक्रममा दुर्गाभगवतीका गापा अध्यक्ष शम्भु सिंह, प्रमुख प्रशासकीय अधिकृत ओमप्रकाश यादव, वडाध्यक्षहरू रामानन्द राय, डिके झा, धर्मेन्द्र चौधरीलगायतको सहभागिता थियो ।",https://eprateekdaily.com/2023/02/03/46789
राष्ट्रिय अनुसन्धानका उपनिर्देशकसँग वीउवासङ्घमा छलफल,स्थानीय,प्रतीक दैनिक,"माघ २०, २०७९",वीरगंज २० माघ/,"राष्ट्रिय अनुसन्धान कार्यालय, पर्साका उपनिर्देशक हेमन्त चौधरीले आपराधिक गतिविधि र आर्थिक अनियमितता नियन्त्रण गर्ने बताएका छन् ।. वीरगंज उद्योग वाणिज्य सङ्घले पर्सा जिल्लामा सरुवा भइआएका उपनिर्देशक चौधरीसँग भेटघाट कार्यक्रममा चौधरीले शान्ति सुव्यवस्था र सुशासन प्रवद्र्धन गर्ने कार्यमा समन्वय र सहकार्य गर्ने बताए ।. वीउवासङ्घका अध्यक्ष सुबोधकुमार गुप्ताले आर्थिक क्रियाकलाप बढी हुने र खुला नाका भएकोले पर्सा जिल्लामा आपराधिक गतिविधि नियन्त्रण, शान्तिसुरक्षा व्यवस्थाको प्रबन्ध मिलाउन उपनिर्देशक चौधरीलाई आग्रह गरे ।. कार्यक्रममा पूर्वअध्यक्ष अशोक बैद र प्रभात रूँगटाले मन्तव्य व्यक्त गरेका थिए । कार्यक्रममा उपाध्यक्ष हरि गौतमले सहभागीहरूलाई धन्यवाद ज्ञापन गरेका थिए भने उपाध्यक्ष माधवराज पाल, सचिव आशिष लाठ, कार्यसमिति सदस्य सुरेश रूंगटालगायतको उपस्थिति थियो ।",https://eprateekdaily.com/2023/02/03/46785
शहीद दिवसको उपलक्ष्यमा किसान सम्मानित,स्थानीय,प्रतीक दैनिक,"माघ २१, २०७९",पोखरिया,"नेपाल किसान महासङ्घ, पर्सा जिल्ला कार्यसमितिको आयोजनामा शहीद दिवसको उपलक्ष्यमा किसान सम्मान तथा अन्तत्र्रिmया कार्यक्रम पकहामैनपुर गापा कार्यालयको सभाहलमा शनिवार सम्पन्न भएको छ ।. कार्यक्रममा जिल्लाका ६० जना किसानलाई सम्मानित गरिएको थियो ।. नेपाल किसान महासङ्घका जिल्ला अध्यक्ष अरबिन्द त्रिपाठीको अध्यक्षतामा भएको कार्यक्रममा महमद नसुर्लाह, नेका पर्सा क्षेत्र नं ३ का सचिव सुरेन्द्र सिंह, प्रदेश सचिव राकेश कुशवाहा, वडाध्यक्षहरू मुकुन्द चौहान, डेरी यादव, सञ्जय चौहानलगायतले मन्तव्य व्यक्त गरेका थिए । कार्यक्रमको सञ्चालन जयप्रकाश गुप्ताले गरेका थिए ।",https://eprateekdaily.com/2023/02/04/46832
कृषि क्षेत्रलाई व्यवस्थित बनाउनु अपरिहार्य –मन्त्री साह,स्थानीय,प्रतीक दैनिक,"माघ १९, २०७९",रौतहट,"देश आर्थिक सङ्कटमा रहेकोले कृषि क्षेत्रलाई व्यवस्थित बनाउने आजको आवश्यकता रहेको कृषिमन्त्री ज्वालाकुमारी साहले बताएकी छन् ।. रौतहटको सदरमुकाम गौरमा बिहीवार आयोजित स्वागत तथा अभिनन्दन कार्यक्रममा सङ्घीय सरकारकी कृषिमन्त्री साहले मुलुकको आर्थिक अवस्था गम्भीर हुँदै गएकोले उक्त सङ्कटबाट मुक्ति पाउन कृषिलाई आधुनिकीकरण गर्नुपर्नेमा जोड दिइन् ।. कृषिमा दिंदै आएको अनुदान वास्तविक किसानले नपाएपछि किसान झन् पीडामा परेको अवगत गराउँदै उनले अनुदान सदुपयोगको लागि पहल गर्ने बताइन् । व्यावसायिक कृषि कर्मको लागि किसानहरूलाई सहज ऋण प्रवाह गरेर उत्साहित बनाउनुपर्ने धारणा राखिन् ।. वैशाखसम्म किसानहरूलाई चाहिने रासायनिक मल गोदाममा मौज्दात रहेको बताउँदै मन्त्री साहले रासायनिक मलको विकल्पमा अर्गानिक मलको उत्पादन गर्नुपर्ने बताइन् ।. कार्यक्रममा संविधानसभा सदस्यद्वय चन्दन साह र महम्मद अब्दुल कलाम आजाद, प्रदेश सांसद जयचन्द पटेल, देवाही गोनाहीका प्रमुख प्रेमलाल साह, उपप्रमुख परनियादेवी पटेललगायत नेता, कार्यकर्ताहरूको सहभागिता थियो ।",https://eprateekdaily.com/2023/02/02/46748
विद्यालय सङ्घर्ष समितिको मागप्रति छलफल,स्थानीय,प्रतीक दैनिक,"माघ १८, २०७९",बिरुवागुठी,"पर्सागढी नगरपालिका–३ स्थित जनता माध्यमिक विद्यालयको शैक्षिक गुणस्तर सुधार तथा आर्थिक अनियमितताको विषयलाई लिएर विद्यालय सुधार सङ्घर्ष समितिले बुझाएको १४ बुँदे ज्ञापनपत्रको विषयमा सरोकारवालासँग पर्सागढी नगरपालिकाले छलफल गरेको छ।. पर्सागढी नगरपालिकाको सभाहलमा नगरप्रमुख गोकर्ण पाठकको अध्यक्षतामा बसेको बैठकमा जनता माविका प्रधानाध्यापक, सङ्घर्ष समिति र नगरपालिकाबीच छलफल भएको हो।. छलफलमा नगरप्रमुख पाठकले सङ्घर्ष समितिले बुझाएको १४ बुँदे मागप्रति विद्यालयले सात दिनभित्र धारणा स्पष्ट गर्नुपर्ने निर्देशन दिए। उनले विद्यालयको धारणा आएपछि दुवै पक्षलाई बैठकमा बसाइ समाधान खोजिने बताए। बैठकमा विद्यालय व्यवस्थापन समितिका पदाधिकारी सहभागी थिएनन्।. विद्यालयमा शैक्षिक सुधारका निम्ति सङ्घर्ष समिति गठन गरिएको हो। विद्यालयमा गुणस्तरीय शिक्षा, मावि तहको प्रअ नियुक्ति गर्न, सामाजिक लेखापरीक्षण समिति गठन गरी तीन वर्षदेखिको आय–व्यय प्रस्तुत गर्न, मावि तहको हराएको दरबन्दी खोजी गर्न, विषयगत शिक्षकको नियुक्तिलगायत १४ बुँदे माग राख्दै समितिले सम्बन्धित वडा कार्यालय र नगरपालिकामा ज्ञापनपत्र बुझाएको थियो।. बैठकमा उपप्रमुख पूजा चौधरी, सामाजिक विकास तथा स्वास्थ्य शाखा प्रमुख नारायण पौडेल, शिक्षा शाखा प्रमुख देवकुमार गिरी, जनता माविका प्रअ मोहनप्रसाद चौधरी, सङ्घर्ष समितिका अध्यक्ष अरुणप्रकाश रेग्मी, सदस्यहरू शम्भु कुर्मी, विमला बस्नेत, राजेश साह, जगरनाथ तिवारी, विजय चौधरी, सीमा शर्मालगायतको सहभागिता थियो।.",https://eprateekdaily.com/2023/02/01/46666
नदीजन्य पदार्थमा राजस्व बढेपछि सर्वसाधारणलाई समस्या,स्थानीय,प्रतीक दैनिक,"माघ १९, २०७९",सेढवा,"पर्सा राष्ट्रिय निकुञ्ज तथा चितवन राष्ट्रिय निकुञ्ज अन्तर्गत रहेका खोलाबाट नदीजन्य पदार्थ उत्खननमा नेपाल सरकारले राजस्व बढाएको गुनासो गरिएको छ । जसका कारण सो क्षेत्रका सर्वसाधारणलाई निकै समस्या भोग्नुपरेको छ ।. निकुञ्जको मध्यवर्ती क्षेत्र अन्तर्गत पर्ने ठोरी गाउँपालिकाको पाँचवटै वडा तथा जीराभवानी गाउँपालिकाका वडा नं १ र २ का केही क्षेत्रमा रहेका खोलाबाट बालुवा, गिट्टी तथा बोल्डर उत्खननमा एक हजार प्रतिशतभन्दा बढी वृद्धि भएकामा स्थानीयले गुनासो गरेका छन् । गत आव २०७८/७९ मा नदीजन्य पदार्थ उत्खनन गर्दा बालुवा र ग्राभेल प्रतिटेलरमूअकरसहित रु ७० थियो । त्यस्तै, गिट्टी रु ८३ र बोल्डर रु २०४ मूअकरसहित प्रतिटेलर राजस्व रहेको सुनाखरी उपभोक्ता समिति, सुवर्णपुरका अध्यक्ष भीमबहादुर पाख्रिनले बताए । तर चालू आवमा निकुञ्जले बालुवा, ग्राभेल प्रतिटेलर रु आठ सय, गिट्टी प्रतिटेलर रु एक हजार र बोल्डर प्रतिटेलरको रु एक हजार १०० राजस्व लिएको अध्यक्ष पाख्रिनले बताए । जसका कारण यस क्षेत्रका सर्वसाधारण मर्कामा परेको अध्यक्ष पाख्रिनले बताए । जङ्गलको सीमासँग जोडिएका यस क्षेत्रका बासिन्दाहरूले जङ्गली जनावरबाट दुःख झेल्दै आएकामा नदीजन्य पदार्थमा सरकारले राजस्व बढाउनु गलत भएको स्थानीयले गुनासो गरेका छन् ।. यस सम्बन्धमा पर्सा राष्ट्रिय निकुञ्जका प्रमुख संरक्षण अधिकृत डा अशोक रामले नेपाल सरकारको मन्त्रिपरिषद्बाट राजस्व बढाइएको बताए । उनले यसमा आफूले केही गर्न नसक्ने बताउँदै सरकारको निर्देशन पालना गरिरहेको बताए ।. पर्सा जिल्लामा नदीजन्य पदार्थ उत्खनन कार्यका लागि खोलाको टेन्डर नहुँदा विकास निर्माण कार्य पूर्णरूपमा प्रभावित भएको छ ।. जिल्लाका स्थानीय तहमा चालू आव २०७९/८० मा विकास निर्माणका योजनाहरू सञ्चालनमा आए पनि नदीजन्य पदार्थ अभावमा रोकिएका छन् । जीराभवानी गापामा रहेका भलुवाही र ओरिया खोला, पटेर्वासुगौली गापामा रहेका भलुवाही र गादी खोलाको ठेक्का खुल्न सकेको छैन ।. जीराभवानी गापाका प्रमुख प्रशासकीय अधिकृत प्राण मेहताले जीराभवानी गापा अन्तर्गत पर्ने भलुवाही खोलाको टेन्डर भइसकेको र उत्खननका लागि आवश्यक प्रक्रिया भइरहेको बताए । एक साताभित्रै नदीजन्य पदार्थ उत्खनन हुने अधिकृत मेहताले बताए ।. पटेर्वासुगौली गापाको ऊर्जा तथा वातावरण शाखाका प्रमुख निर्मल सिंहले पटेर्वासुगौली गापामा पर्ने भलुवाही र गादी खोलाको उत्खननको लागि बोलपत्र आह्वान भइसकेको बताए ।",https://eprateekdaily.com/2023/02/02/46751
स्वर्ण र रजत पदक विजेता सम्मानित,स्थानीय,प्रतीक दैनिक,"माघ १९, २०७९",पोखरिया,"नवौं राष्ट्रिय खेलकूद प्रतियोगितामा स्वर्ण र रजत पदक विजेता पर्साका दुई कुश्ती खेलाडी नगदसहित सम्मानित भएका छन् । पर्साको जगरनाथपुर गाउँपालिकाले पोखरामा सम्पन्न राष्ट्रिय खेलकूद प्रतियोगितामा कुश्तीमा स्वर्ण पदक जितेका लालबहादुर यादवलाई नगद २५ हजार र रजत पदक विजेता रितेशप्रसाद यादवलाई नगद १० हजारसहित सम्मानित गरेको हो । बिहीवार गाउँपालिकामैं आयोजित कार्यक्रममा प्रमुख अतिथि नेपाली काङ्ग्रेसका केन्द्रीय सदस्यसमेत रहेका प्रतिनिधिसभा सदस्य रमेश रिजालले दुवै खेलाडीलाई नगद र कदरपत्र प्रदान गरेका थिए ।. गापा अध्यक्ष श्रीकान्त यादवको अध्यक्षतामा आयोजित कार्यक्रममा प्रमुख प्रशासकीय अधिकृत कृष्णानन्द राय, नेका महाधिवेशन प्रतिनिधि रामदेव चौहान, नेका क्षेत्र नं ४ का सचिव बलिष्टर अहमदलगायतको सहभागिता थियो ।",https://eprateekdaily.com/2023/02/02/46736
"सरकारी कार्यालयको सेवा, सुशासनको प्रवद्र्धन गरिने –प्रजिअ",स्थानीय,प्रतीक दैनिक,"माघ १९, २०७९",वीरगंज,"प्रमुख जिल्ला अधिकारी हीरालाल रेग्मीले पर्सा जिल्लाका सरकारी कार्यालयलगायत सम्पूर्ण सेवा, सुशासनको प्रवद्र्धन गरिने बताएका छन् ।. बिहीवार वीरगंज उद्योग वाणिज्य सङ्घले आयोजना गरेको कार्यक्रममा उनले वीरगंज आर्थिक नगर भएकोले यसको महत्व र उपादेयतालाई मध्यनजर गर्दै सोही अनुरूपको सुरक्षा व्यवस्था मिलाउने बताए ।. प्रजिअ रेग्मीले जिल्लाको शान्ति सुरक्षा, सीमावर्तीलगायतका क्षेत्रहरूमा गैरकानूनी आर्थिक क्रियाकलाप नियन्त्रण तथा विकास निर्माणका क्षेत्रमा भइरहेका ढिलाइ न्यूनीकरण गरिने बताए ।. सङ्घका अध्यक्ष सुबोध गुप्ताले यस क्षेत्रका उद्योगी–व्यवसायीहरूले भोगिरहेका समस्याबारे प्रकाश पारेका थिए । उनले शान्ति सुव्यवस्थालाई अझ प्रभावकारी बनाउनुपर्ने, सीमा सुरक्षासम्बन्धी बैठक नियमित हुनुपर्ने माग गरे । अध्यक्ष गुप्ताले वीरगंजमा बस्ने बाहिरी व्यक्तिहरूको विवरण सङ्कलन गरी डाटाबेस तयार गर्नुपर्ने, सिसिटिभी परियोजनाको लागि बजेट विनियोजनको लागि प्रजिअ रेग्मीसँग आग्रह गरे । आर्थिक क्रियाकलाप बढी हुने र खुला नाका भएकोले आपराधिक गतिविधि नियन्त्रणको लागि सुरक्षा व्यवस्थाको प्रबन्ध मिलाउन आग्रह गरे ।. कार्यक्रममा पूर्वअध्यक्ष अशोक बैद, उपाध्यक्ष माधव राजपाल, कार्यसमिति सदस्य शिवजीप्रसाद कलवार, नीरज अग्रवाल, मुर्लीधर जलानले मन्तव्य राखेका थिए । कार्यक्रममा धन्यवाद उपाध्यक्ष हरि गौतम र सहजीकरण महासचिव मनोज दासले गरेका थिए ।",https://eprateekdaily.com/2023/02/02/46745
मधेस प्रदेश प्रहरी प्रमुखद्वारा सीमानाको अनुगमन,स्थानीय,प्रतीक दैनिक,"माघ १९, २०७९",वीरगंज,"नेपाल प्रहरी मधेस प्रदेश प्रमुख वसन्तबहादुर कुँवरले पर्सा जिल्लाका सीमानाकाको अनुगमन गरेका छन् ।. अनुगमनको क्रममा उनले प्रहरी युनिटलाई सीमानाकामा हुने अनैतिक क्रियाकलाप, आपराधिक तथा चोरी तस्करी नियन्त्रण गर्न आदेश दिए । उनले प्रहरीप्रति आक्षेप नलाग्ने गरी काम गर्नुपर्नेमा जोड दिए । प्रमुख कुँवरले देशको राजस्व सङ्कलन ३५ प्रतिशतले खस्किएकोले खुला सीमानाकामा हुने अवैध क्रियाकलापलाई रोक्न आदेश दिएका हुन् । अनुगमनको क्रममा उनले पर्सा जिल्लामा हुने अपराध न्यूनीकरण गर्न, लागूऔषध ओसारपसार र अन्य सङ्गठित अपराध नियन्त्रण गर्न सीमानाकाको अनुगमन गरिएको बताए ।",https://eprateekdaily.com/2023/02/02/46739
आमसञ्चार प्राधिकरणसँग महानगरले सहकार्य गर्ने,स्थानीय,प्रतीक दैनिक,"माघ १८, २०७९",वीरगंज,"वीरगंज महानगरपालिकाले आमसञ्चार प्राधिकरणसँग सहकार्य गरेर वीरगंजका पत्रकारहरूलाई विशेष तालीम दिने नगरप्रमुख राजेशमान सिंहले बताएका छन्।. आमसञ्चार प्राधिकरणका अध्यक्ष श्यामसुन्दर यादव नेतृत्वको टोलीसँग मङ्गलवार भेटवार्ता गर्दै नगरप्रमुख सिंहले प्राधिकरणका टोलीलाई वीरगंजका पत्रकारहरूको क्षमता अभिवृद्धिको लागि महानगरपालिका प्राधिकरणसँग सहकार्य गरेर अगाडि बढ्ने बताए। उनले मनपा वीरगंजेली पत्रकारिताको विकासको पक्ष्Fमा रहेको र पत्रकारको क्षमता अभिवृद्धि गर्नेतर्फ गम्भीर भएको बताए।. प्राधिकरणका अध्यक्ष यादवले वीरगंज महानगरपालिकाले स्थानीय पत्रकारहरूको वृत्ति विकासको लागि लोककल्याणकारी विज्ञापन दिंदै आएकोमा सराहना गरे। कार्यक्रममा नगरप्रमुखका प्रेस सल्लाहकार महेश दास, प्राधिकरणका सदस्य प्रतिमा चौधरी, मनोजकुमार यादव र राससका मधेस प्रमुख राजु विश्वकर्मालगायतको सहभागिता थियो।",https://eprateekdaily.com/2023/02/01/46689
पर्सागढी नगरपालिकामा सिसिटिभी जडान,स्थानीय,प्रतीक दैनिक,"माघ २०, २०७९",बिरुवागुठी २० माघ/,"पर्सागढी नगरपालिकाको मुख्य बजार पकडिया बडनिहार बजार क्षेत्रमा १० थान सिसि क्यामरा जडान गरिएको छ ।. पर्सागढी नगरपालिकाको सुरक्षात्मक योजना अन्तर्गत बजारका केही क्षेत्रमा १० थान सिसि क्यामरा जडान गरिएको हो ।. बजारमा बैक, वित्तीय संस्थाहरू रहेको तथा हाट बजारबाट मोटरसाइकल, साइकल, मोबाइल, गरगहनाहरू चोरी हुने गरेकोले सुरक्षाको दृष्टिकोणले सिसीटिभी क्यामराको मनिटर प्रहरी चौकी बडनिहारमा रहनेगरी दश स्थानमा सिसी क्यामरा जडान गरिएको नगर प्रमुख गोकर्ण पाठकले बताएका छन् ।. उनले नगरपालिकाको हाटबजार, चोकहरूमा क्रमैसँग सिसिटिभी क्यामरा विस्तार गर्दै लैजाने बताए ।",https://eprateekdaily.com/2023/02/03/46782
जीराभवानीमा राष्ट्रिय परिचयपत्र फाराम भर्न भीड,स्थानीय,प्रतीक दैनिक,"माघ १८, २०७९",सेढवा,राष्ट्रिय परिचयपत्रको फाराम भर्न जीराभवानी गाउँपालिकामा सर्वसाधारणको भीड बढेको छ।. नेपाल सरकारले राष्ट्रिय परिचयपत्र स्मार्ट कार्ड लागू गरेको तथा सम्पूर्ण पालिकामा सो कार्यका लागि कर्मचारी पठाएको छ। फाराम दर्ताका लागि सर्वसाधारणहरू बिहानैदेखि जीराभवानी गाउँपालिका धाउन थालेको दर्ता अपरेटर मनोज राजवंशीले बताए। राष्ट्रिय परिचयपत्रका लागि धेरै नागरिक आउने गरेको तर दैनिक सीमित सङ्ख्यामा अफलाइन फाराम दर्ता हुने गरेको अपरेटर राजवंशीले बताए।. गापाका प्रमुख प्रशासकीय अधिकृत कृष्णनन्दन रायले अनलाइन फाराम दर्ताका लागि नेपाल टेलिकममा इन्टरनेट र सर्भर जडानका लागि पत्र पठाइएको बताए।. एक हप्ताभित्र इन्टरनेट जडान भएपछि अनलाइन दर्ता हुने र परिचयपत्र नम्बर प्रदान गरिने अधिकृत रायले बताए।.,https://eprateekdaily.com/2023/02/01/46690
भारतको सहयोगमा निर्मित विद्यालय भवनको उद्घाटन,स्थानीय,प्रतीक दैनिक,"माघ १९, २०७९",वीरगंज,"सर्लाही जिल्लाको बलरा नगरपालिका–४ स्थित रामसखी मोहित सिंह जनता माविको बिहीवार उद्घाटन भएको छ । भारत स्वतन्त्र भएको ७५ वर्ष पूरा भएकामा आजादीको अमृत महोत्सव अन्तर्गत ७५ परियोजनामध्येको एक सो माविको भवन निर्माण गरिएको वीरगंजस्थित भारतीय महावाणिज्य दूतावासको कार्यालयले जनाएको छ ।. महावाणिज्यदूत नितेश कुमार, जिल्ला समन्वय समिति, सर्लाहीका प्रमुख कौशलकिशोर सिंह, बलरा नपाका प्रमुख रामाशङ्करप्रसाद कुशवाहाले आज विद्यालय भवनको संयुक्तरूपमा उद्घाटन गरेका हुन् । करीब रु साढे चार करोड लागतमा तीन तले भवन, फर्निचर, विद्युत् जडान र सरसफाइ सुविधासहितको विद्यालय भवन निर्माण गरिएको र यसबाट सर्लाहीको शिक्षामा टेवा पुग्ने महावाणिज्यदूत नितेश कुमारले बताए ।",https://eprateekdaily.com/2023/02/02/46730
काङ्ग्रेससँग गठबन्धन गरेर लोसपा र एकीकृत समाजवादी सती गयो –अध्यक्ष यादव,स्थानीय,प्रतीक दैनिक,"माघ १९, २०७९",वीरगंज,"जनता समाजावादी पार्टी नेपालका अध्यक्ष उपेन्द्र यादवले प्रतिनिधिसभा तथा प्रदेशसभा निर्वाचनमा नेपाली काङ्ग्रेससँग चुनावी तालमेल गरेकै कारण नेकपा (एकीकृत समाजवादी) र लोकतान्त्रिक समाजवादी पार्टीले कम सिट ल्याएको बताएका छन् ।. वीरगंजमा जसपा, पर्साले आयोजना गरेको अगुवा कार्यकर्ता भेलामा जसपाले एमालेसँग गठबन्धन गर्दा कम सिट आएको टीकाटिप्पणीको जवाफमा उनले एमालेसँग गठबन्धन नगरेको भए अन्य पार्टीको जस्तै जसपाको अस्तित्व जोगाउन गार्हो हुने जिकिर गरे ।. तत्कालीन सत्ता गठबन्धनका दलहरूले जसपालाई कम सिट दिएकाले आफूहरू अलग्गिएर एमालेसँग गठबन्धन गर्दा आज राष्ट्रिय राजनीतिमा जसपाको अहम् भूमिका रहेको उनले प्रस्ट्याए । उनले प्रतिनिधिसभामा १२ जना सांसद रहेकाले सरकार निर्माणमा जसपाको भूमिका महत्वपूर्ण रहेको र राष्ट्रिय पार्टी बनेकोमा गौरवको विषय भएको बताए ।. गत चुनावमा पैसा, जातिवादी राजनीति र धोखाघडी गरी तीन तत्वले चुनावी परिणामलाई असर गरेकाले अब पार्टी सङ्गठनलाई सर्वोपरी ठानेर धोखा दिनेहरूलाई पार्टीबाट निकाल्ने आगामी रणनीति रहेको बताए ।. उनले अहिलेको संसद्मा अल्पसङ्ख्यक र दलित समुदायको १६ प्रतिशत प्रतिनिधित्व रहेकोमा दुःख व्यक्त गर्दै यसअघिको संसद्मा सो समुदायबाट ३४ प्रतिशत प्रतिनिधित्व रहेको बताए । मतलाई पैसासँग बेच्ने मधेसी समुदायले आगामी दिनमा प्राप्त उपलब्धि पनि गुमाउने सक्नेतर्फ सचेत रहन आग्रह गरे । मधेस आन्दोलनको बलमा आएको सङ्घीयतालाई निस्तेज पार्न नश्लवादी चिन्तन भएका वर्गको संसद्मा बाहुल्यता रहेकोले विभेदमा र पछि पारिएका समुदायको लागि चिन्ताको विषय भएको उनले बताए ।. प्रदेशसभा सदस्य तथा मधेस प्रदेशका निवर्तमान मुख्यमन्त्री लालबाबू राउत गद्दीले मधेस सरकारका धेरै उपलब्धि रहे पनि आफ्नै कमीकमजोरीले ती उपलब्धिलाई जसपाका नेताहरूले ग्रहण गर्न नसकेको र जनताको भावना अनुसार काम गरी आफूलाई प्रमाणित गर्न नसकेको बताए ।. पर्सा क्षेत्र नं १ का सांसद प्रदीप यादवले पर्सामा जसपाको सङ्गठन कमजोर हुँदै गएकोमा चिन्ता व्यक्त गर्दै आगामी दिनमा जिल्ला तहले विचार गरी अघि बढ्नुपर्ने बताए । उनले यस्तै हालत रह्यो भने पर्सामा पार्टीले आफ्नो साख गुमाउँदै जाने बताए ।. वीरगंज महानगरका प्रमुख राजेशमान सिंहले वीरगंजलाई हेर्न लायकको शहर बनाउनुका साथै जसपा, पर्साको पार्टी कार्यालय भवन पनि बनाएर देखाउने बताए । उनले जसपा, पर्साको जिल्ला कमिटीले अन्य पार्टीबाट आएका नेताहरूलाई सम्मानपूर्वक समायोजन गरी हकअधिकार नदिएकोले त्यसतर्फ गम्भीर बन्न सुझाए ।. जिल्ला अध्यक्ष रामनरेश यादवको अध्यक्षतामा सम्पन्न कार्यक्रममा जसपा मधेस प्रदेश अध्यक्ष रामबाबू यादव, केन्द्रीय सदस्य मधुमाया यादव, सुरेन्द्र कुर्मी, धोबिनी गापाका अध्यक्ष मदन चौहान, प्रदीप जैसवाल, दिनेश कलवारलगायतले मन्तव्य व्यक्त गरेका थिए । कार्यक्रमको सञ्चालन जिल्ला सचिव तबरेज अहमदले गरेका थिए ।",https://eprateekdaily.com/2023/02/02/46742
जथाभावी फोहर गर्ने पसले र सर्वसाधारणलाई जरिवाना,स्थानीय,प्रतीक दैनिक,"माघ १९, २०७९",वीरगंज,"वीरगंज महानगरपालिकाले बिहीवार जथाभावी फोहर गर्ने छजनालाई जरिवाना गरेको छ ।. सडकपेटी, फूटपाथ र पसलअगाडि जथाभावी फोहर गर्ने छजनालाई कसूर अनुसार जरिवाना गरेको मनपाको स्वच्छ हराभरा वीरगंज अभियानका संयोजक प्रकाश खेतानले बताए ।. उनले सडकमा फोहर फालेको कसूरमा अरुण सरावगीलाई रु पाँच सय, पानपसले मुन्ना देवानलाई रु एक हजार, फलफूलपसले मेघनाथ साहलाई रु एक हजार, पावरहाउसस्थित मूनहट मःमःलाई रु एक हजार, मोतीलाल मुखियालाई एक हजार, केडिया अटो इन्टरप्राइजेजलाई दुई हजार जरिवाना गरिएको बताए ।. वीरगंज मनपाले जथाभावी फोहर गर्नेविरुद्ध केही दिनदेखि जरिवाना शुरू गरेको हो । शुरूमा सचेतना कार्यक्रम गरेको मनपाले समयतालिका अनुसार र तोकिएको ठाउँमा फोहर फाल्न आग्रह गर्दै आएको र सोविरुद्ध कार्य गर्नेलाई पछिल्लो समय जरिवाना गर्दै आएको छ ।. यसै क्रममा बिहीवारसम्म ४६ जनालाई दण्ड जरिवाना गरिएको र आजदेखि सर्वसाधारणलाई पनि जरिवाना शुरू गरिएको संयोजक खेतानले बताए ।. वीरगंज मनपामा जथाभावी फोहर गरेको कसूरमा सबैभन्दा बढी बैंक, वित्तीय संस्था दण्डित हुँदै आएका छन् । आजदेखि सर्वसाधारणलाई पनि फोहर फालेको कसूरमा जरिवाना शुरू गरिएको हो ।. सचेत र जरिवाना गर्दा पनि सर्वसाधारणहरूले जथाभावी फोहर फाल्न नछाडेका कारण उनीहरूलाई दण्डित गरेर जथाभावी फोहर फाल्न हुँदैन भन्नेबारे सचेत गरिएको खेतानले बताए ।",https://eprateekdaily.com/2023/02/02/46733
"डेयरी उद्योग सिल, चारजना पक्राउ",स्थानीय,प्रतीक दैनिक,"माघ १८, २०७९",रौतहट १८ माघ/,"फूलतारा डेयरी उद्योग, गौरका सञ्चालकसहित चारजनालाई प्रहरीले पक्राउ गरेको छ।. राजपुर नगरपालिका–१ भगवानपुर घर भई हाल गौर नपा–५ बस्ने शेख समिम, उनका भाइ मतिउल्लाह, सोही ठाउँका इरफान खान र गरुडा नपा–८ बस्ने सम्मे आलमलाई प्रहरीले पक्राउ गरेको हो।. हिजो राति ७ः३० बजे प्रहरीले सो उद्योगमा दूधबाट उत्पादित सामग्रीमा अखाद्य वस्तु मिसाइएको सूचनाको आधारमा सिलबन्दी गरेको र उत्पादित सामग्री जफत गरी नमूना परीक्ष्Fणको लागि पठाएको जिप्रका, रौतहटका प्रवक्ता प्रहरी नायब उपरीक्षक उमाशङ्करप्रसाद यादवले बताए। खाद्य प्रविधि तथा गुण नियन्त्रण डिभिजन कार्यालय मधेस प्रदेश जनकपुरले उद्योगमा सिलबन्दी गरी दुग्धजन्य पदार्थको नमूना लगेको उनले बताए।. .",https://eprateekdaily.com/2023/02/01/46659
बजार अनुगमन समितिको बैठक,स्थानीय,प्रतीक दैनिक,"माघ १८, २०७९",वीरगंज,वीरगंज महानगरपालिका कार्यालयको बजार व्यवस्थापन तथा अनुगमन समितिको बैठक बुधवार सम्पन्न भएको छ।. बजार व्यवस्थापन तथा अनुगमन समितिका संयोजक उपप्रमुख इम्तियाज आलमको अध्यक्षतामा बसेको बैठकले बजार अनुगमनलाई तीव्रता दिने निर्णय गरेको छ। पसलहरूमा मिति सकिएका खाद्य सामग्री राखिएको गुनासो आएको र त्यस्ता पसलहरूमा अनुगमन गरेर कारबाई गर्ने प्रक्रिया अगाडि बढाउन बैठकमा सहमति भएको बताइएको छ।,https://eprateekdaily.com/2023/02/01/46667
रक्सौलकी छोरी नासाको वैज्ञानिक,स्थानीय,प्रतीक दैनिक,"माघ १८, २०७९",रक्सौल,भारत–नेपाल सीमावर्ती क्षेत्र रक्सौल निवासी डा अंशुकुमारी नासाको वैज्ञानिकमा चयन भएकी छन्। केसिटिसी कलेजका पूर्वप्राध्यापक चन्द्रमा सिंह एवं पूर्वप्रखण्ड शिक्षा पदाधिकारी स्व सविता देवीकी छोरी अंशुलाई नासाको वैज्ञानिकको रूपमा चयन गरिएको हो।. सन् २०२२ मा आइआइटी इन्दौर र झारखण्डको राँचीमा एमएसइटीद्वारा यङ्ग साइन्टिस्ट अवार्डबाट सम्माानित अंशु नासाको वैज्ञानिकमा चयन भएपछि चम्पारणवासीले गर्व महसूस गरेका छन्।,https://eprateekdaily.com/2023/02/01/46674
सहकारीको गोदाममा तालबन्दी,स्थानीय,प्रतीक दैनिक,"माघ १८, २०७९",पर्सागढी,"पर्सागढी नगरपालिका–४ स्थित गतिशील कृषि सहकारी संस्था लि, बर्वाछोटैलीको गोदाममा युवाहरूले तालाबन्दी गरेका छन्।. सहकारीले किसानहरूको लागि भनेर कृषि सामग्री कम्पनीबाट १४० बोरा युरिया मल ल्याएको र वडा कार्यालयनजीकै रहेको ओबिसी भवनमा राखेपछि युवाहरूले तालाबन्दी गरेका हुन्।. सहकारीका सञ्चालकले अनुहार हेरेर युरिया मल बिक्री गर्ने गरेकाले युवाहरूले तालाबन्दी गरेका हुन्। सर्वसाधारण किसान र थोरै खेत हुने किसानलाई मल नहुने तर आसेपासेलाई बेच्ने गरिएकाले सहकारीले राखेको युरिया मलको गोदाममा तालाबन्दी गरिएको एकजना स्थानीयले बताए।",https://eprateekdaily.com/2023/02/01/46655
नेविसङ्घ एकाइ गठन,स्थानीय,प्रतीक दैनिक,"माघ १८, २०७९",वीरगंज,"ठाकुर राम बहुमुखी क्याम्पसमा बिबिएस दोस्रो वर्षमा अध्ययनरत विद्यार्थीहरूको बुधवार भएको भेलाले नेविसङ्घ एकाइ समिति गठन गरेको छ।. विकाश मण्डलको अध्यक्षतामा भएको भेलाले राकेश चौरसियाको अध्यक्षतामा बिबिएस दोस्रो वर्ष नेविसङ्घ एकाइ गठन भएको हो। एकाइ उपाध्यक्ष सुनील मुखिया, रेणु चौधरी, सिद्धार्थ मण्डल, सचिव विकाश महतो, सहसचिव दिनानाथ साह, श्रुति राय, परमानन्द चौधरी, भगवान मुखिया, सागर चौधरी र कोषाध्यक्ष एलिना चौधरीलगायत सदस्यहरू छन्।. कार्यक्रम नेविसङ्घ, पर्साका अध्यक्ष रमेश यादवको प्रमुख आतिथ्यमा भएको थियो भने सचिव फिरोज अन्सारी, सुधांशु चौरसिया, बिटु पटेललगायतको सहभागिता थियो।.",https://eprateekdaily.com/2023/02/01/46653
गहवामाई सौन्दर्यकरणविरुद्ध अन्तरिम आदेश जारी भएन,स्थानीय,प्रतीक दैनिक,"माघ १८, २०७९",वीरगंज,गहवामाई मन्दिरअगाडिको बाटोमा महानगरपालिकाले सवारीसाधन आवतजावतमा रोक लगाएको विषयलाई लिएर उच्च अदालत जनकपुरको अस्थायी इजलास वीरगंजमा परेको रिटमा अदालतले अन्तरिम आदेश जारी गर्न मानेन।. महानगरले मन्दिरअगाडि सौन्दर्यीकरण गरेको र मन्दिर प्रवेशमा सवारीसाधनलाई रोक लगाएको विरुद्धमा बाटो खोलाउन पाउँm भनी स्थानीय रेवतीप्रसाद साहले उच्च अदालत वीरगंज इजलासमा दिएको अन्तरिम आदेश मागलाई अदालतले अस्वीकार गरेको छ। माघ १० गते साहले उच्च अदालतमा दिएको रिटमा माघ १७ गते अदालतले अन्तरिम आदेश जारी गर्न अस्वीकार गरेको हो।. न्यायाधीशद्वय अच्युतप्रसाद भण्डारी र सुदर्शनदेव भट्टको इजलासले अन्तरिम आदेश जारी गर्न अस्वीकार गरेको महानगरपालिकाले जनाएको छ।. धार्मिक पर्यटकीय क्षेत्रको रूपमा विस्तार गर्न सौन्दर्यीकरणको काम गरिरहेको महानगरले मन्दिरअगाडिको सडकका साथै दायाँबायाँ सडकमा पेभर्स लगाउने काम सकाएको छ भने विद्युतीकरण र गार्डेनिड्ढो काम अघि बढाउन लागेको जनाएको छ।,https://eprateekdaily.com/2023/02/01/46684
कबीर परमात्माको निर्वाण दिवस समापन,स्थानीय,प्रतीक दैनिक,"माघ १८, २०७९",वीरगंज,"कबीर परमात्माको निर्वाण दिवसको अवसरमा पूर्ण ब्रह्म कबीर उपासक समाज नेपालले जगत्गुरू तत्वदर्शी सन्त रामपालजी महाराजको सान्निध्यमा सतलोक आश्रम धनुषाको बेलाचापीमा आयोजना गरिएको तीन दिने विशेष कार्यक्रमको आज समापन भएको छ।. माघ १६ गतेदेखि शुरू भएको कार्यक्रमको बुधवार मधेस प्रदेशका मुख्यमन्त्री सरोजकुमार यादवले समापन गरेका थिए। समापन कार्यक्रममा नेपाल, भारत, भुटान, सिक्किमलगायतका देशबाट सहभागीहरूले परमात्मा अमरवाणीको अखण्ड पाठ श्रवण गरेका थिए। सो अवसरमा प्रसाद वितरण गरिएको थियो।. कार्यक्रममा धनुषाका प्रमुख जिल्ला अधिकारी, नेपाल टेलिकम वीरगंज क्ष्Fेत्रीय कार्यालयका प्रबन्धक, सशस्त्र, जनपद प्रहरीका प्रमुखलगायतको सहभागिता थियो।.",https://eprateekdaily.com/2023/02/01/46678
शिक्षक सङ्घ पटेर्वासुगौलीको भेला,स्थानीय,प्रतीक दैनिक,"माघ १८, २०७९",पंचगावाँ,"नेपाल शिक्षक सङ्घ पटेर्वासुगौलीको भेला बुधवार सम्पन्न भएको छ। पटेर्वासुगौली–४ स्थित नेराआवि फरधवामा आयोजित भेलामा सङ्घको अधिवेशन माघ २४ गते गर्ने सहमति भएको छ। यसको लागि माघ १९ गतेदेखि सदस्यता नवीकरण शुरू गर्ने बताइएको छ।. भेलाले गुणस्तरीय शिक्षा प्रदान गर्न सरोकारवाला सबैको भूमिका आवश्यक हुने ठहर गरेको छ। नेपाल शिक्षक सङ्घ, पटेर्वासुगौलीका अध्यक्ष हरिहर यादवको अध्यक्षतामा भएको भेलाले सरकारबाट सूचीकृत भएका सेवासुविधा समयमा प्रदान गर्नुपर्ने, शिक्षामा विभेद अन्त्य गर्नुपर्ने, स्वतन्त्र नियमावली अनुसार काम गर्नुपर्ने वातावरण सिर्जना गर्नुपर्ने, प्रविधिमैत्री बनाइनुपर्नेजस्ता सवालहरूमा छलफल भएको थियो।. अध्यक्ष यादवले छलफलमा उठेका कुरालाई गम्भीरतापूर्वक लिएको बताए। भेलामा इन्द्र गौतम, श्याम घिमिरे, लक्ष्मीनारायण ओझैया, राजेश्वर महतो, मोहन दास, सुनीता चौधरी, सुभाष दास, रामनारायण पञ्जियारलगायतले मन्तव्य व्यक्त गरेका थिए।",https://eprateekdaily.com/2023/02/01/46649
शिक्षा सञ्जाल गठन,स्थानीय,प्रतीक दैनिक,"माघ १८, २०७९",रौतहट,"युकेएइडीको सहयोगमा एक्टिभ परियोजना अन्तर्गत बुधवार पालिकास्तरीय बालिका तथा समावेशी शिक्षा सञ्जाल गठन भएको छ।. गौर नगरपालिकाको सभाकक्षमा आयोजत उक्त कार्यक्रममा गौर नगरपालिकाका प्रमुख शम्भु साह संरक्षक रहनेगरी ११ सदस्यीय समिति गठन भएको आयोजक संस्थाले जनाएको छ।. उपप्रमुख शैलकुमारी साहको संयोजकत्वमा प्रमुख प्रशासकीय अधिकृत सुभाष ठाकुर, उत्तम भट्टराई, सलोनी केशरी, मो इस्लाम, लवकी झा, नन्दनी कुमारी, गणेशप्रसाद यादव, दिलबन्धु यादव, नागेन्द्र मण्डल रहेका छन्।.",https://eprateekdaily.com/2023/02/01/46675
सामानसहित दुई ट्याक्टर नियन्त्रण,स्थानीय,प्रतीक दैनिक,"माघ १८, २०७९",वीरगंज,"जिल्ला प्रहरी कार्यालय, पर्साले बिलबीजकभन्दा बढी खुद्रा सामान र कपडा लोड गरेको ट्याक्टर नियन्त्रणमा लिएको छ।. वीरगंज–२५ आदर्शचोक सडकखण्डबाट भारतीय नम्बरका दुईवटा ट्याक्टर चेकजाँच गर्ने क्रममा बिलबीजकभन्दा बढी सामान बरामद भएपछि कारबाईको लागि राजस्व अनुसन्धान कार्यालय, पथलैयामा बुझाइएको जिप्रका, पर्साले जनाएको छ।",https://eprateekdaily.com/2023/02/01/46683
महानगरका जनप्रतिनिधिलाई भूमिसम्बन्धी प्रशिक्षण,स्थानीय,प्रतीक दैनिक,"माघ १८, २०७९",वीरगंज,"राष्ट्रिय भूमि आयोग, पर्साले बुधवार वीरगंज महानगरपालिकाका वडाध्यक्ष तथा सचिवहरूलाई प्रशिक्षण दिएको छ।. महानगरमा बसोबास गरिरहेका भूमिहीन दलित, भूमिहीन सुकुमबासी र अव्यवस्थित बसोबासीको समस्या समाधानको विषयमा महानगरका जनप्रतिनिधिलाई प्रशिक्षण दिइएको हो।. वडा नं १ देखि १६ का अध्यक्ष तथा सचिवहरूलाई प्रशिक्षण दिइएको वीरगंज मनपाले जनाएको छ। दोस्रो चरणमा १७ देखि ३२ नम्बरसम्मका वडाध्यक्षहरूलाई प्रशिक्षण दिने कार्यक्रम रहेको आयोग, पर्साका अध्यक्ष तबरेज अहमदले जानकारी दिए।. भूमिहीन, सुकुमबासी, दलित एवं अव्यवस्थित बसोबासीहरूको पहिचान कसरी गर्ने, कसलाई भूमि उपलब्ध गराउने, सूचना कसरी सङ्कलन गर्नेलगायतका विषयमा अध्यक्ष अहमदले प्रशिक्षण दिएका थिए।. कार्यक्रममा महानगरका प्रमुख प्रशासकीय अधिकृत लक्ष्मीप्रसाद पौडेलले वडास्तरीय समिति गठन भइसकेको भन्दै आयोगको निर्देशन बमोजिम जनप्रतिनिधिले आवश्यक प्रक्रिया अघि बढाउने विश्वास व्यक्त गरे।. नगरप्रमुख राजेशमान सिंहको अध्यक्ष्Fतामा भएको कार्यक्रममा उपप्रमुख इम्तियाज आलम, आयोगका सदस्य सुरेन्द्र सिंह, हिमालचन्द्र गौतम, हेमकुमारी भट्टराईलगायतको सहभागिता थियो।",https://eprateekdaily.com/2023/02/01/46644
नववर्षमा वीरगंजको नयाँ अनुहार तयार हुन्छ –नगरप्रमुख,स्थानीय,प्रतीक दैनिक,"माघ १८, २०७९",वीरगंज,"वीरगंज महानगरका प्रमुख राजेशमान सिंहले आगामी नयाँ वर्षमा वीरगंजको मुहार फेरिने गरी काम गरिरहेको बताएका छन्। प्रतीक दैनिकसँगको कुराकानीमा उनले वीरगंजका १२ वटा स्थानलाई पर्यटकीय स्थलको रूपमा विकास गर्नेगरी काम भइरहेको बताएका छन्।. शङ्कराचार्यद्वारलाई सौन्दर्यीकरण गर्ने गरी थप कार्यहरू भइरहेको र त्यहाँ पर्यटकलाई आकर्षित गरिने बताए। यसैगरी, पुरानो बसपार्कमा पर्यटक भित्र्याउने गरी आकर्षक बनाउने, माईस्थानस्थित गहवामाई मन्दिरलाई थप आकर्षक बनाउनेतर्फ काम भइरहेको बताएका छन्।. उनले नयाँ बसपार्कलाई थप आधुनिकीकरण गर्नेतर्फ काम भइरहेको बताए।. यसैगरी, चिल्डे«नपार्कलाई अझ व्यवस्थित गर्ने र त्यसलाई बालबालिकाहरूको लागि आकर्षणको केन्द्र बनाउने बताए। वीरगंज–१३ चिनीमिल आवास क्षेत्रमा रहेको पशुपतिनाथको मन्दिरलाई सौन्दर्यीकरण गर्नेगरी काम भइरहेको बताए। त्यहाँ रहेको पोखरीलाई व्यवस्थित गर्ने, मन्दिर सफासुग्घर गर्ने, विद्युतीय उपकरण राखेर उज्यालो बनाउने र आरतीको पनि व्यवस्था गर्ने बताए। वीरगंजका १२ वटा स्थानमा नयाँ वर्ष २०८० को आगमनमैं पर्यटक भित्र्याउने गरी काम गरिरहेको नगरप्रमुख सिंहले बताए।.",https://eprateekdaily.com/2023/02/01/46695
"प्रेस चौतारी, पर्साको बैठक, केन्द्रीय बैठक र कार्यशालाको तयारी",स्थानीय,प्रतीक दैनिक,"माघ १७, २०७९",वीरगंज,"प्रेस चौतारी नेपाल, पर्साको मङ्गलवार बसेको बैठकले यही माघ २९ गते र फागुन १ गते वीरगंजमा हुन लागेको प्रेस चFैतारीको केन्द्रीय बैठक र कार्यशाला गोष्ठीको सम्बन्धमा छलफल गरेको छ।. एमालेका केन्द्रीय तहका नेताहरू तथा प्रचार विभागका पदाधिकारी, सदस्य र चौतारीको देशभरिका १५१ जना सदस्यको माघ २९ र फागुन १ गते वीरगंजमा बसाइ हुने हुँदा उनीहरूको आतिथ्यको तयारीको लागि शाखाले विभिन्न उपसमितिहरू गठन गरेको छ।. आर्थिक समितिको संयोजक शाखा अध्यक्ष श्याम बन्जारा, अतिथि सत्कार समितिका संयोजक नेपाल पत्रकार महासङ्घ, पर्साका अध्यक्ष अनुप तिवारी, प्रचारप्रसार समितिका संयोजक कविता खड्का, आवास व्यवस्थापन समितिका संयोजक तुलसी भण्डारी, मञ्च व्यवस्थापन समितिका संयोजक सफल खतिवडा र खाद्य व्यवस्थापन समितिको संयोजक ग्यासुमियाँ देवानलाई जिम्मेवारी दिइएको सचिव राजेन्द्रसिंह नेपालीले बताए।. बैठकमा चौतारी पर्साका इन्चार्ज शत्रुघ्न नेपाल, बारा इन्चार्ज अच्युत पौडेल, नेपाल पत्रकार महासङ्घका केन्द्रीय सदस्य केसी लामिछाने, प्रेस काउन्सिलका सदस्य लालबाबू शेख, महेशचन्द्र गौतम, सन्तोष पटेल, प्रेस चौतारीका आशिक अन्सारी, राकेश साह, सन्तोष पटेल, आरोहण साह, आनन्द साहलगायतको सहभागिता थियो। बैठक शाखा अध्यक्ष श्याम बन्जाराको अध्यक्ष्Fतामा बसेको थियो।",https://eprateekdaily.com/2023/01/31/46585
कार र ट्रकसहित सामान नियन्त्रण,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46613
आगलागीपीडितलाई लत्ताकपडा वितरण,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46573
बालविवाहसम्बन्धी सचेतना कार्यक्रम,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46582
आमसञ्चार प्राधिकरणद्वारा पर्साका एफएम सञ्चालकहरूसँग छलफल,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46588
छात्राहरूलाई सेनिटरी प्याड,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46579
नि. प्रशासकीय अधिकृत र लेखाका कर्मचारीद्वारा आठ लाख अनियमितता,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46616
"कबीर उपासक समाजद्वारा रक्तदान, सामूहिक विवाह",स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46595
सिम्रौनगढ नगर अस्पतालमा अनिश्चितकालिन तालाबन्दी,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46598
किशोरीहरूलाई ब्याग वितरण,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46591
"जरायो प्रकरणमा १७ जना आरोपित, थप दुईजना पक्राउ, आरक्षले जिल्ला न्यायाधिवक्तालाई प्रतिवेदन बुझायो",स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46601
नेपाली किशोरीको भारतबाट उद्धार,स्थानीय,प्रतीक दैनिक,"माघ १७, २०७९",,,https://eprateekdaily.com/2023/01/31/46576
अघोषित लोडसेडिङ हटाउन वीउवासङ्घको माग,स्थानीय,प्रतीक दैनिक,"माघ १६, २०७९",वीरगंज,"वीरगंज उद्योग वाणिज्य सङ्घको टोलीले उद्योग, वाणिज्य तथा आपूर्ति मन्त्री दामोदर भण्डारीसँग आइतवार भेटघाट गरी औद्योगिक समस्याबारे जानकारी गराएको छ।. सङ्घका अध्यक्ष सुबोध गुप्ताले अघोषितरूपमा दैनिक ५–८ घण्टासम्म लोडसेडिङ भइरहेकोले त्यसबाट मेशिन बिग्रनुका साथै कच्चा पदार्थहरू खराब भइरहेको बताए। उनले अघोषित लोडसेडिङलाई तत्काल हटाउन नसकिए घोषित गरी समयतालिका बमोजिम लोडसेडिङ गर्न आग्रह गरे।. अध्यक्ष्F गुप्ताले धूलोजन्य औद्योगिक कच्चा पदार्थहरू मैत्रीपुल हुँदै आयात हुँदै आएकामा सो रूट परिवर्तन गरी रक्सौल मुख्य बजार–लक्ष्मीपुर–एकीकृत जाँचचौकी कायम गरिएकोमा नेपाली आयातकर्ताहरू मर्कामा परेको बताएका थिए।. उनले नेपालका लागि आयात हुने धूलोजन्य औद्योगिक कच्चा पदार्थहरूको आयातको लागि नेपाली आयातकर्ताहरूले रक्सौल रेलवे साइडिङ–ल्यान्ड कस्टम, रक्सौल–मैत्रीपुलकै बाटोलाई स्तरोन्नति गरी सधैंको लागि सोही बाटो प्रयोग गर्नुपर्ने आग्रह गरे।. अध्यक्ष गुप्ताले बढ्दो ब्याजदर र नेपाल राष्ट्र बैंकद्वारा जारी चालू पूँजी कर्जा निर्देशिका–२०७९ सम्बन्धी समस्या हालसम्म समाधान नभएको बताए। नेपाली खाद्यान्न उद्योगहरूले कच्चा पदार्थको रूपमा प्रयोग गर्ने धान, गहुँ, मकै, गेडागुडी, तोरी, सरसोमा लगाइएको भन्सारदर खाद्यान्न जस्तै चामल, दाल, तेलमा लगाइएको भन्सारदर बराबर नै रहेकाले यस्ता वस्तुमा तयारी वस्तुको भन्दा कम भन्सारदर कायम गरी खाद्यान्न उद्योगहरूको संरक्षण गर्न आग्रह गरे।. उनले वीरगंज–पथलैया औद्योगिक कोरिडोरलाई औद्योगिक क्षेत्र घोषणा गरी औद्योगिक विकासमा मदत गर्न आग्रह गरे। उनले औद्योगिक सुरक्षा बलको पुनस्र्थापना, श्रमिक अस्पताल निर्माण गर्न मन्त्री भण्डारीको ध्यानाकर्षण गरे।. उद्योग, वाणिज्य तथा आपूर्ति मन्त्री भण्डारीले औद्योगिक समस्याहरू बिस्तारै न्यूनीकरण गर्दै जाने बताए। उनले डस्टी कार्गोको भण्डारण तथा आयातसम्बन्धी समस्यालाई नेपाल तथा भारतका सम्बन्धित निकायसँगको सहकार्यमा समाधान गर्न पहल गर्ने आश्वासन दिए। लोडसेडिङ र बैंकिङ र औद्योगिकसम्बन्धी समस्या समाधान गर्न पहल गर्ने बताए। सो अवसरमा सङ्घका उपाध्यक्ष माधव राजपाललगायतको सहभागिता थियो।",https://eprateekdaily.com/2023/01/30/46496
प्रहरीले दुःख दिएको होटल व्यवसायीको गुनासो,स्थानीय,प्रतीक दैनिक,"माघ १६, २०७९",वीरगंज,"वीरगंजका होटल व्यवसायीहरूको भेला सोमवार सम्पन्न भएको छ।. भेलामा होटल व्यवसायीहरूले प्र्रहरी कारबाईको आलोचना गरेका थिए। कोरोनाका कारण सबैभन्दा बढी मारमा परेका होटल व्यवसायीलाई सरकारले केही गर्न नसकेको र अहिले अनुकूल अवस्थामा प्रहरीले विभिन्न बहानामा दुःख दिंदै आएको भनी प्रहरीको आलोचना गरेका थिए।. होटल व्यवसायलाई धराशयी पार्ने गरी प्रहरीले छापा मार्ने, ग्राहक समात्ने, मुद्दा लगाउने जस्ता कामले वीरगंजमा होटल व्यवसाय थलिएको व्यवसायीहरूले गुनासो गरे। उनीहरूले घण्टाघर, लिङ्करोडका होटलहरूमा यौनजन्य व्यवसायको आरोपमा प्रहरीले धरपकड गरी मुद्दा मामिला गरेकामा गम्भीर आपत्ति प्रकट गरे। उनीहरूले गलत क्रियाकलाप गर्ने होटल व्यवसायीलाई कारबाई हुनुपर्ने भन्दै सबैलाई एकै किसिमले दुःख दिएको बताए।. होटल व्यवसायी सङ्घ वीरगंजका अध्यक्ष दीपकमान श्रेष्ठको अध्यक्ष्Fतामा भएको कार्यक्रममा वरिष्ठ उपाध्यक्ष विद्यालालप्रसाद श्रेष्ठ, सचिव तबरेज आलमलगायतको सहभागिता थियो।",https://eprateekdaily.com/2023/01/30/46507
शहीद मुखलाल स्मृति प्रतिष्ठानको साधारणसभा,स्थानीय,प्रतीक दैनिक,"माघ १६, २०७९",निजगढ,"शहीद मुखलाल स्मृति प्रतिष्ठान नेपालको वार्षिक साधारणसभा तथा रेडियो निजगढको चौथो वार्षिक भेला सोमवार निजगढमा सम्पन्न भएको छ। प्रतिष्ठानका अध्यक्ष एवं पूर्वमन्त्री पुरुषोत्तम पौडेलले शहीदहरूका त्याग र बलिदानलाई कहिल्यै झुक्न दिन नहुने बताउँदै समाजलाई रूपान्तरण गर्ने पहिलो आधार शिक्षा, स्वास्थ्य, कृषि रहेको बताए।. “जबसम्म मानवमा चेतना जागृत हुँदैन, तबसम्म सडक, बाटोघाटो, पुल, पुलेसा, ठूला भवन अर्थहीन हुन्छन्। त्यसैले समाज परिवर्तनका लागि पहिले शिक्षाको स्तरलाई माथि उकास्नै पर्छ,” उनले भने। नेपालको पहिलो कम्युनिस्ट शहीद बाराका मुखलाल रहेको अध्यक्ष पौडेलले बताए। शुरूका वर्षहरूमा शहीद मुखलालको नाममा शिक्षा, खेलकूद, साहित्यलगायत विभिन्न विधालाई समेटेर कार्यक्रमहरू गरे पनि पछिल्लो समयमा क्रियाशील हुन नसके पनि क्रियाशील बनाउने प्रयास भइरहेको उनले जानकारी दिए।. कार्यक्रममा प्रदेशसभा सदस्य देवनारायण चौधरीले शहीदहरूका सपनालाई साकार बनाउने थप जिम्मेवारी हाम्रो काँधमा आएको बताउँदै सबै एकजुट हुनुपर्ने बताए।. कार्यक्रममा प्रदेशसभा सदस्य देवनारायण चौधरी, निजगढका प्रमुख सुरथ पुरी, वडाध्यक्ष घनश्याम तिमल्सिनालगायतलाई प्रतिष्ठानले सम्मान गरेको थियो। सो अवसरमा निजगढ नगरभित्रका सामुदायिक विद्यालयहरूमध्येबाट सर्वोत्कृष्ट अङ्क ल्याइ उत्र्तीण हुने गौरीशङ्कर माविमा अध्ययनरत विवश श्रेष्ठ, स्नातक तहको परीक्षामा निजगढभित्र सर्वोत्कृष्ट अङ्क ल्याइ उत्र्तीण भएकी गौरीशङ्कर क्याम्पसमा अध्ययनरत नुरजहाँ खातुनलाई टङ्कनाथ–रत्नकुमारी स्मृति अक्षयकोषद्वारा स्थापित सम्मानपत्रसहित १०/१० हजार नगद पुरस्कार प्रदान गरिएको थियो। वार्षिक प्रगति प्रतिवेदन सुदर्शन कोइराला, लेखापरीक्षण प्रतिवेदन रुद्र धिताल र स्वागत एकबहादुर श्रेष्ठले गरेका थिए।. कार्यक्रममा रामप्रसाद गौतम, ढुण्ढीराज उप्रेती, बद्रीनारायण झा, हस्तबहादुर लामा, यादव तिमल्सिना, मनोज पौडेललगायत सहभागी थिए।. कार्यक्रमको सञ्चालन गोकुल घोरसाइनेले गरेका थिए भने कार्यक्रम सगरमाथा सहकारी संस्थाको सभाहलमा सम्पन्न भएको थियो।",https://eprateekdaily.com/2023/01/30/46522
गोतामे पत्रकारिता पुरस्कार झालाई,स्थानीय,प्रतीक दैनिक,"माघ १६, २०७९",वीरगंज,"पत्रकार गोपालचन्द्र गौतम स्मृति पत्रकारिता पुरस्कार–२०७९ धनुषाकी पत्रकार मनिका झालाई प्रदान गर्ने निर्णय गरिएको छ।. गोपालचन्द्र गौतम स्मृति प्रतिष्ठानका अध्यक्ष जगदीशप्रसाद शर्माको अध्यक्षतामा सोमवार बसेको बैठकले यस वर्षको पत्रकार गोपालचन्द्र गौतम स्मृति पत्रकारिता पुरस्कार धनुषाबाट पत्रकारिता गर्दै आएकी झालाई प्रदान गर्ने निर्णय गरिएको सचिव हिमालचन्द्र गौतमले बताए। झालाई १२औं संस्करण पुरस्कार अन्तर्गत एक तोला सुनको तक्मा पत्रकार गोपालचन्द्र गौतमको पुण्यतिथि फागुन २ गते प्रदान गरिने सचिव गौतमले बताए।. पुरस्कृत झा नेपाल पत्रकार महासङ्घ, धनुषाकी अध्यक्ष र अन्नपूर्ण पोस्टकी प्रदेश प्रमुख हुन्।. बैठकमा उपाध्यक्ष चन्द्रकिशोर झा, कोषाध्यक्ष शत्रुघ्न नेपाल, सदस्यहरू महेशचन्द्र गौतम, विकाश शर्मा, अनुप तिवारीलगायतको सहभागिता थियो।.",https://eprateekdaily.com/2023/01/30/46541
पोलियो अन्त्यका लागि सचेतना –याली,स्थानीय,प्रतीक दैनिक,"माघ १६, २०७९",,,https://eprateekdaily.com/2023/01/30/46515
धनुषा र महोत्तरीमा निमन्त्रण –याली,स्थानीय,प्रतीक दैनिक,"माघ १६, २०७९",वीरगंज,"जगत्गुरु तत्वदर्शी सन्त रामपालजी महाराजका भक्तहरूले सोमवार धनुषा र महोत्तरी जिल्लामा निमन्त्रण –याली निकालेका छन्। माघ १८ गते कबीर परमेश्वर निर्वाणको दिवस मनाउने भएकोले सोमा सहभागी हुन उनीहरूले निमन्त्रण –याली निकालेका हुन्।. धनुषास्थित महेन्द्रनगरनजीक बेलाचापीमा रहेको सतलोक आश्रम धनुषामा माघ १६–१८ गतेसम्म निश्शुल्क मन्त्रदीक्षा, दाइजोरहित विवाह (रमैणी), सत्सङ्ग तथा विशाल भण्डारा कार्यक्रमको आयोजना गरिने र सोमा सहभागी हुन शनिवारदेखि महेन्द्रनगरदेखि जनकपुर, जलेश्वर, गौशाला, बर्दिबास, ढल्केबर हुँदै पुनः महेन्द्रनगरसम्म निमन्त्रण –याली निकालिएको हो।",https://eprateekdaily.com/2023/01/30/46503
नर्सिङ क्याम्पसलाई मेडिकल कलेज बनाउन पहल गर्छु –नगरप्रमुख,स्थानीय,प्रतीक दैनिक,"माघ १६, २०७९",वीरगंज,"वीरगंज महानगरका प्रमुख राजेशमान सिंहले वीरगंज नर्सिङ क्याम्पसलाई मेडिकल कलेजको रूपमा रूपान्तरण गर्न जरुरी भएको बताएका छन्।. क्याम्पसको ४७औं वार्षिकोत्सवको अवसरमा सोमवार आयोजित कार्यक्रमको उद्घाटन गर्दै उनले सबैको साथ र सहयोग रहेमा मेडिकल कलेजको लागि महानगरले पहल गर्ने बताए। बजेटको अभावमा भएको संरचना जोगाउन नर्सिङ क्याम्पसलाई अप्ठेरो भएको भन्दै उनले क्याम्पसले सहयोग गरेको खण्डमा महानगरले यसको नेतृत्व लिने बताए। उनले प्रत्येक वर्षायाममा क्याम्पस डुबानमा पर्ने भएपनि आगामी वर्ष यो समस्या महानगरले समाधान गर्ने आश्वासन दिए। उनले स्वास्थ्य क्ष्Fेत्रमा नर्सिङ जनशक्ति उत्पादनको लागि वीरगंज नर्सिङ क्याम्पसको योगदानको प्रशंसा गरे।. क्याम्पस प्रमुख जमुना भट्टराईको अध्यक्षतामा भएको कार्यक्रममा मधेस प्रदेशका पूर्वमुख्यमन्त्री लालबाबूराउत गद्दी, उपप्रमुख इम्तियाज आलम, ठाराब क्याम्पसका प्रमुख उमेश चौरसिया, नारायणी अस्पतालका सुपरिटेन्डेन्ट डा चितरञ्जन साहलगायतको सहभागिता थियो।",https://eprateekdaily.com/2023/01/30/46519
शहीद दिवसको अवसरमा दीप प्रज्वलन,स्थानीय,प्रतीक दैनिक,"माघ १६, २०७९",वीरगंज,"शहीद दिवसको अवसरमा नेपाली काङ्ग्रेस प्रदेश कार्यसमितिले छिपहरमाई गाउँपालिकामा दीप प्रज्वलन गरेको छ।. छिपहरमाई गापा–५ भिस्वामा दीपेन्द्र सिंहको अध्यक्ष्Fता तथा नवीन सिंहको प्रमुख आतिथ्यमा भएको दीप प्रज्वलन कार्यक्रममा जगरनाथपुर गापाका अध्यक्ष्F यशवन्त यादव, किशोरी साह, रामेश्वर महतो, धुरेन्द्र साहलगायतको सहभागिता थियो।",https://eprateekdaily.com/2023/01/30/46500
कबाडीकरको नाममा अवैध असुली,स्थानीय,प्रतीक दैनिक,"माघ १६, २०७९",वीरगंज,"वीरगंज महानगरपालिका कार्यालयले ठेक्कामार्फत असुल गरिरहेको कबाडी कर ठेकेदारले तोकिएको स्थानभन्दा बढी स्थानमा ढाँट राखी कर उठाइरहेको व्यापारीहरूले आरोप लगाएका छन्।. महानगरबाट चालू आवका लागि ऊन, खोटो, जडीबुटी, बनकसलगायत कबाडी मालको कर उठाउन रु छ करोड १९ लाख ८६ मा मेदान्ता कन्स्ट्रक्सन प्रालिले सकार गरेको थियो।. महानगरले कर असुल गर्न ठेकेदार पक्षसँग सशर्त २४ वटा वस्तुबाट महानगरका १३ स्थानमा ढाँट राखी कर उठाउन सम्झौता गरेको थियो। तर सम्झौताविपरीत ठेकेदारले सबै मालसामानबाट कबाडीकर असुल गरिरहेको व्यापारीहरूले आरोप लगाएका छन्। उनीहरूले महानगरसँग कबाडीकर सङ्कलनका लागि तोकिएका १३ वटा स्थानबाहेक पनि ठेकेदारले ढाँट राखेर कर असुल गरिरहेको बताए।. आइसिपी तथा ड्राइपोर्टबाट आउने–जाने सबै लोड/अनलोड गाडीहरूबाट ठेकेदारले कबाडीकर उठाइरहेको छ। ठेकेदारले अवैध तरीकाले रकम उठाइरहे पनि स्थानीय प्रहरी प्रशासन मौन छ। रातिको समयमा भारतीय नम्बरका गाडीहरूबाट नियमविपरीत कर असुल भइरहेको भारतीय सवारीचालकहरूले गुनासो गरेका छन्।. तोकिएका स्थानभन्दा बाहेक ढाँट राखेर कबाडीकर असुल भइरहेको भनेर महानगरमा ठेकेदारविरुद्ध मौखिक उजूरीहरू परे पनि यसबारेमा महानगरले ठेकेदारलाई तह लगाउन सकेको छैन। व्यापारीहरूले पटक–पटक महानगरमा पुगी घटनाबारे जानकारी गराएको तर कर्मचारीहरूले ठेकेदारविरुद्ध कुनै कारबाही प्रक्रिया अगाडि नबढाएकाले ठेकेदारको मनोबल उच्च भएको आरोप लगाएका छन्।. महानगरले कबाडीकर सङ्कलनका लागि ठेकेदारलाई जगदम्बा इन्टरप्राइजेज केराढोका, जगदम्बा सिमेन्ट उद्योगचोक, अम्बे सिमेन्टचोक, ज्योति स्पिनिङचोक, जगरनाथपुर नहर, गण्डक नहर, तेजबहादुर अमात्य सालिक, लक्ष्मणवा, इनर्वा, शङ्कराचार्यद्वार, श्रीपुर, पद्मरोड, विन्ध्यवासिनी, बहुअरी ड्राइपोर्ट चोकमा ढाँट राख्न इजाजत दिएको छ। तर ठेकेदारले सो सम्झौताविपरीत आइसिपी गेटअगाडि पनि ढाँट राखेर कबाडीकर सङ्कलन गरिरहेको छ। तोकिएका स्थानभन्दा बढी स्थानबाट कर उठाउँदा भारतीय चालकहरू पीडित भएका छन्।. महानगरले ऊन, जडीबुटी, सीसा काँच, स्क्रेप, पुरानो फलाम, स्टील, टायर, ट्युब, पुरानो ड्रम, कागज, प्लास्टिक, भुस, चोकर, ब्रान्ड, पराल, कबाड सामान, छाला, जलेको मोबिल, पुरानो पित्तल र पुराना मेशिनरी औजार, काठदाउरा, इँटा, हाड, सिङ, प्वाँख, ढुटो, पिना, चुनी, दालको भाप, जिङ्क, उद्योगबाट उत्पादित सिमेन्ट आदिबाट कबाडी कर उठाउनुपर्नेमा ठेकेदारले तेस्रो मुलुकबाट आयातित सामानमा पनि कर लिने गरेको आरोप छ। ठेकेदारले अवैधरूपमा ढाँट राखेर बाउन्सरहरूमार्फत कबाडीकर उठाउन भारतीय चालकहरूलाई प्रताडितसमेत गर्ने गरेको गुनासो छ।. ठेकेदारद्वारा दोस्रो किस्ता बुझाउन आनाकानी. चालू आव २०७९/८० का लागि मेदान्ता कन्स्ट्रक्सनले महानगरलाई दिनुपर्ने दोस्रो किस्ता अहिलेसम्म बुझाएको छैन। सम्झौता अनुसार मङ्सिर १ गतेभित्र दोस्रो किस्ताबापतको रु दुई करोड १३ लाख ३५ हजार बुझाउनुपर्नेमा अहिलेसम्म नबुझाएको राजस्व महाशाखा प्रमुख मनोज कर्णले बताए।. ठेकेदार दुई महीनादेखि सम्पर्कबाहिर रहेको प्रमुख कर्णले बताए। उनले सम्झौता अनुसार फलाममा लाग्ने दस्तुर केही घटबढ भएकोले ठेकेदारले सो रकम बुझाउन आलटाल गरेको बताए। फलाम प्रतिकिलो दुई रुपैयाँका दरले करअसुल गर्नुपर्नेमा हाल आएर प्रतिकिलो ७५ पैसाको दरले कर उठाउने निर्णय महानगरले गरेपछि ठेकेदारले दोस्रो किस्ता बराबरको रकम बुझाउन आलटाल गरेको राजश्व महाशाखा प्रमुख कर्णले बताए।",https://eprateekdaily.com/2023/01/30/46529
पुनर्बहालीको माग गर्दै धर्ना,स्थानीय,प्रतीक दैनिक,"माघ १६, २०७९",पर्सागढी,पर्सागढी नगरपालिका अन्तर्गत स्वास्थ्य सेवा केन्द्रमा कार्यरत १३ जना करारका कर्मचारीले विनाकारण निष्कासित गरिएको भन्दै धर्ना जारी राखेका छन्।. पुनर्बहालीको माग गर्दै उनीहरूले नगरपालिकाको मूलगेटअगाडि पाल टाँगेर विभिन्न मागसहित धर्ना दिएका हुन्। धर्ना माघ २० गतेसम्म जारी रहने र माग सम्बोधन नभए चरणबद्ध आन्दोलनको घोषणा गर्ने उनीहरूले बताएका छन्।,https://eprateekdaily.com/2023/01/30/46511
शहीद दिवसको अवसरमा शहीदका सालिकमा माल्यार्पण,स्थानीय,प्रतीक दैनिक,"माघ १६, २०७९",,,https://eprateekdaily.com/2023/01/30/46537
भुक्तानी माग गर्दै कार्यालय प्रमुखको ध्यानाकर्षण,स्थानीय,प्रतीक दैनिक,"माघ १६, २०७९",वीरगंज,"डेढ वर्षदेखि गरेको कामको भुक्तानी नपाएको भनेर उपभोक्ता सङ्घर्ष समितिले सोमवार जलस्रोत तथा सिंचाइ मन्त्रालय मातहतको लालबकैया–वाग्मती नदी नियन्त्रण परवानीपुरको ध्यानाकर्षण गराएको छ।. आव २०७८/७९ मा बाढी आएपछि तत्कालीन कार्यालय प्रमुख अख्लाख सिद्धिकी र तत्कालीन रौतहटका प्रमुख जिल्ला अधिकारी इनरदेवप्रसाद यादवको मौखिक आदेशमा ११ वटा उपभोक्ता समितिले असारदेखि भदौसम्म तीन महीनामा जाली, बोरा, बाँस, पाइपिङ, प्रकोप फिलिङलगायतका तटबन्धको काम गरेका थिए।. तत्कालीन कार्यालय प्रमुख सिद्धिकी र प्रजिअ यादवको मौखिक आदेशमा नदी कटान भएको क्षेत्रमा तटबन्धको काम गरिएको थियो। अहिले दुवैजनाको सरुवा भइसकेको छ। सोको भुक्तानी करीब दुई करोड अहिलेसम्म पाउन नसकेको भन्दै सङ्घर्ष समितिका अध्यक्ष तथा वाग्मती नदीमा जाली, बोल्डर तथा तटबन्ध निर्माण उपभोक्ता समितिका कुमारसानु साहले बताए। उनले मौखिक आदेशमा काम गरेको र अहिले सोको भुक्तानी माग्दा बहालवाला कार्यालय प्रमुखले २५ प्रतिशत कमिशन माग गरेको आरोप लगाए।. प्रमुखले मागेको कमिशन नदिंदा भुक्तानीमा ढिला गरेको उनको आरोप छ। कार्यालय प्रमुख मनोज पटेलले मौखिक आदेशमा काम भएको र आफूअघिका कार्यालय प्रमुखले सम्झौतापत्र, कार्यादेश नदिएको र यस सम्बन्धमा विभागमा जानकारी गराउँदा विभागबाट प्राविधिक टोली आएर चेकजाँच गरेको बताए। चेकजाँचको क्रममा कार्य भएको पाइए पनि विभागले भुक्तानीको लागि अहिलेसम्म रकम नपठाउँदा समस्या भएको बताएका छन्।.",https://eprateekdaily.com/2023/01/30/46525
पर्सागढीका तीनवटै स्वास्थ्य केन्द्र सञ्चालन,स्थानीय,प्रतीक दैनिक,"माघ १५, २०७९",बिरुवागुठी,"पर्सागढी नगरपालिकाका तीनवटै आधारभूत स्वास्थ्य केन्द्र आइतवारदेखि सञ्चालनमा आएका छन् । पर्सागढी नगरपालिकाको पुस २८ गते बसेको कार्यपालिका बैठकले आठजना स्वास्थ्यकर्मी र पाँचजना कार्यालय सहायक गरी १३ जनालाई हटाएपछि नगरपालिकामा रहेका तीनवटा स्वास्थ्य केन्द्रको सेवा बन्द भएको थियो ।. आइतवारदेखि अन्यत्र स्वास्थ्य संस्थाबाट स्वास्थ्यकर्मी ल्याएर सेवा सुचारु गरिएको छ । स्वास्थ्य शाखा प्रमुख नारायण पौडेलले नगरप्रमुख, उपप्रमुख, सम्बन्धित वडाध्यक्ष र प्रहरीको रोहबरमा निष्कासित स्वास्थ्यकर्मीहरूले स्वास्थ्य सेवा केन्द्रका साँचो बुझाएपछि आजबाट सेवा सुचारु भएको बताए । उनले वडा नं १ बागवन्नास्थित स्वास्थ्य चौकीमा अहेब अजयकुमार चौधरी, वडा नं ७ बागेश्वरी स्वास्थ्य केन्द्रमा अहेब सुनीलकुमार गिरी र वडा नं ९ को आधारभूत स्वास्थ्य केन्द्रमा मनोज राउतलाई तत्काल खटाइएको बताए ।. यसअघि तीनवटा आधारभूत स्वास्थ्य सेवा केन्द्रबाट हटाइएका १३ जना करारका कर्मचारीले नगरप्रमुख गोकर्ण पाठकलाई पुनर्बहालीको माग गर्दै १० बुँदे ज्ञापनपत्र बुझाएका थिए भने चार दिनदेखि नगरपालिकाअगाडि धर्नामा बसेका छन् ।. नगरप्रमुख पाठकले नगरपालिकाले उनीहरूको वार्षिक ४६ लाख तलब धान्न नसक्ने र स्वास्थ्य मन्त्रालयले खर्च नबेहोरेकोले हटाइएको बताए । मन्त्रालयले खर्च बेहोरेको खण्डमा यस सम्बन्धमा विचार गर्न सकिने उनको भनाइ छ ।",https://eprateekdaily.com/2023/01/29/46442
राममूर्ति बनाउन कालीगण्डकी शिलाको सांसद यादवद्वारा क्षमापूजा,स्थानीय,प्रतीक दैनिक,"माघ १४, २०७९",वीरगंज,"बाराको पथलैया आइपुगेको भगवान् रामको जन्मभूमि अयोध्यामा निर्माण हुन लागेको राम मन्दिरमा बन्ने राममूर्तिका लागि प्रयोग हुने नेपालको कालीगण्डकी नदीको शिलाको सांसद प्रदीप यादवले क्षमापूजा गरेका छन् ।. म्याग्दी जिल्लाको बेनीस्थित कालीगण्डकी नदी किनारबाट उत्खनन गरिएको हजारौं वर्ष पुरानो शिला नेपालका विभिन्न शहर हुँदै जनकपुर लैजाने क्रममा शनिवार पथलैया आइपुगेको अवसरमा सांसद यादव सो ठाउँमा पुगेर आज शिलाको क्षमापूजा र गङ्गापूजन गरेका थिए ।. सांसद यादवले शिलाको पूजा गर्दै परापूर्वकालदेखि नेपाल र भारतबीच धार्मिक र ऐतिहासिक सम्बन्ध रहेको बताउँदै यहाँको शिला लगेर मूर्ति बनाउँदा सम्बन्ध थप प्रगाढ हुने र नेपालको कालीगण्डकीको महत्व अझै बढ्ने बताए ।. क्षमापूजाका लागि वीरगंज महानगरपालिकाका प्रमुख राजेशमान सिंह, वीरगंज उद्योग वाणिज्य सङ्घका पूर्वअध्यक्ष एवं नेपाल–भारत सहयोग मञ्चका अध्यक्ष अशोक बैदलगायतको सहभागिता थियो ।",https://eprateekdaily.com/2023/01/28/46403
"मालपोत कार्यालय, पर्सामा लेखापढी बन्द",स्थानीय,प्रतीक दैनिक,"माघ १६, २०७९",,,https://eprateekdaily.com/2023/01/30/46478
मसला बोकेको ट्रक नियन्त्रण,स्थानीय,प्रतीक दैनिक,"माघ १६, २०७९",वीरगंज,"जिल्ला प्रहरी कार्यालय, पर्साले बिलबीजकभन्दा बढी मसला लोड गरेको एउटा ट्रक नियन्त्रणमा लिई अनुसन्धानको लागि राजस्व अनुसन्धान कार्यालय, पथलैयामा बुझाएको छ।. वीरगंजबाट काठमाडौंतर्फ गइरहेको ग.२ख ५७१ नम्बरको ट्रकलाई आइतवार वीरगंज महानगरपालिका–९ रेलवे सडकखण्डमा चेकजाँच गर्ने क्रममा बिलबीजक शङ्कास्पद देखिएपछि नियन्त्रणमा लिएको जिप्रका, पर्साले जनाएको छ।. ट्रकबाट धनिया, खुर्सानी, जीरालगायतका मसला फेला परेपछि अनुसन्धानको लागि राजस्व अनुसन्धान कार्यालय, पथलैयामा बुझाइएको जिप्रका, पर्साले जनाएको छ।",https://eprateekdaily.com/2023/01/30/46493
फोहर गर्ने तीनवटा संस्थालाई जरिवाना,स्थानीय,प्रतीक दैनिक,"माघ १५, २०७९",वीरगंज,"वीरगंज महानगरपालिकाले जथाभावी फोहर गरेको, बिरुवा र ट्रीगार्ड भत्काएको कसूरमा तीनवटा संस्थालाई जरिवाना गरेको छ ।. स्वच्छ हराभरा वीरगंज अभियानका संयोजक प्रकाश खेतानले एनआइसी एशिया बैंकले आफ्नो नयाँ भवन निर्माणको क्रममा फूटपाथमा रहेको ट्रीगार्ड भाँचेर बिरुवा नष्ट गरेको र उक्त स्थानमा फोहर गरेको कसूरमा पाँच हजार रुपैयाँ जरिवाना गरिएको बताए ।. यसैगरी, माछापुच्छ बैंक र कलवार सेवा सदनलाई जनही रु एक हजार जरिवाना गरिएको उनले बताए । वीरगंज मनपाले जथाभावी फोहर गर्नेलाई केही समयदेखि दण्ड जरिवाना गर्दै आएको सरसफाइ अधिकृत सर्फुद्दीन मियाँले बताए । उनले जरिवाना गर्ने कार्य जारी रहेको र यो अवधिमा सबैभन्दा बढी बैंक, वित्तीय संस्थाहरू कारबाईमा परेको बताए । जरिवाना गर्न शुरू गरिएपछि व्यापारिक प्रतिष्ठान, पसलेहरूबाट फोहर फाल्न कमी भएपनि बैंक तथा वित्तीय संस्थाले यस्तो कार्यलाई निरन्तरता दिइरहेको उनको आरोप छ ।",https://eprateekdaily.com/2023/01/29/46427
पटेर्वासुगौलीमा पढाइ मेला कार्यक्रम,स्थानीय,प्रतीक दैनिक,"माघ १६, २०७९",पचगावाँ,"पटेर्वासुगौली गाउँँपालिका–४ स्थित नेपाल राष्ट्रिय आधारभूत विद्यालय सुगौलीदापमा सिकाइ निरन्तरता अभियान अन्तर्गत पढाइ मेला सम्पन्न भएको छ।. एनसेट नेपाल, एजुकेशन नेपाल, युनिसेफ नेपालको सहयोगमा एक दिने पढाइ मेला कार्यक्रम भएको हो। मेलामा बालविकासदेखि कक्षा तीनका बालबालिकाहरूलाई पढ्ने सीपको विकास, बालबालिकामा निहित ज्ञान–सीपको प्रदर्शनी गरिएको प्रमुख प्रशासकीय अधिकृत सन्देशकुमार यादवले बताए।. गापाध्यक्ष दिनेशकुमार चौधरीले बालविकासमा पढ्ने बालबालिकाहरू एक मिनेटमा ६० वटा अक्षर पढेका र कक्षा अनुसार बालबालिकामा राम्रो उपलब्धि देखा परेको बताए।. विद्यालय व्यवस्थापन समितिका अध्यक्ष गौरीशङ्कर दासको अध्यक्षतामा भएको कार्यक्रममा शिक्षा शाखा प्रमुख शम्भु साह, वडाध्यक्ष वासु पञ्जियार, लोकराम भुल, शिक्षक श्याम घिमिरे, सुभास दास, रामाशङ्कर राउतलगायतको सहभागिता रहेको कार्यक्रम संयोजक मित्रदेव यादवले बताए। कार्यक्रमको सञ्चालन शिक्षक दुखा चौधरीले गरेका थिए।",https://eprateekdaily.com/2023/01/30/46487
दुई महिलासहित ५५ जनाद्वारा रक्तदान,स्थानीय,प्रतीक दैनिक,"माघ १५, २०७९",वीरगंज,"नेकपा माओवादी केन्द्रनिकट प्रेस सेन्टर नेपालको १९औं स्थापना दिवसको अवसरमा पर्सा शाखाले रक्तदान कार्यक्रम गरेको छ ।. आइतवार आयोजित रक्तदान कार्यक्रममा दुईजना महिलासहित ५५ जनाले रक्तदान गरेको रक्तसञ्चार केन्द्र, वीरगंजका प्राविधिक जीतेन्द्र कुशवाहाले बताए । उषा उप्रेती, सन्तोष पौडेल, उज्ज्वल पौडेल, सरितादेवी घिमिरे, ईश्वर रानामगर, दिलीपराज कार्की, महेशसिंह धामी, अमिताभबच्चन दास, सब्दर हुसेन, अशोक सङ्ग्रौला, अनिल साह, अर्जुन गुप्तालगायतले रक्तदान गरेको केन्द्रका प्राविधिक झाले बताए ।. प्रेस सेन्टर जिल्ला समन्वय समिति, पर्साका अध्यक्ष दीपक गौतमको अध्यक्षतामा भएको कार्यक्रममा सेन्टरका केन्द्रीय उपाध्यक्ष गोविन्द देवकोटा, ब्लड डोनर्स एशोसिएशन पर्साका सचिव अरविन्द सिंह, नेरेसो, पर्साका उपसभापति मधु राणा, नेपाल पत्रकार महासङ्घका सचिव दीपेन्द्र चौहान, केन्द्रीय सदस्य केसी लामिछाने, प्रहरी उपरीक्षक कोमल शाहलगायतको सहभागिता रहेको सेन्टरका केन्द्रीय सदस्य नीरज पिठाकोटे मगरले बताए ।",https://eprateekdaily.com/2023/01/29/46430
प्रहरी कारबाईप्रति होटल व्यवसायी दुःखी,स्थानीय,प्रतीक दैनिक,"माघ १५, २०७९",वीरगंज,"जिल्ला प्रहरी कार्यालय, पर्साले एउटै किसिमको मुद्दामा फरक ढङ्गले मुद्दा दर्ता गरेपछि पर्साको होटल व्यवसायी सङ्घले आपत्ति जनाएको छ । जिल्ला प्रहरी कार्यालय, पर्साले एकै प्रवृत्तिका मुद्दालाई लेनदेनको भरमा फरक–फरक किसिमले मुद्दा दर्ता गरेपछि आलोचना शुरू भएको हो ।. पर्सा प्रहरीले पुस २६ गते दिउँसो बसपार्कस्थित एउटा होटलबाट एकजना महिलासहित तीनजना पुरुषलाई यौन क्रियाकलाप गरेको आरोपमा पक्राउ गरेको थियो । पक्राउ परेका महिलाबाहेक तीनजना पुरुषमाथि जघन्य अपराध अन्तर्गत मानव बेचबिखन तथा ओसारपोसारको मुद्दा दर्ता गरेको थियो । सोही प्रकृतिको मुद्दा अन्तर्गत माघ १२ गते बिहीवार दिउँसो बसर्पाकमा रहेको पाल्पाली होटलका सञ्चालकसहित छजना महिला/पुरुषको जोडीलाई प्रहरीले पक्राउ गरेको थियो । पक्राउ परेकामध्ये छ जोडीलाई प्रहरीले विनाशर्त जिल्ला प्रहरी कार्यालयबाट नै छोडिएको थियो भने होटल सञ्चालकमाथि प्रहरीले अभद्र व्यवहारको मुद्दा दर्ता गरेको छ ।. एकै प्रवृत्तिका मुद्दामा पर्सा प्रहरीले फरक–फरक ढङ्गको मुद्दा दर्ता गरी होटल व्यवसायीमाथि अन्याय गरेको भन्दै अहिले आलोचना भएको हो । एकजना होटल व्यवसायीले बसपार्कमा रहेको भानु प्लाजा होटलबाट केही दिनअघि चारजना भारतीयसहित दुईजना महिलालाई पर्सा प्रहरीले पक्राउ गरेको थियो । सोमध्ये दुईजना भारतीय र एकजना सञ्चालकमाथि मुद्दा चलाएकोमा उनीहरू शुक्रवार धरौटीमा रिहा भए ।. यो उदाहरण मात्र हो, पर्सा प्रहरीले यस्तै खाले मुद्दामा धेरैजना सर्वसाधारणलाई फसाएको बताइन्छ । पर्सा प्रहरीले धरपकड गरी रकम असुल गरिरहेको आरोप छ । जसले गर्दा वीरगंजका होटल व्यवसायी बढी मारमा परेका छन । होटलमा बास बस्नेलाई रीत पुर्याइ कोठा भाडामा दिंदा पनि प्रहरीले अहिले होटलमा छापामारी गरिहेकोले कोही पनि होटलमा बास बस्न नचाहेको एकजना होटल व्यवसायीले बताए ।. वीरगंजका होटल व्यवसायीहरूको अहिले दुर्ई गुट छ । एक गुटको अध्यक्षता हरि पन्तले गरिरहेका छन् भने अर्को गुटको अध्यक्षता मोहन प्रधानले गरेको बताइन्छ । एकजना होटल व्यवसायीका अनुसार प्रधान गुटमा आबद्ध होटलहरूमा मात्र छापामारी हुने गरेकाले प्रहरीको कामकाजप्रति होटल व्यवसायीहरू सशङ्कित भएका हुन् ।. यौनजन्य गतिविधिलाई हतोत्साहित गर्न प्रहरीले कारबाई गर्नु ठीक भएपनि होटलमा बास बस्न आउने ग्राहकहरूलाई छापामारीको नाममा दुःख दिनु सही नभएको एकजना होटल व्यवसायीले बताए । एकजना होटल व्यवसायीले सय दोषी कानूनबाट जोगियोस् तर एक निर्दोष फस्न नहुने बताउँदै प्रहरीको कारबाईप्रति असन्तुष्टि पोखेका छन् ।. यस विषयमा जिल्ला प्रहरी कार्यालय, पर्साका प्रहरी उपरीक्षक कोमल शाहले प्रहरीले कारबाई गरिरहेको हुँदा होटल व्यवसायीहरूलाई मर्का परेको बताए । उनले मुख्यतः कम उमेरकालाई ललाइफकाइ, किनबेच तथा जबरजस्ती गर्नेविरुद्ध कारबाई गरी सोही अनुसार मुद्दा दर्ता भएको बताए । जुन प्रकारको उजूरी आउँछ, सोही अनुसार मुद्दा चल्ने प्रउ शाहले बताए । पाल्पाली होटलबाट पक्राउ परेका छ जोडी कम उमेरका रहेकाले अभिभावकको जिम्मा लगाएको बताए । रानीपोखरी होटलमा भएको घटना फरक प्रकृतिको रहेकोले सोही अनुसार मुद्दा चलाएको उनले जनाए ।",https://eprateekdaily.com/2023/01/29/46436
बडनिहार बजार महीनाको १६ गते बन्द,स्थानीय,प्रतीक दैनिक,"माघ १६, २०७९",,,https://eprateekdaily.com/2023/01/30/46484
सिम्रौनगढ नपाको निर्णयको विरोध,स्थानीय,प्रतीक दैनिक,"माघ १६, २०७९",सिम्रौनगढ,"अस्थायी ज्यालादारी कर्मचारी सङ्घ सिम्रौनगढले कर्मचारी निष्कासनको विरोध गरेका छन्। सिम्रौनगढ नगरपालिकाले करार र ज्यालादारी १६३ कर्मचारीमध्ये ९३ जनाको मात्र म्याद थप गर्ने निर्णय गरेपछि सोको विरोधमा आइतवार प्रेस विज्ञप्ति जारी गरेका हुन्।. विज्ञप्तिमा समिति बाराका अध्यक्ष नितेशप्रसाद यादवले गत कात्तिक २० गते जिल्ला प्रशासन कार्यालय, बारामा बसेको बैठकको निर्णयविरुद्ध नगरपालिकाले आफूखुशी निर्णय गरेको जनाएका छन्।. उनले नपाको कार्यपालिका बोर्ड वा सुशासन समितिसँग छलफल नगरी नपाले एकलौटी ढङ्गले ९३ जना कर्मचारीको मात्र म्याद थप गर्ने निर्णय गरेकोमा आपत्ति जनाए। माघ मसान्तसम्म नपाले निर्णय नसच्याए चरणबद्ध आन्दोलन गर्ने अध्यक्ष यादवले विज्ञप्तिमा जनाएका छन्।",https://eprateekdaily.com/2023/01/30/46490
छ महीनामा पर्साबाट साढे सात हजारले नयाँ नागरिकता लिए,स्थानीय,प्रतीक दैनिक,"माघ १५, २०७९",वीरगंज,"जिल्ला प्रशासन कार्यालय, पर्साबाट चालू आवको छ महीनामा सात हजार ६८८ जनाले नयाँ नागरिकता लिएका छन् ।. जिप्रका, पर्साका सूचना अधिकारी एवं सहायक प्रमुख जिल्ला अधिकारी भीमकान्त पौडेलले चालू आवको छ महीनामा पाँच हजार ४५२ जनाले प्रतिलिपि लिएको र एकजनाले नागरिकता परित्याग गरेको बताए । उनले यो अवधिमा १० हजार १५६ जनाले राष्ट्रिय परिचयपत्र बनाएको बताए । छ महीना अवधिमा दैवी प्रकोप व्यवस्थापनको लागि २२ वटा निवेदन दर्ता भएको उनले बताए । यसैगरी, ४१ जनाले दलित प्रमाणित गराएका, ५८ जनाले जनजाति प्रमाणित गराएका तथा ९३ जनाले नाम, थर फरक परेको भनेर संशोधन गराएका उनले जानकारी गराए ।. छ महीनामा ६८५ जनाले मधेसी, २६ जनाले मुस्लिम प्रमाणित गराएका र १०६ जनाले नाबालक परिचयपत्र लिएका उनले बताए । चालू आवको छ महीनामा ७५ जनाले हतियार लिएको र योसँगै पर्सा जिल्लामा व्यक्तिगत सुरक्षाको लागि हतियार लिनेको सङ्ख्या ७७९ जना पुगेको उनले बताए । यो अवधिमा चारजनाले हातहतियार नामसारी गराएका छन् । छ महीना अवधिमा ३०२ वटा मुद्दा दर्ता भएका र एक हजार १०९ वटा ठाडो उजूरी परेकामा २६६ वटा मुद्दा फछ्र्योट भइसकेका सूचना अधिकारी पौडेलले जानकारी गराए ।. छ महीना अवधिमा चारवटा नयाँ पत्रिका दर्ता भएका, उच्च शिक्षा अध्यननको लागि १३ जनाले नयाँ सिफारिश लिएका उनले बताए । राहदानी सिफारिशबाट चालू आवको छ महीनामा दुई करोड ५६ लाख ४० हजार राजस्व सङ्कलन भएको छ भने दण्ड जरिवाना, सङ्घसंस्था नवीकरणबाट तीन लाख ९१ हजार ६५० र परीक्षा दस्तुर, प्रशासनिक दण्ड जरिवाना, जफतबाट छ लाख २६ हजार ७५० रुपैयाँ राजस्व सङ्कलन भएको उनले बताए ।. चालू आवको छ महीनामा १२३ पटक बजार अनुगमन गरिएको उनले बताएका छन् । गत आवमा ३३ पटक मात्र बजार अनुगमन गरिएको थियो ।",https://eprateekdaily.com/2023/01/29/46439
गहवामाई मन्दिरअगाडिको सडक खुला गर्न माग,स्थानीय,प्रतीक दैनिक,"माघ १६, २०७९",वीरगंज,"गहवामाई मन्दिरको चारैतर्फ वीरगंज महानगरपालिकाले डिभाइडर राखेको कारण भक्तजनहरूलाई समस्या भएको भन्दै स्थानीय उमेश साह कानू, सञ्जय सर्राफलगायतले नगरप्रमुख राजेशमान सिंहको ध्यानाकर्षण गराएका छन्।. चार महीना अगाडि महानगरले गहवामाई मन्दिर अगाडिको सडक आधुनिकीकरण गरेको थियो र त्यसपछि गहवामाई मन्दिर जान पैदलबाहेक सबैखाले सवारी साधनमा रोक लगाउँदै आएको छ।. सवारी साधनमा रोक लगाएको कारण सो स्थानमा किनमेल गर्न जानेहरू घटेका छन् र त्यसबाट त्यहाँ रहेका पसलेहरूलाई मर्का परेको भनेर बारम्बार आवाज उठ्दै आएको छ। व्यवसायीहरूको आवाज नसुनेको महानगरपालिकालाई स्थानीयवासीको तर्फबाट कानूलगायतले ध्यानाकर्षण गराएका हुन्।. उनीहरूले गहवामाई मन्दिरअगाडि सवारी पार्किङ निषेध गर्ने, ठेला, साइकलहरू राख्न नदिने तर सवारी साधनहरूको आवागमन गर्न पाउने व्यवस्था मिलाउन नगरप्रमुख राजेशमान सिंहको ध्यानाकर्षण गराएका थिए। उनीहरूले सो ठाउँको सार्वजनिक बाटो सुचारू गर्न आग्रह गरे।",https://eprateekdaily.com/2023/01/30/46481
रूँगटा वेलफेयरको वार्षिकोत्सवमा शैक्षिक सामग्री वितरण,स्थानीय,प्रतीक दैनिक,"माघ १३, २०७९",वीरगंज,"रूँगटा वेलफेयर सोसाइटीको शुक्रवार वार्षिकोत्सव सम्पन्न भएको छ । वीरगंज–१० आदर्शनगरमा आयोजित वार्षिकोत्सव कार्यक्रमको सांसद प्रदीप यादवले उद्घाटन गरेका थिए ।. उनले रूँगटा वेलफेयरले सामाजिक सेवामा गरेको कार्यको प्रशंसा गरे । गरीब, दीनदुःखीहरूलाई कम्बल वितरण, विद्यार्थीहरूलाई शैक्षिक सामग्री, विद्यालय भवन निर्माण, आगलागीपीडितलाई राहतलगायत विभिन्न सामाजिक कार्यमा रूँगटा वेलफेयरले गर्दै आएको सहयोग उदाहरणीय भएको उनले बताए । उनले सामाजिक सेवामा रूँगटा वेलफेयरले अझ बढी उपलब्धि हासिल गरोस् भनेर शुभकामना दिए । सोसाइटीका अध्यक्ष मुरलीधर रूँगटाको अध्यक्षतामा भएको कार्यक्रममा वीरगंज उद्योग वाणिज्य सङ्घका अध्यक्ष सुबोध गुप्ता, पूर्वअध्यक्ष अशोक बैद र गोपाल केडिया, उपाध्यक्ष माधव राजपाल, वडाध्यक्ष जयप्रकाश शाह, प्रदीप चौरसिया, पवन रूँगटालगायतले मन्तव्य व्यक्त गरेका थिए ।. कार्यक्रममा पर्साका १० र बाराका चार गरी कुल १४ वटा सामुदायिक विद्यालयका विद्यार्थीहरूलाई ६३५ वटा ब्याग र एक हजारभन्दा बढी पुस्तक वितरण गरिएको थियो ।",https://eprateekdaily.com/2023/01/27/46352
"स्वास्थ्यकर्मी धर्नामा, सेवा ठप्प",स्थानीय,प्रतीक दैनिक,"माघ १३, २०७९",वीरगंज,"पर्सागढी नगरपालिकाको आधारभूत स्वास्थ्य केन्द्रमा कार्यरत रही माघ १ गतेदेखि निष्कासित भएका १३ जना स्वास्थ्यकर्मीले शुक्रवार पर्सागढी नगरपालिका कार्यालयमा धर्ना दिएका छन् ।. माघ १ गतेदेखि आधारभूत स्वास्थ्य केन्द्रका चारजना अनमी, चारजना अहेब र पाँचजना कार्यालय सहायकलाई नपाले निष्कासन गरेको थियो । १३ जना कर्मचारीका लागि वार्षिक रु ४४ लाख तलब लाग्दै आएको र सो खर्च नपाले थेग्न नसक्ने भनेर नगरपालिकाले निष्कासन गरेको थियो । स्वास्थ्यकर्मीहरूले हिजो नगरप्रमुखलाई ज्ञापनपत्र बुझाएका थिए र आजदेखि धर्ना दिएका हुन् । नगरप्रमुख गोकर्ण पाठकले स्वास्थ्यकर्मीहरूको खर्च नपाले थेग्न नसकेको र स्वास्थ्य मन्त्रालयले तलब भत्ताको व्यवस्था नगरेको हुँदा बाध्य भएर निष्कासन गर्नुपरेको बताए । उनले स्वास्थ्य मन्त्रालयलाई उनीहरूको तलब व्यय गर्न पत्राचार गरिएको जानकारी गराएका छन् ।. यसैबीच, १३ जना स्वास्थ्यकर्मी निष्कासित भएपछि पर्सागढी नपाका चारवटा आधारभूत स्वास्थ्य सेवा केन्द्रका सेवा ठप्प भएका छन् । चीसो भएकोले बिरामी सङ्ख्या पातलिएको हुँदा असर परेको छैन । तर स्थानीय सेवाग्राहीले भने स्वास्थ्य केन्द्र बन्द हुँदा अन्यत्र गएर सेवा लिनुपरेको भन्दै अविलम्ब समस्या समाधान गर्न आग्रह गरेका छन् ।",https://eprateekdaily.com/2023/01/27/46347
भैंसी लिलाम भएपछि गरीब किसानहरूलाई थप पीडा,स्थानीय,प्रतीक दैनिक,"माघ १३, २०७९",सेढवा,"गोठमा पराल ओच्छ्याइएको छ भने भैंसी बाँध्नका लागि डोरी मिलाइएको छ, तर चार दिनपछि पनि भैंसी नआएपछि उदास छन्, जीराभवानी गाउँपालिका–१ शान्तिनगरकी ५९ वर्षीया तुरादेवी पासवान । उनका पति रामा हजरा दुसाद हराएका तीनवटा भैंसी लिन गाउँलेसँगै प्रहरी चौकी, हरैयामा पुगे । तर भैंसी पाउनुको सट्टा प्रहरीले उनलाई पक्राउ गरी जिल्ला प्रहरी कार्यालय, पर्साको थुनामा पुर्याइदिए ।. स्थानीय जनप्रतिनिधिहरूको पहलमा रामा थुनाबाट रिहा भएर बिहीवार राति घर पुगे । तीनवटा भैंसीमध्ये एउटा पाडी उनको निजी भएको छ भने दुईवटा भैंसी अधियामा पालेको तुराले बताइन् । उनले ठोरी गाउँपालिका–५ चमरीटोल निवासी प्रयाग यादवका दुर्ईवटा भैंसी अधियामा पालेकी थिइन् ।. प्रहरीले भैंसी भारतबाट तस्करी गरी ल्याएको भन्दै नियन्त्रणमा लिई लिलाम गरेपछि अहिले तुरालाई भैंसीधनीले भैंसी फर्काउन ताकेता गर्न थालेका छन् ।. त्यस्तै, अर्का गृहिणी सुभावती पासवानले पनि अधियामा एउटा भैंसी पालेकी थिइन् । उनले जगरनाथपुर गाउँपालिका–३ गढैयाबाट भैंसी ल्याएर अधियामा पालेको बताइन् । आर्थिक अवस्था निकै कमजोर हुँदा उनका पति धर्मराज पासवान पैसा कमाउन बाहिर गएका छन् । घरमा पति नभएकोले भैंसी खोज्न गाउँलेको सहयोगमा प्रहरी चौकी पुग्दा प्रहरीले ज्यादती गरेको सुभावतीले दुःखेसो पोखिन् । भैंसी लिलाम भएको खबर बाहिरिएपछि भैंसीधनी भैंसी ल्याउने प्रयासमा लागेको उनले बताइन् ।. भैंसी लिलामपछि शान्तिनगरका छजना किसानको गोठ रित्तो भएको छ भने भैंसीले दाना खाने नाद असलरल्ल परेको छ ।. भैंसी लिलामको सूचनापछि ठोरी गाउँपालिका–५ क्षत्रीलाइनका राजकुमार पौडेलले आज बिहानै गोपी पासवानलाई घरमा बोलाए । पौडेलले पासवानलाई भैंसी पाल्न अधियामा दिएका थिए । पौडेलकी पत्नी कमलाले गोपीबाट जसरी पनि भैंसी फिर्ता लिने अड्डी कसेकी छन् ।. भैंसी फिर्ताका लागि पौडेल र गोपीले जिल्ला प्रहरी कार्यालय, पर्साका प्रहरी उपरीक्षक कोमल शाहलाई भेट्न आउने भन्दै फोनबाट जानकारी गराएका छन् ।. यस बस्तीमा करीब ३५ परिवार दुसाद समुदायका दलित छन् । जसमध्ये ३४ परिवारले अधियामा भैंसीपालन गर्छन् । दलित परिवारहरू जग्गाविहीन छन् । ऐलानी जग्गामा घर बनाइ बसोबास गर्ने, अरूको खेतीपाती तथा दैनिक ज्यालादारी गरी बिहान–बेलुकाको छाक टार्दै आएका छन् । यसअलावा उनीहरू भैंसीपालन गर्छन् । आर्थिक अवस्था कमजोर भएर भैंसी खरीद गर्न नसक्दा अरूको भैंसी अधियामा पालेर गुजारा गर्दै आएका छन् । तर प्रहरीले तस्करीको भैंसी भनेर ती किसानहरूको भैंसी नियन्त्रणमा लिएर लिलाम गरेपछि अहिले उनीहरूलाई निकै कष्ट भएको छ ।",https://eprateekdaily.com/2023/01/27/46343
एकै ठाउँमा दुईपटक शिलान्यास,स्थानीय,प्रतीक दैनिक,"माघ १३, २०७९",रौतहट,"पूर्वप्रधानमन्त्री माधवकुमार नेपालले गौरमा स्मारक तथा घण्टाघरको शिलान्यास गरेका छन् । स्मारक तथा घण्टाघरको शिलान्यास गर्दै पूर्वप्रम नेपालले भौतिक पूर्वाधारको विकासमा गौरले फड्को मार्न थालेको बताए । ९५ लाख रुपैयाँको लागतमा गौर नपाको विपी चोकमा निर्माण हुने स्मारक तथा घण्टाघरको बिहीवार शिलान्यास भएको हो । नगरस्तरीय योजना अन्तर्गत निर्माण हुने स्मारक तथा घण्टाघर ऐतिहासिक हुने नगरप्रमुख शम्भु साहले बताए । विपी कोइरालाको स्मारक भएको ठाउँमा निर्माण भइरहेको स्मारक तथा घण्टाघरको चारैतर्फ देशको लागि योगदान पु¥याउने शहीदहरूको प्रतिमा राखिने योजना रहेको छ ।. यसअघि, गौर नगरपालिकाका पूर्वप्रमुख अजयकुमार गुप्ताले नगरपालिकाको एक करोड रुपैयाँको लागतमा विपी चोकमा निर्माण हुने स्मारकको शिलान्यास गरेका थिए । त्यतिखेर दुई वर्षभित्र ४० लाख रुपैयाँको लागतमा निर्माण कार्य सम्पन्न गर्नेगरी ठेक्काको कार्य नेपाली काङ्ग्रेसका कार्यकर्ताहरूको अवरोधका कारण सम्पन्न हुन सकेन । नेका, रौतहटले विपी स्मारक हटाउन नदिएको कारण स्मारकको निर्माण कार्य हुन सकेको थिएन । अहिले सोही विपी पार्कमा पूर्वप्रम नेपालले स्मारक र घण्टाघर निर्माण गर्न शिलान्यास गरेका हुन् ।. हिजोको शिलान्यास कार्यक्रममा नेकाबाट विजयी प्रदेशसभा सदस्य र नेकाका नेताहरूलाई सहभागी गराइएको थियो । तर पहिले विपी स्मारकमा नेकाका कार्यकर्ताहरूले अवरोध गर्ने हुन् कि कार्य गर्न दिने हुन् त्यसको टुङ्गो लागिसकेको छैन ।",https://eprateekdaily.com/2023/01/27/46334
भारतको ७४औं गणतन्त्र दिवस वीरगंजमा मनाइयो,स्थानीय,प्रतीक दैनिक,"माघ १२, २०७९",वीरगंज,"भारतको ७४औं गणतन्त्र दिवसको अवसरमा वीरगंजस्थित भारतीय महावाणिज्य दूतावासले झन्डोत्तोलन कार्यक्रम गरेको छ ।. कार्यक्रममा महावाणिज्यदूत नितेश कुमारले भारतकी राष्ट्रपति द्रौपदी मुर्मुले भारतवासीको नाममा जारी गरेको सन्देश पढेर सुनाएका थिए ।. कार्यक्रममा मधेस प्रदेशका मुख्यमन्त्री सरोजकुमार यादवले नेपाल–भारत सम्बन्ध अझ प्रगाढ बनाउँदै लैजानुपर्ने बताए । उनले भारतले नेपाललाई गर्दै आएको सहयोग र मायालाई निरन्तरता दिनुपर्ने बताए ।. कार्यक्रममा वीरगंज र जनकपुरका ११ वटा विद्यालयका विद्यार्थीहरूले सांस्कृतिक कार्यक्रम प्रस्तुत गरेका थिए । यसैगरी उनीहरूले सामाजिक मुद्दामा साना सटीक नाटक पनि प्रस्तुत गरेका थिए भने युद्धमा शहीद भएका जवानहरूप्रति श्रद्धाञ्जलि पनि अर्पण गरेका थिए । कार्यक्रममा सांसद अजयकुमार चौरसिया, राजकुमार गुप्ता, पूर्वसांसद सुरेन्द्र चौधरी, सांसद वीणा शर्मा, प्रदेशसभा सदस्य अब्दुल कलाम आजादलगायतको सहभागिता थियो ।. यसैगरी, काठमाडौंस्थित भारतीय राजदूतावासमा आज भारतको ७४औं गणतन्त्र दिवस विभिन्न कार्यक्रम गरी मनाइएको छ ।. नेपालका लागि भारतीय राजदूत नवीन श्रीवास्तवले झन्डोत्तोलन गरेसँगै गणतन्त्र दिवसका अवसरमा आयोजित कार्यक्रमको शुभारम्भ भएको हो । कार्यक्रममा भारतकी राष्ट्रपति द्रौपदी मुर्मुले राष्ट्रको नाममा गरेको सम्बोधन पढेर सुनाइएको थियो ।. सम्बोधनमा राष्ट्रपति मुर्मुले विश्वव्यापी आर्थिक अनिश्चितताका बावजूद गाँधीजीको ‘सर्वाेदय’ वा ‘सबैको उत्थान’को आदर्शलाई हासिल गर्न भारतले आर्थिक क्षेत्रमा गरेको उत्साहजनक प्रगतिको चर्चा गरेकी थिइन् । उनले जी–२० मा भारतले पाएको अध्यक्षता सिङ्गो विश्व र भविष्यलाई अझ राम्रो बनाउन प्रजातन्त्र र बहुपक्षीयतालाई प्रवद्र्धन गर्ने अवसर भएको उल्लेख गरेकी थिइन् ।. कार्यक्रममा राजदूत श्रीवास्तवले भारतीय सेनामा कार्यरत मृतक नेपालीका परिवारलाई रु चार करोड ६० लाख नगद र कम्बल वितरण गरी सम्मान गरेका थिए । सो अवसरमा राजदूत श्रीवास्तवले नेपालका विभिन्न संस्थालाई पुस्तक वितरण गरे । दूतावासले विभिन्न २३ संस्थालाई रु १६ लाख बराबरको पुस्तक उपहास्वरूप वितरण गर्ने जनाएको छ ।. सेवानिवृत्त सैनिकलाई सहयोग गर्ने आफ्नो प्रतिबद्धता दोहोर्याउँदै दूतावासले नेपालमा बसोबास गरिरहेका भूतपूर्व सैनिकका लागि भारत सरकारको कल्याणकारी पहल समावेश गरिएको भूपू–२०२२ पत्रिकाको लोकार्पण गरेको छ । कार्यक्रममा दूतावासको स्वामी विवेकानन्द सांस्कृतिक केन्द्र र केन्द्रीय विद्यालय काठमाडौंका विद्यार्थीले देशभक्ति गीतका साथै अन्य प्रस्तुति दिएका थिए ।",https://eprateekdaily.com/2023/01/26/46296
उपचार नपाएर छट्पटाउँदै मञ्जु,स्थानीय,प्रतीक दैनिक,"माघ १४, २०७९",परवानीपुर,बाराकी एक महिला उचित उपचार नपाउँदा मृत्युको सङ्घारमा पुगेकी छन् । कलैया उपमहानगरपालिका–६ मदर्सा टोलकी मञ्जु देवी मृत्युसँग सङ्घर्ष गरिरहेकी छन् ।. ४५ वर्षीया मञ्जु गत पुस २४ गते घरमा आगो ताप्ने क्रममा जलेर गम्भीर घाइते भएकी थिइन् । गरीब परिवारकी मञ्जुको उपचारको लागि रकम नहुँदा उनी कलैयास्थित सामान्य क्लिनिकमा उपचार गराइरहेकी छन् ।. पाँच धुर मात्र घडेरी रहेको आफूले परिवारको गुजारा बादाम बेचेर गर्ने गरेको मञ्जुका पति रामगोरख साहले बताए ।. तीन छोरा र दुई छोरीकी आमा मञ्जुको ढाडभन्दा तल दुईटै खट्टा जलेको छ । उनलाई प्रारम्भिक चरणमा नारायणी अस्पतालमा उपचार गराएर काठमाडौंको लागि रेफर गरिए पनि परिवारजनसँग पैसा नहुँदा लैजान नसकेको मञ्जुका छोरा अञ्जीत साह बनियाले बताए । अहिले कलैयास्थित अख्तर नेशा क्लिनिकमा राखेर उनको उपचार जेनतेन भइरहेको छ । उनको उपचारमा कलैया उपमहानगरपालिकाले रु १६ हजार सहयोग गरेको छ । २५ प्रतिशतभन्दा बढी शरीर जलेको घटना भएकोले सामाजिक संस्था र दाताहरूबाट सहयोगको अपील गरिएको छ ।,https://eprateekdaily.com/2023/01/28/46397
"बन्द गरिएका क्रसर र बालुवा प्रशोधन उद्योग असार मसान्तसम्म खुला, मापदण्डलाई पुनर्विचार गर्न सरकारसँग क्रसर व्यवसायी महासङ्घको आग्रह",स्थानीय,प्रतीक दैनिक,"माघ १३, २०७९",निजगढ,"नेपाल सरकार मन्त्रिपरिषद्को माघ ११ गते बुधवार बसेको बैठकले देशभर बन्द गरिएका क्रसर उद्योगहरूलाई आगामी असार मसान्तसम्म सञ्चालन गर्न दिने निर्णय गरेको छ ।. गृहमन्त्री रवि लामिछानेका सञ्चार संयोजक नवराज पाण्डेले विज्ञप्ति जारी गरी क्रसर उद्योगहरूलाई मापदण्ड पूरा गर्न आगामी असार मसान्तसम्मको समयसीमा दिइएको जनाएका छन् ।. गृह मन्त्रालयले गत पुस २० गते देशभर रहेका अवैधानिक क्रसर उद्योगहरू बन्द गर्न जिल्ला प्रशासन कार्यालयहरूलाई पत्राचार गरेपछि क्रसर उद्योग बन्द गर्न लगाइएको थियो भने उद्योगमा रहेका मौज्दात रोडा, गिट्टी, बालुवा बिक्रीमा रोक लगाएको थियो । क्रसर उद्योग बन्द गरिएपछि रहेका मौज्दात बिक्रीमा रोक लगाइएपछि नदीजन्य पदार्थको अभाव भएर हाहाकार मच्चिएको थियो ।. अवैधानिक क्रसर तथा बालुवा प्रशोधन उद्योग बन्द गर्ने नाउँमा सरकारले क्रसर उद्योगहरूमा प्रशोधित मौज्दात रोडा, गिट्टी, बालुवासमेत बिक्रीमा रोक लगाएपछि निर्माणाधीन घर, भवन, सडकलगायत विकासका पूर्वाधारमा असर परेको थियो । गृह मन्त्रालयले देशभरका अवैधानिक क्रसर र बालुवा प्रशोधन उद्योगहरू बन्द गर्न जिल्ला प्रशासन कार्यालयहरूलाई निर्देशनात्मक पत्राचार गरेपछि देशभरका सयौं क्रसर उद्योग र अवैधानिक बालुवा प्रशोधन उद्योगहरू बन्द भएका थिए । निर्माण कार्य ठप्प भएपछि देशभरका लाखौं श्रमिक, मजदूरहरूको दैनिकी ठप्प भएको थियो ।. बारा जिल्लाको क्रसर उद्योग अनुगमन समितिले घरेलु दर्ता प्रमाणपत्र, नवीकरणको अवस्था, स्वीकृत आइइई प्रतिवेदन, खरीद–बिक्री बिल, करचुक्ता प्रमाणपत्र, प्यान वा भ्याट दर्ता प्रमाणपत्र र उद्योग परिसर वा उद्योगले सङ्कलन गरी राखेका नदीजन्य पदार्थको मौज्दात विवरणसमेत उद्योगीहरूसँग माग गरेको थियो ।. वनक्षेत्र, आरक्ष, निकुञ्जदेखि दुई किलोमिटरभित्र पर्ने, स्थानीय सुरक्षा निकाय, शैक्षिक सङ्घसंस्थादेखि एक किलोमिटरभित्रका क्रसरलाई तीन वर्षभित्र बन्द वा स्थानान्तरण गर्नुपर्ने २०६७ चैत ६ गते सर्वोच्च अदालतद्वारा गठित अनुमगन समितिले मापदण्ड निर्धारण गरेको थियो । त्यसपछि चारपटक ६/६ महीना र पछि एक वर्ष म्याद थप गरेको थियो । २०७३ सालयता सरकार फेरिएसँगै बन्द गर्ने र खोल्ने मुसो–बिरालोको खेल हुँदै आइरहेको थियो । जसले गर्दा क्रसर उद्योगहरू यथास्थानमा निर्बाध सञ्चालनमा थिए ।. अघिल्लोपटक सरकारले तोकिदिएको मापदण्ड प्रत्येक जिल्लामा एकाधबाहेकले पालना गर्न नै नसक्ने गरी तयार गरिएकाले त्यसको पुनर्विचार गर्न पटकपटक सरकारलाई आग्रह गर्दै आइरहेको नेपाल क्रसर तथा खानी उद्योग व्यवसायी महासङ्घका केन्द्रीय अध्यक्ष सीताराम न्यौपानेले बताए ।. राज्यबाट क्रसर उद्योगहरू सञ्चालनका लागि अनुमति पाई सञ्चालनमा आइसकेपछि ल्याइएको क्रसरसम्बन्धी मापदण्ड क्रसर व्यवसायीहरूलाई विस्थापित गर्ने उद्देश्यका साथ आएको उनको आरोप छ । जारी मापदण्डभित्र रहेर उद्योग सञ्चालन गर्न सक्ने अवस्था नहुने भन्दै यसतर्फ सरकारले पुनर्विचार गरी मापदण्ड सच्याउनुपर्ने अध्यक्ष न्यौपानेले बताए ।. सरकारले दश वर्षअघि मापदण्डविपरीत सञ्चालित क्रसर उद्योगहरू स्थानान्तरण वा बन्द गर्नुपर्ने भन्दै तीन वर्षका लागि दिइएको समयसीमाका बेला सरकारका विभिन्न मन्त्रालयहरूद्वारा गठित खानी पहिचान अनुगमन समितिले ९२ वटा खानी पहिचान गरे तापनि दुईवटा स्थान पनि सरकारले दिन नसकेको महासङ्घको आरोप छ ।. राष्ट्रिय गौरवका आयोजनादेखि साना/ठूला विकास आयोजनाहरूमा नदीजन्य पदार्थ आवश्यक रहने हुनाले व्यवसायीलाई गरिखान पाउनुपर्ने वातावरण सरकारले निर्माण गरी दिनुपर्ने क्रसर तथा बालुवा प्रशोधन उद्योगीहरू बताउँछन् ।. राज्यले अनुमति दियो, तर नवीकरण गरिदिएन । राज्यले तयार गरिदिएको मापदण्डमा नबस्ने हिजो पनि भनेनौं, आज पनि भनेका छैनौं र भोलि पनि भन्दैनौं । तर व्यवसाय गरेर बाँच्न दिने वातावरण राज्यले बनाइदिनुपर्ने क्रसर तथा बालुवा उद्योग व्यवसायीहरूको भनाइ छ ।. सरकारको अपारदर्शी नीति र सरकार परिवर्तनसँगै क्रसर उद्योग बन्द गराउँदा देशभरमा करीब दुई सयको हाराहारीमा क्रसर उद्योगहरू बन्द भइसकेका छन् ।. प्रथम राष्ट्रपति रामवरण यादवको पालामा राष्ट्रपति चुरे–तराई/मधेस संरक्षण विकास समिति गठन गरी चुरेदेखि एक किलोमिटरभित्र रहेका क्रसर उद्योगहरू बन्द गर्ने निर्णय भएको थियो । यो निर्णयपछि चुरेको फेद र आसपासका बारा, सर्लाही, महोत्तरी, धनुषा, नवलपरासी, रूपन्देही, कैलालीलगायतका क्रसर उद्योगहरू बन्द भएका थिए ।. क्रसर उद्योगका कारण देशभरका साना/ठूला नदीहरूमा जथाभावी नदीजन्य पदार्थको उत्खनन, दोहन भइरहेको छ । पछिल्लो समय स्थानीय निकायले ठेक्का बन्दोबस्तीका नाउँमा दादागिरी शैलीमा मापदण्डविपरीत उत्खनन गर्दा चुरेको संरक्षित क्षेत्र प्रभावित भएको भन्दै कडा विरोध हुँदै आएको छ ।. स्थानीय निकायहरूले ठेक्काको नाउँमा एक्साभेटर प्रयोगलाई रोक्नुपर्ने वातावरणविद्हरूले बताउँदै आएका छन् । नदीजन्य पदार्थ उत्खननमा मेशिन प्रयोगले स्थानीय मजदूरहरूको दैनिकीमा समेत असर गरेको छ ।. देशभरमा करीब पाँच सयवटा क्रसर तथा बालुवा प्रशोधन उद्योग सञ्चालनमा रहेको महासङ्घले जनाएको छ ।",https://eprateekdaily.com/2023/01/27/46337
५४ जनालाई ह्वील चेयर,स्थानीय,प्रतीक दैनिक,"माघ १४, २०७९",वीरगंज,"उपकार सेवा नेपालले शनिवार बारा र पर्सामा गरी ५४ वटा ह्वील चेयर वितरण गरेको छ ।. वीरगंज उद्योग वाणिज्य सङ्घका पूर्वअध्यक्ष्F बाबुलाल चाचानको प्रमुख आतिथ्यमा भएको कार्यक्रममा वीरगंजमा २९ वटा र बाराको सिमरामा २५ वटा ह्वील चेयर वितरण गरिएको संस्थाका सदस्य सजन अग्रवालले बताए ।. संस्थाकी अध्यक्ष्F विद्या सरावगीको अध्यक्षतामा भएको कार्यक्रममा वीउवासङ्घका पूर्वअध्यक्ष अशोक बैद, समाजसेवी पशुपति विक्रम शाह, मधु राणा, उपकार सेवाका नारायण पराजुली, सञ्जय श्रेष्ठ, महेश बगरिया, दीपिका श्रेष्ठलगायतको सहभागिता थियो ।. उपकार सेवा नेपालले यसअघि पनि ह्वील चेयर र न्याना कपडाहरू वितरण गरेको थियो ।",https://eprateekdaily.com/2023/01/28/46396
बज्जिकाका महाकविप्रति रौतहटमा श्रद्धाञ्जलि,स्थानीय,प्रतीक दैनिक,"माघ १४, २०७९",गरुडा,"बज्जिका भाषाका महाकवि प्राडा अवधेश्वर अरुणप्रति बज्जिका भाषासेवी तथा साहित्यकारहरूले श्रद्धाञ्जलि व्यक्त गरेका छन् ।. हिन्दी, बज्जिका र अङ्ग्रेजी भाषाका प्रकाण्ड विद्वान् भारतको बिहार मुजफ्फरपुरका साहित्यकार डा अरुणप्रति रौतहटमा अद्धाञ्जलि दिइएको हो ।. बज्जिका भाषामा रामायणको रचना गरेका तथा शब्दकोशसमेत निर्माण गरी ३२ भन्दा बढी कृतिको सिर्जना गरेका विशिष्ट बज्जिका साहित्यकार डा अरुणको देहान्त गत बिहीवार ८२ वर्षको उमेरमा बिहारको मुजफ्फरपुरस्थित आफ्नै निवासमा भएको थियो ।. बज्जिका साहित्य सङ्गम, रौतहटको आयोजनामा गरुडास्थित रेडियो मधेस मसला एफएमको प्रेक्षालयमा शनिवार सम्पन्न श्रद्धाञ्जलिसभामा रौतहट र सर्लाहीका बज्जिका भाषासेवी तथा साहित्यकारहरूको सहभागिता थियो ।. कार्यक्रममा सर्लाहीका साहित्यकारहरू रामचन्द्र महतो कुशवाहा, सञ्जय सुदामा तथा चन्द्रशेखर रस्तोगीले डा अरुणसितको सम्बन्धलाई स्पष्ट पारेका थिए ।. रौतहटका साहित्यकारहरू बिन्दा साहनी, केदार यादव, सङ्गीता सहनी, रेणु गुप्ता, मोमताज रायभाट, विजय यादव निर्बिजलगायतले महाकवि अरुणको योगदानको बारेमा चर्चा गरेका थिए ।. बज्जिका भाषा विकास परिषद् नेपालका अध्यक्ष शिवचन्द्र साह तथा बज्जिका प्रशिक्षक विपिनबिहारी सिंहले महाकवि अरुणको योगदानलाई जीवन्त राख्न ठोस कार्यक्रम गर्नुपर्ने प्रस्ताव राखेका छन् ।. सङ्गमका अध्यक्ष किशुनदयाल श्रीकृष्णको सभापतित्वमा भएको सभामा महाकवि अरुणको व्यक्तित्व र कृतित्वको बारेमा साहित्यकार सञ्जय साह मित्रले प्रकाश पारेका थिए ।",https://eprateekdaily.com/2023/01/28/46387
"बारामा नागरिकता प्रतिलिपि लिन, पाँच दिन  गलती जिल्ला प्रशासनको, दुःख सेवाग्राहीलाई",स्थानीय,प्रतीक दैनिक,"माघ १३, २०७९",वीरगंज,"जिल्ला प्रशासन कार्यालय, बाराबाट नागरिकताको प्रतिलिपि लिन पाँच दिन लागेको एकजना सेवाग्राहीले बताइन् । माघ ९ गतेदेखि प्रतिलिपिको लागि जिल्ला प्रशासन कार्यालयमा धाएको र माघ १३ गते शुक्रवारका दिन मात्र प्रतिलिपि पाएको कलैया उपमहानगरपालिका–१ राजदेवी घर भई हाल काठमाडौं, पेप्सीकोला बस्दै आएकी बिन्दुदेवी पाठकले बताइन् ।. राष्ट्रिय परिचयपत्रको लागि जिल्ला प्रशासन कार्यालय, बाराबाट जारी नागरिकता लिएर जाँदा नागरिकतामा बुबाको नाम नरहेको भनेर शुरूमा माइती रहेको वीरगंज महानगर–३ वडा कार्यालयबाट सिफारिश ल्याउन भनियो र काम हुने बताइएको उनले बताइन् । सोहीअनुरूप सिफारिश लिएर गएपछि नागरिकतामा त्रुटि देखाएर कलैया उपमनपा–१ वडा कार्यालयबाट सिफारिश ल्याउन भनियो । जिल्ला प्रशासन कार्यालय, बाराबाट जारी नागरिकतामा जन्ममिति २०२२ र नागरिकता जारी मिति २००२ लेखिएको थियो । सो सच्याउनको लागि पुनः पाँच दिन लागेको उनले बताइन् ।. जिल्ला प्रशासन कार्यालयले गरेको गलती सोही कार्यालयले नसच्याउँदा वडा कार्यालय र जिल्ला प्रशासन कार्यालयमा माघ ९ गतेदेखि धाउँदै आएको पाँचौं दिन नागरिकता र राष्ट्रिय परिचयपत्रको काम भएको उनले बताइन् । पाठक कलैया उपमनपाका पूर्वनगरप्रमुख स्व जुगलकिशोर पाठककी पत्नी हुन् । पूर्वनगरप्रमुख पत्नीलाई जिल्ला प्रशासन कार्यालयबाट नागरिकताको प्रतिलिपि र राष्ट्रिय परिचयपत्रको लागि पाँच दिन दौडाइयो भने अन्य सेवाग्राहीलाई कति दुःख दिइन्छ भन्ने कुरा सहजै अनुमान लगाउन सकिन्छ ।",https://eprateekdaily.com/2023/01/27/46358
"शिक्षक छनोटमा अनियमितता, अदालतमा मुद्दा दर्ता",स्थानीय,प्रतीक दैनिक,"माघ १३, २०७९",वीरगंज,"पर्सागढी नगरपालिका–२ स्थित नेपाल राष्ट्रिय माध्यमिक विद्यालय, बहुअर्वासिरामा शिक्षक छनोटमा अनियमितताको आरोप लगाएर खारेजीको माग गर्दै उच्च अदालत जनकपुरको अस्थायी इजलास वीरगंजमा मुद्दा दर्ता भएको छ ।. विद्यFलय प्रशासनले गोप्य ढङ्गले सूचना प्रकाशित गरी शिक्षक छनोट गर्न लागेको भन्दै सुरेन्द्र ओझाले मुद्दा दर्ता गरेका हुन् । मुद्दाको सुनवाइ माघ १५ गते आइतवार हुनेछ ।. प्र्रधानाध्यापक रामाशिष यादव, विद्यालय व्यवस्थापन समितिका अध्यक्ष नितेश मिश्र, नगरप्रमुख गोकर्ण पाठकलगायत छजनाविरुद्ध उच्च अदातलमा मुद्दा दर्ता भएको छ ।. यसैगरी, विद्यालय व्यवस्थापन समितिको अध्यक्षमा योग्यता नपुगेको व्यक्तिलाई छनोट गरिएको आरोप लगाइएको छ । शिक्षा नियमावली अनुसार माविका लागि कम्तीमा एसएलसी उत्तीर्ण हुनुपर्नेमा मिश्रसँग सो योग्यता नरहेको बताइन्छ । विद्यालयले पुस २४ गते गोप्य सूचना प्रकाशित गरी भर्ना प्रक्रियामा दुईजना शिक्षकका लागि दुईजना मात्र उम्मेदवारले फाराम भरेपछि अनियमितता भएको भन्दै ओझाले मुद्दा दिएका हुन् ।. यसबारेमा विद्यालयसँग सूचना माग गर्दा दुई हप्ता बित्दा पनि नपाएको ओझाले बताए । शिक्षक भर्ना प्रक्रिया रोक्न यसअघि आफूलगायत पार्टीका केही प्रतिनिधिले संयुक्त निवेदन दर्ता गराए पनि नपाले चासो नदेखाएपछि अदालतमा पुग्नुपरेको उनले बताए ।",https://eprateekdaily.com/2023/01/27/46355
"पुण्यतिथिमा श्रद्धाञ्जलि, दीप प्रज्वलन",स्थानीय,प्रतीक दैनिक,"माघ १३, २०७९",वीरगंज,"माघ १ गते पोखरामा भएको यती एयरलाइन्सको विमान दुर्घटनामा परी मृत्यु भएका पोखराका पत्रकार त्रिभुवन पौडेल र अनिल शाहीको स्मृतिमा प्रेस सेन्टर, पर्साले श्रद्धाञ्जलि सभा र नेपाल पत्रकार महासङ्घ पर्साले दीप प्रज्वलन गरी शोक मनाएको छ ।. १३औं दिनको पुण्यतिथिमा प्रेस सेन्टर नेपाल जिल्ला समन्वय समिति, पर्साले नेपाल पत्रकार महासङ्घ, पर्साको सभाहलमा श्रद्धाञ्जलि सभा आयोजना गरेको थियो भने नेपाल पत्रकार महासङ्घ, पर्साले घण्टाघरमा दीप प्रज्वलन गरी शोक मनाएको हो । प्रेस सेन्टर नेपालले आयोजना गरेको श्रद्धाञ्जलिसभामा शोक मन्तव्य व्यक्त गर्नेहरूले पत्रकारद्वय पौडेल र शाहीको निधनले पत्रकारिता क्षेत्रमा अपुरणीय क्षति पुगेको बताए ।. प्रेस सेन्टर नेपाल, पर्साका अध्यक्ष दीपक गौतमको अध्यक्षतामा भएको श्रद्धाञ्जलिसभामा नेपाल पत्रकार महासङ्घका सचिव दीपेन्द्र चौहान, केन्द्रीय सदस्य केसी लामिछाने, पर्सा शाखाका अध्यक्ष अनुप तिवारी, प्रेस सेन्टर नेपालका उपाध्यक्ष गोविन्द देवकोटालगायतले पत्रकारिताजगत्मा त्रिभुवन र अनिलले पुर्याएको योगदानको चर्चा गर्दै शोक मन्तव्य व्यक्त गरेको प्रेस सेन्टर नेपालका केन्द्रीय सदस्य नीरज पिठाकोटे मगरले बताए ।. यसैगरी, नेपाल पत्रकार महासङ्घ पर्साले घण्टाघरमा दीप प्रज्वलन गरेको थियो । कार्यक्रम शाखा अध्यक्ष अनुप तिवारीको अध्यक्षतामा भएको थियो भने महासङ्घका सचिव दीपेन्द्र चौहान, केन्द्रीय सदस्य केसी लामिछानेले शोक मन्तव्य व्यक्त गरेका थिए । कार्यक्रमको सहजीकरण उपाध्यक्ष युवराज खड्काले गरेका थिए ।",https://eprateekdaily.com/2023/01/27/46340
"वीउवासङ्घद्वारा पर्साका प्रजिअ ढकालको बिदाइ, प्रजिअ ढकालको पर्सा बसाइ सराहनीय –अध्यक्ष गुप्ता",स्थानीय,प्रतीक दैनिक,"माघ ११, २०७९",वीरगंज,"वीरगंज उद्योग वाणिज्य सङ्घले बुधवार पर्साका प्रमुख जिल्ला अधिकारी उमेशकुमार ढकालको बिदाइ गरेको छ ।. बिदाइ समारोहमा सङ्घका अध्यक्ष सुबोधकुमार गुप्ताले प्रजिअ ढकालको पर्सामा १५ महिने कार्यकाल सराहनीय रहेको चर्चा गरे । उनले पर्सा जिल्लाको शान्ति सुरक्षा, प्रशासनिक एवं सामाजिक सुधारका कार्यहरूमा प्रजिअ ढकालको भूमिका प्रशंसनीय रहेको बताए । उनले पर्सेली अभिभावकको रूपमा समग्र जिल्लालाई शान्ति सुरक्षालगायत विकासका कार्यक्रमहरूमा उनको योगदान महत्वपूर्ण रहेको बताए । अध्यक्ष गुप्ताले उद्योग वाणिज्य सङ्घ र प्रजिअको सम्बन्ध सदैव प्रगाढ रहने बताउँदै पर्सामा सामाजिक कुरीति र विसङ्गति न्यूनीकरण गर्नमा उनको भूमिका अविस्मरणीय रहने बताए ।. प्रजिअ ढकालले वीउवासङ्घद्वारा पर्सा जिल्लाको मात्र नभई नेपालकै आर्थिक विकासमा टेवा पुर्याउने गरी खेलेको भूमिका अत्यन्तै सराहनीय रहेको बताए । उनले वीउवासङ्घसँगको सामूहिक सहकार्य तथा सङ्घबाट पाएको सल्लाह, सुझाव, सहयोग एवं समन्वयले कार्यसम्पादन सहज भएको बताए । उनले पर्साको सुरक्षा व्यवस्था प्रभावकारी बनाउने सङ्घबाट भएको पहल र सल्लाह सुझावप्रति आफू सदैव संवेदनशील रहेको बताए ।. कार्यक्रममा सहायक प्रजिअद्वय महेशराज तिम्सिना र भीमकान्त पौडेल, प्रहरी उपरीक्षक कोमल शाह, नेपाल उद्योग वाणिज्य महासङ्घका मधेस प्रदेश अध्यक्ष गणेशप्रसाद लाठ, सङ्घका पूर्वअध्यक्ष अशोककुमार बैद, गोपाल केडिया, वरिष्ठ उपाध्यक्ष अनिलकुमार अग्रवाल, उपाध्यक्ष माधव राजपाल, कोषाध्यक्ष गोविन्द शाहलगायतको सहभागिता थियो ।",https://eprateekdaily.com/2023/01/25/46221
नहरको पानीले छिपहरमाईको खेत डुबानमा,स्थानीय,प्रतीक दैनिक,"माघ ११, २०७९",भिस्वा,गण्डक नहरमा पानीको बहाव बढेपछि सो पानी सहायक कुलोमार्फत छिपहरमाई गाउँपालिकाको भिस्वा बन्जारी क्षेत्रका खेतमा पसेपछि गहुँखेती प्रभावित भएको छ ।. माघ १० गतेदेखि सहायक कुलोमा पानी बढेर सडक र खेत डुबानमा परेका छन् । दुई दिनसम्म पानीको बहाव नरोकिंदा खेत डुबानमा परेको छ भने सडकमा हिंड्डुल गर्न पनि अप्ठ्यारो भएको छ ।. जानकीटोलास्थित गण्डक नहरमा रहेको ब्लकबाट सहायक नहरमा पानी जाने गर्छ । ब्लकमा पानीको बहाव नियन्त्रण नगरेको कारण सहायक नहरमा पानी प्रवेश गरेर खेतलाई क्षति पुर्याएको किसानहरूले बताएका छन् । तत्काल पानी नियन्त्रण नभए गहुँखेती प्रभावित हुने उनले बताए । अहिले २०औं बिघा खेत डुबानमा परेका छन् र पानीको बहाव निरन्तर बढिरहेकोले थप खेत डुबान हुने डर पनि बढेको किसानरूले बताए ।,https://eprateekdaily.com/2023/01/25/46248
पर्सागढी नपाका प्रमुखलाई ज्ञापन,स्थानीय,प्रतीक दैनिक,"माघ १२, २०७९",पर्सागढी,"पर्सागढी नगरपालिकाका स्वास्थ्य चौकी र स्वास्थ्य केन्द्रमा कार्यरत १३ जना करारका कर्मचारीले बिहीवार नगरप्रमुख गोकर्ण पाठकलाई ज्ञापनपत्र बुझाएका छन् ।. आधारभूत स्वास्थ्य सेवा केन्द्र, मनवाका प्रमुख दीपु चौरसियाको अगुवाइमा कर्मचारीहरूले नगरप्रमुख पाठकलाई १० सूत्रीय मागसहित ज्ञापनपत्र बुझाएका हुन् । नगरपालिका अन्तर्गत रहेका आधारभूत स्वास्थ्य चौकीमा करारमा कार्यरत कर्मचारी र स्वास्थ्यकर्मीहरूले आफूहरूलाई विनाकारण कामबाट हटाइएको भन्दै ज्ञापनपत्र बुझाएका थिए । ज्ञापनपत्रमा कामबाट हटाउनुपर्ने कारण, तलबभत्ता दिनुपर्नेलगायतका १० सूत्रीय मागसहित ज्ञापनपत्र बुझाएको प्रमुख चौरसियाले बताए ।. ज्ञापन बुझ्दै नगरप्रमुख पाठकले स्वास्थ्य क्षेत्रमा नगरपालिकाले तलबभत्ता दिन सक्दैन र स्वास्थ्य मन्त्रालयले पनि रकम उपलब्ध गराउन नसकेपछि करारका कर्मचारी हटाउनुपरेको बताए । उनले कर्मचारी आवश्यकता परेको खण्डमा सेवा दिइरहेका व्यक्तिलाई प्राथमिकतामा राखिने बताए ।",https://eprateekdaily.com/2023/01/26/46287
जथाभावी फोहर फाल्ने सातजनालाई जरिवाना,स्थानीय,प्रतीक दैनिक,"माघ ११, २०७९",वीरगंज,"वीरगंज महानगरपालिकाले जथाभावी फोहर गर्ने सातवटा व्यापारिक प्रतिष्ठानलाई बुधवार कारबाई गरेको छ । तोकिएको समय र स्थानमा फोहर फाल्न आग्रह गर्दै आएको महानगरले पछिल्लो समय पसल प्रतिष्ठानअगाडि फोहर फाल्नेहरूलाई कारबाई गर्न शुरू गरेको हो ।. यसै क्रममा बुधवार जगरनाथ साह, प्रमोदकुमार साह, दीपेश अग्रवाल, न्यू तिवारी टे«ड, रीना किरानापसललाई जनही रु एक/एक हजार र रोशनी टे«डर्सलाई रु पाँच सय जरिवाना गरेको छ । महानगरको स्वच्छ, सफा सुन्दर, हराभराका संयोजक प्रकाश खेतानले महानगरले बिहान ५ः३० बजेदेखि फोहर व्यवस्थापनको कार्य शुरू गरेको र यो क्रममा समय तोकेर फोहर सङ्कलन गर्दै आए पनि विभिन्न व्यापारिक प्रतिष्ठान, पसल, वित्तीय संस्थाहरूले जथाभावी फोहर गर्दै आएको र उनीहरूलाई कारबाई भइरहेको बताएका छन् । संयोजक खेतानले तोकिएको स्थान र समयमा फोहर फाल्न र वीरगंज महानगरलाई स्वच्छ, हराभरा, सफा सुन्दर शहर बनाउने अभियानमा सघाउन आग्रह गरेका छन् ।",https://eprateekdaily.com/2023/01/25/46213
मधेस प्रदेशकै ठूलो एक महीने काठे फर्निचर मेला रौतहटमा शुरू,स्थानीय,प्रतीक दैनिक,"माघ ११, २०७९",गरुडा,"मधेस प्रदेशकै सबैभन्दा ठूलो काठ फर्निचर मेला शुरू भएको छ । एक दशकभन्दा बढी समयदेखि गरुडा नगरपालिका–१ जयनगरमा काठबाट बन्ने विभिन्न फर्निचरहरूको ठूलो मेला लाग्दै आएको छ । फर्निचर मेलामा सर्लाही, बारा र रौतहटका विभिन्न गाउँबाट फर्निचर व्यवसायीहरू आउने गरेका छन् ।. मुख्यगरी काठबाट निर्मित फर्निचरको ठूलो बिक्री मेलामा हुने गरेको छ । एक महीनाभन्दा लामो समयसम्म चल्ने फर्निचर मेलामा पलङ, खाट, कुर्सी, दराज मुख्य आकर्षण हुने गरेको भएपनि घरायसी प्रयोगका अन्य विभिन्न सामग्रीहरू पाइन्छन् । गाउँघरकै काठ तथा प्लाइवूडको प्रयोगले बनेका अधिकांश फर्निचर निर्माणमा श्रमिक पनि फर्निचर उद्योगका मालिक, आफन्त तथा कम ज्यालाका ग्रामीण मजदूरहरू हुने भएकाले बजारको तुलनामा मेलामा निकै सस्तो फर्निचर पाउने गर्छ ।. काठबाट निर्मित फर्निचर सस्तो पाइने भएकाले धेरै ठाउँका ग्राहकहरू फर्निचर मेलामा पुग्ने गरेका छन् । जयनगर फर्निचर मेलाबाट काठमाडौं, जनकपुर, पोखरा, वीरगंजका साथै सर्लाही, रौतहट र बाराका विभिन्न गाउँमा काठे फर्निचर पुग्ने गरेका छन् । साथै भारतका विभिन्न ठाउँसम्म पनि मेलाबाट घरायसी प्रयोजनका लागि ग्राहकहरूले फर्निचर लैजाने गरेको बुझिएको छ ।. मेलामा करीब दश करोड रुपैयाँको फर्निचर बिक्री हुने गरेको स्थानीयको भनाइ छ ।. हरेक वर्ष मेलाको विस्तार हुँदै गएको छ । फर्निचर मेलाले गाउँको मान बढाएको वडाध्यक्ष शेख ओहावले बताएका छन् । श्रीपञ्चमीको एक/दुई दिन पहिलेदेखि एक महीनाभन्दा लामो समयसम्म फर्निचर मेला लाग्ने गरेको वडाध्यक्ष ओहावको भनाइ छ ।. गौर–चन्द्रनिगाहपुर मुख्य सडकखण्डसँगै लाग्ने काठे फर्निचर मेलाबाट फर्निचर व्यवसायी तथा उद्योगीहरूले पनि राम्रो आम्दानी लिने गरेका छन् । फर्निचरको एकमुस्ट बिक्री हुने गरेकाले व्यवसायीहरूलाई फाइदा हुने गरेको एकजना व्यवसायीको भनाइ छ ।. घरायसी प्रयोजनका साथै दाइजो तथा उपहारमा दिनका लागि पनि मेलामा फर्निचर बिक्री हुने गरेको फर्निचर व्यवसायीहरूको भनाइ छ । विभिन्न ठाउँका फर्निचर व्यवसायीहरू मेलामा आफ्ना सामग्रीसहित जम्मा हुँदा फर्निचरको कला, लागत तथा अन्य विषय आदानप्रदान हुने गरेको व्यवसायीहरूको बुझाइ छ ।",https://eprateekdaily.com/2023/01/25/46245
प्रहरीले व्यापारीमाथि ज्यादती गरेको एजेन्ट सङ्घको आरोप,स्थानीय,प्रतीक दैनिक,"माघ ११, २०७९",वीरगंज,"प्रहरीले व्यापारीमाथि ज्यादती गरेको भन्दै भन्सार एजेन्ट सङ्घ, पर्साले वीरगंज भन्सारका प्रमुख भन्सार अधिकृतको ध्यानाकर्षण गराएको छ ।. राजस्व बढाउन तथा तस्करी नियन्त्रणको नाममा प्रहरीले व्यापारीमाथि ज्यादती गरेको भन्दै सङ्घले प्रहरी कारबाईमा सुधार नआए काम ठप्प पार्ने चेतावनी दिएको अध्यक्ष निर्मल कुर्मीले बताए ।. भन्सारबाट चेकजाँच भएका सामानलाई प्रहरीले बिलबीजक नभएको र बिलबीजकभन्दा बढी सामान भएको देखाउँदै प्रहरीले ट्रक नियन्त्रणमा लिने, राजस्व अनुसन्धान कार्यालय, पथलैया पठाएर दुःख दिने गरेको आरोप लगाएका छन् ।. राजस्व अनुसन्धानले प्रहरीबाट पठाइएका आठवटा ट्रकलाई अनुसन्धानपछि छाडेपछि प्रहरी ज्यादती पुष्टि भएको उनले बताए ।. माघ १ गतेदेखि १० गतेसम्म प्रहरीले १६ वटा ट्रक नियन्त्रणमा लिएर राजस्व अनुसन्धानमा बुझाएको र त्यसमध्ये आठवटा ट्रक अनुसन्धानबाट छुटेको उनले जानकारी गराए । प्रहरीले नियन्त्रणमा लिएर राजस्व अनुसन्धानमा पठाउँदा एउटा ट्रकको हकमा पाँचदेखि आठ दिनसम्म चेकजाँच हुने समय लाग्ने र यसबाट व्यापारीले अनावश्यक आर्थिक भार सहनुपरेको भन्दै सङ्घले यस्ता कार्य रोक्न आग्रह गरेको छ ।. सूचनाको आधारमा वीरगंज भन्सारबाट छुटेका सामानहरू सोही कार्यालयमा अनुसन्धानको लागि नल्याउने र राजस्व अनुसन्धान कार्यालय, पथलैयामा पठाउनुले पनि प्रहरीको नियत ठीक नभएको सङ्घको ठम्याइ छ । बिलबीजक नभएको र बिलबीजकभन्दा बढी सामान भएको हकमा वीरगंज भन्सार कार्यालयले नै कारबाई गर्न सक्ने प्रवधान हुँदाहुँदै राजस्व अनुसन्धानमा पठाउनुले प्रहरीको नियत ठीक नभएको सङ्घले आरोप लगाएको छ ।. प्रहरीले नियन्त्रणमा लिएका सवारीसाधन र त्यसमा रहेका सामानहरूका बारेमा सञ्चारमाध्यममा प्रचारप्रसार गर्ने, ट्रान्सपोर्ट र मालधनीको नाम किटान गरेर बदनामी गर्नेजस्ता कार्यहरू रोकिनुपर्ने सङ्घले माग गरेको छ । वीरगंज भन्सारबाट छुटेका सामानहरूको हकमा प्रहरी कारबाई गतिलो नभएको सङ्घको ठम्याइ छ । ट्रक देख्नासाथ प्रहरीले अवैध सामान भनेर प्रचारप्रसार गर्ने प्रक्रिया रोक्नुपर्ने सङ्घको माग छ । गलत गर्नेहरूलाई तह लगाउनु ठीक भएपनि गलत नगर्नेलाई दुःख दिनु उचित नभएको भन्सार एजेन्ट सङ्घले विज्ञप्तिमा उल्लेख गरेको छ ।",https://eprateekdaily.com/2023/01/25/46236
ठोरीमा स्नातक तहको अध्यापन शुरू,स्थानीय,प्रतीक दैनिक,"माघ १२, २०७९",ठोरी,"ठोरी गाउँपालिकामा पहिलोपटक स्नातक तहको अध्ययन शुरू हुन लागेको छ । विजयबस्ती क्याम्पसमा अध्यक्ष लालबहादुर श्रेष्ठले स्नातक तह अध्ययनको बिहीवार औपचारिकरूपमा उद्घाटन गरेका छन् ।. उनले ताम्रपत्रको अनावरण गर्दै क्याम्पसको औपचारिक शुभारम्भ गरे । वसन्तपञ्चमीको अवसरमा मावि विजयबस्तीमा कार्यक्रमको आयोजना गरिएको थियो । कार्यक्रममा वक्ताहरूले क्याम्पस स्थापना गर्नुभन्दा पनि सञ्चालन गर्न चुनौतीपूर्ण रहेकोले दिगो आर्थिक व्यवस्थापनका लागि सबै एकजुट हुनुपर्नेमा जोड दिएका थिए ।. अध्यक्ष श्रेष्ठले क्याम्पसलाई दीर्घकालसम्म सञ्चालन हुने वातावरण निर्माण गर्न गापाले सहयोग गर्ने बताए । उनले क्षमताले भ्याएसम्म ठोरीमा गापाले स्नातक तहसम्म निश्शुल्क शिक्षाको व्यवस्था गर्ने बताए । हाल ठोरीमा कक्षा १२ सम्म निश्शुल्क पठनपाठन हुँदै आएको उनले बताए ।. कार्यक्रममा गापा उपाध्यक्ष गोकुली रेग्मीले क्याम्पसले आवश्यक ठानेमा निश्शुल्क अध्ययन गराइने बताइन् ।. नेपाली काङ्ग्रेस मधेस प्रदेश महामन्त्री बृहस्पतिकृष्ण श्रेष्ठले क्याम्पसको जगेर्ना गर्ने पहिलो दायित्व ठोरी गापाको भएको र आफूहरूको पनि साथ रहने प्रतिबद्धता व्यक्त गरे । ठोरी गापाका पूर्वअध्यक्ष पदमलाल श्रेष्ठले क्याम्पस सञ्चालनमा साथ र सहयोग रहने बताए ।. कार्यक्रममा वडाध्यक्ष मानबहादुर थिङ, नेका, ठोरी सभापति सन्तोष श्रेष्ठ, एमाले, ठोरी अध्यक्ष खगेन्द्र श्रेष्ठ, मावि विजयबस्तीका प्रधानाध्यापक नारायण लामा, विव्यसका पूर्वअध्यक्ष रामबहादुर श्रेष्ठलगायतले मन्तव्य व्यक्त गरेका थिए ।. क्याम्पस व्यवस्थापन समितिका अध्यक्ष प्रेम श्रेष्ठको अध्यक्षतामा भएको कार्यक्रममा क्याम्पस स्थापनामा महत्वपूर्ण सहयोग पुर्याएबापत नेका, ठोरीका सभापति सन्तोष श्रेष्ठलाई सम्मान गरिएको थियो । कार्यक्रममा ठोरीका जनप्रतिनिधि, राजनीतिक दलका प्रतिनिधि, विद्यालय र सङ्घसंस्थाका प्रतिनिधिहरूको सहभागिता थियो ।. शिक्षाशास्त्र सङ्काय अध्यापन हुने क्याम्पसमा माघ १५ गते आइतवारदेखि नियमित पठनपाठन हुने क्याम्पसप्रमुख गोपीलाल श्रेष्ठले जानकारी दिए ।",https://eprateekdaily.com/2023/01/26/46293
"आचार्यको समर्थनमा वीरगंजमा प्रदर्शन, प्रजिअलाई ज्ञापन",स्थानीय,प्रतीक दैनिक,"माघ १२, २०७९",वीरगंज,"नेपाल खेलकूद महासङ्घ, वीरगंज महानगर कमिटीले सिंहदरबारमा आत्मदाह गरेका प्रेमप्रसाद आचार्यप्रति श्रद्धाञ्जलि तथा सरकारलाई खबरदारी गर्दै वीरगंजमा प्रदर्शन गरी प्रमुख जिल्ला अधिकारीलाई ज्ञापनपत्र बुझाएको छ ।. मङ्गलवार सिंहदरबारमा आत्मदाह गरेका आचार्यको बुधवार बिहान उपचारको क्रममा निधन भएको थियो । सोको विरोधमा खेलकूद महासङ्घ वीरगंज नगर कमिटीले हिजो बुधवार घण्टाघरदेखि विरोध प्रदर्शन गर्दै नगरपरिक्रमा गरेको थियो । कमिटीले प्रमुख जिल्ला अधिकारीमार्फत प्रधानमन्त्री तथा मन्त्रिपरिषद्को कार्यालयको ध्यानाकर्षण गराउँदै घटनाका दोषीलाई कारबाईको माग गरेको छ ।. ज्ञापनपत्रमा बहाल लगाएको घरको अनिवार्यरूपमा कर लिनुपर्ने, घरधनीले लिने धरौटीको अन्त्य गर्नुपर्ने, स्वास्थ्य, शिक्षा र सार्वजनिक यातायात सहज गर्नुपर्ने, गाँजाखेतीलाई वैधानिकता दिनुपर्ने र राष्ट्रिय उत्पादनमा भ्याट खारेजी तथा आचार्यलाई आत्मदाह गर्न बाध्य पारेका दोषीलाई कारबाईको माग गरेको छ ।",https://eprateekdaily.com/2023/01/26/46281
निर्माण सम्पन्न भएको एक महीनामा कालोपत्र उप्कियो,स्थानीय,प्रतीक दैनिक,"माघ ११, २०७९",वीरगंज,त्रिभुवन राजपथ अन्तर्गत मितेरीपुलदेखि भन्सार क्षेत्रसम्म गरिएको कालोपत्रे एक महीना नबित्दै भत्किएको छ ।. व्यापारिक राजमार्ग निर्माण आयोजना अन्तर्गत त्रिभुवन राजपथको यो सडक एक महीनाअघि कालोपत्र गरिएको थियो । कालोपत्र गरिएको दुई महीनामैं ठाउँ–ठाउँमा भत्किएपछि अहिले ठेकेदारको आलोचना भइरहेको छ । ठेकेदार र यसको अनुगमनको जिम्मा लिएको सडक विभागका इन्जिनीयरको लापरवाहीले कमसल सामग्री प्रयोग गरिएकाले सडकको कालोपत्र दुई महीनामैं उप्किएको आरोप छ ।. रजतजयन्तीचोकदेखि मितेरी पुलसम्म रु पाँच करोडको लागतमा एक किलोमिटर लम्बाइ तथा १४ मिटर चौडाइको सडकमा कालोपत्र समा कन्स्ट्रक्शनले गरेको हो । सडक मरम्मत तथा कालोपत्रको काम असोजमा शुरू भएर पुस मसान्तमा सकिएको हो ।. निर्माण सकिएको एक महीना पनि बित्न नपाउँदै यो सडकखण्डका थुप्रै ठाउँमा कालोपत्र उप्किएका छन् । सडक विभागले ठेक्का दिएको यो सडकखण्ड मरम्मत कार्यमा ढिला भएपछि महानगरले चासो देखाएको थियो र नगरप्रमुख राजेशमान सिंहको आग्रहमा सडक कालोपत्र गरिएको थियो । आवतजावतमा निकै समस्या भएकाले यो सडक मरम्मत भएपछि धेरैजना खुशी भएका थिए तर अवसरको फाइदा उठाएर ठेकेदारले कमसल सामग्री प्रयोग गरेका कारण कालोपत्र टिकाउ नभएको बताइन्छ ।. समा कन्स्ट्रक्सनका सञ्चालक जहुर अन्सारीले सडक विभागका कर्मचारीको दोष देखाएर आफू उम्कन खोजे । उनले जाडो महीनामा सडकमा कालोपत्र गर्न नहुने तर यसै अवधिमा कालोपत्र गर्दा यस्तो समस्या आइपरेको बताए । जाडोमा आफूले सडक कालोपत्र गर्न अनिच्छा जाहेर गर्दा कर्मचारीको दबाबमा कालोपत्र गर्दा तापमान कम भएर केही ठाउँका पिच उप्किएको उनको भनाइ थियो । कमसल सामग्रीको प्रयोग नभएको र मौसमको कारण यस्तो समस्या भएको उनले सफाइ दिए । उनले मरम्मतसम्भारको अवधि रहेको अवस्थामा पिच उप्किंदा आफूलाई थप घाटा भएको बताए ।. व्यापारिक राजमार्ग आयोजनाका प्रतिनिधि इन्जिनीयर सञ्जीव गुप्ताले अविलम्ब मरम्मतसम्भार हुने बताए । मरम्मतसम्भारका लागि एउटा टोली निर्माणस्थलमा काम गरिरहेको र दुई दिनभित्र उप्किएका कालोपत्र मरम्मत हुने उनले बताए ।,https://eprateekdaily.com/2023/01/25/46251
"ठगी कसूरमा तीनजना पक्राउ, सामानसहित ट्रक नियन्त्रण",स्थानीय,प्रतीक दैनिक,"माघ १२, २०७९",वीरगंज,"जिल्ला प्रहरी कार्यालय, पर्साले ठगी कसूरमा तीनजना युवकलाई पक्राउ गरेको छ ।. माघ १० गते वीरगंज–१० स्थित माँ दुर्गे मनी ट्रान्सफरका सञ्चालक विजय सर्राफले कृषि विकास बैंक, वीरगंजमा रकम जम्मा गर्न चार लाख १७ हजार ८०० तीनजना युवकलाई दिएकोमा सो रकम लिएर उनीहरू फरार भएका थिए । घटनाबारे प्रहरीलाई जानकारी गराइएपछि प्रहरीले सोही ठाउँबाट साँझ ५ बजे तीनजना युवकलाई पक्राउ गर्न गरे पनि रु दुई लाख २३ हजार ५०० मात्र बरामद भएको थियो ।. ठगी कसूरमा सोही वडाका आकाश साह, सञ्जय साह र महम्मद सकिर मियाँ पक्राउ परेका हुन् । उनीहरूविरुद्ध ठगी, आपराधिक विश्वासघात, आपराधिक लाभको मुद्दा लगाइएको र अदालतबाट चार दिनको म्याद थप गरी अनुसन्धान भइरहेको जिप्रका, पर्साले जनाएको छ ।. यसैगरी, वडा प्रहरी कार्यालय, बिर्ताले बिलबीजकभन्दा बढी लत्ताकपडा, टेन्टका सामान ढुवानी गरेको कसूरमा एउटा पिकअप भ्यान नियन्त्रणमा लिएर राजस्व अनुसन्धान पठाएको छ । माघ १० गते वीरगंज–१६ इनर्वा सडकखण्डबाट मधेस प्रदेश ०३–००१च ६५०० नम्बरको पिकअप भ्यानमा लत्ताकपडा, टेन्टका सामान रहेको र सो सामान बिलबीजकभन्दा बढी भएको भन्दै प्रहरीले राजस्व अनुसन्धान कार्यालय, पथलैया चलान गरेको जिप्रका, पर्साले जनाएको छ ।",https://eprateekdaily.com/2023/01/26/46284
वाइफाई भएपछि शिकारीबासमा स्मार्टफोन किन्नेहरू बढे,स्थानीय,प्रतीक दैनिक,"माघ १२, २०७९",सेढवा,"पर्साको अति दुर्गम बस्ती शिकारीबासमा निश्शुल्क वाइफाई जडान भएपछि स्मार्टफोन प्रयोगकर्ता बढेका छन् ।. नेपाल टेलिकम तथा एनसेलको नेटवर्क नटिप्ने सो गाउँमा केही दिन पहिले ठोरी गाउँपालिकाले निश्शुल्क वाइफाई जडान गरेको थियो ।. वाइफाई जडान भएपछि सो गाउँमा करीब ५० जना मोबाइल प्रयोगकर्ता पुगेको स्थानीय शिवजलम चौधरीले बताए । मोबाइल प्रयोगकर्ताहरूले फेसबूक, मैसेन्जर, ह्वाट्सएप, भाइबर, इमेल, युट्युबलगायतका सामाजिक सञ्जाल चलाउन पाएको चौधरीले बताए । इन्टरनेटको माध्यमबाट स्थानीयहरू देश तथा विदेशमा रहेका आफन्त, मित्रसँग भिडियो कल गर्न पाएकामा खुशी भएका छन् ।. वर्षाैंदेखि सूचना तथा सञ्चारबाट वञ्चित भएका यहाँका स्थानीयहरू वाइफाई जडानपछि निकै खुशी भएको शालिराम दिस्वा थारूले बताए । अब उनीहरूले देशविदेशका घटना तथा समाचार र राज्यका हरेक क्षेत्रका गतिविधिहरू देशका अन्य स्थानका नागरिक सरह थाहा पाउन थालेका छन् । इन्टरनेटको माध्यमबाट गीत–सङ्गीत तथा अन्य मनोरञ्जनका कार्यक्रम पनि हेर्न पाएको थारूको भनाइ छ ।. पर्सा राष्ट्रिय निकुञ्ज र चितवन राष्ट्रिय निकुञ्जको दोसाँधमा रहेको यो गाउँ हुलाकी राजमार्गभन्दा पाँच किलोमिटरभित्र जङ्गलमा पर्छ । विद्युत्समेत नरहेको यस गाउँमा ठोरी गाउँपालिकाले ब्याट्रीबाट सञ्चालन हुनेगरी तीनवटा राउटर जडान गरेको छ । वाइफाईबाट एक किलोमिटरसम्मको क्षेत्रफलमा इन्टरनेट चलाउन मिल्ने स्थानीयले बताएका छन् ।",https://eprateekdaily.com/2023/01/26/46290
जीराभवानीमा जनता र प्रहरीबीच झडप,स्थानीय,प्रतीक दैनिक,"माघ ११, २०७९",सेढवा,"जीराभवानी गाउँपालिकाको हरैया टोलमा प्रहरीले ज्यादती गरेको भन्दै अबेर रातिसम्म स्थानीय जनता र प्रहरीबीच झडप भएको समाचार प्राप्त भएको छ । स्थानीयवासी भैंसी चराउन जङ्गलमा गएको बेला भैंसी हराएको थियो । भैंसी दुई दिनपछि स्थानीयले फेला पारेपछि घर ल्याउने क्रममा इप्रका, पटेर्वासुगौलीको टोलीले १२ वटा भैंसी बरामद गरेको थियो । बरामद गरिएका भैंसी आज दिउँसोसम्म धनीलाई दिने सहमति भए तापनि साँझ एकाएक भन्सारलाई बुझाउन लागिएको बेला स्थानीय र प्रहरीबीच झडप भएको हो ।. राति अबेरसम्म दुवै पक्षबीच सहमति भएको छैन । भैंसी राखिएको ठाउँ प्रहरी चौकी हरैयालाई स्थानीयवासीले घेराबन्दी गरी ढुङ्गामुढा गर्दा जिल्लाबाट थप प्रहरी टोली परिचालन गरी अवस्थालाई सामान्य बनाइएको प्रहरी उपरीक्षक कोमल शाहले जानकारी दिए । राति अबेरसम्म सहमति नभएको स्थानीयले जानकारी गराएका छन् । प्रहरीविरुद्ध चर्को आक्रोश स्थानीयमा रहेको छ ।",https://eprateekdaily.com/2023/01/25/46242
धान खरीद गर्न र उखुको मूल्य बढाउन सरकारसँग माग,स्थानीय,प्रतीक दैनिक,"माघ ९, २०७९",वीरगंज,"किसानको उत्पादन सरकारले उचित मूल्यमा खरीद गर्नुपर्ने जनता समाजवादी पार्टीको भ्रातृ सङ्गठन समाजवादी किसान महासङ्घले माग गरेको छ ।. महासङ्घको केन्द्रीय सम्पादन समितिको आइतवार वीरगंजमा बसेको बैठकले किसानहरूले गरेको उत्पादन धान बिचौलिया तथा व्यापारीहरूलाई बिक्री नगरी सरकारले नै उचित मूल्यमा खरीद गर्नुपर्ने माग गरेको छ ।. सरकारले धानको समर्थन मूल्य तोके पनि किसानहरूले समयमैं मूल्य अनुसार बिक्री गर्न नपाउने जस्ता विभिन्न जटिलताहरू भएकोले सो कुरालाई मनन गरी सरकारले नै खरीद गर्नुपर्ने बैठकले निर्णय गरेको हो ।. बैठकले सरकारमार्फत नै किसानहरूले धान बिक्री गर्न पाएको खण्डमा ठगिने र कम मूल्यमा बेच्नुपर्ने तथा बजार नपाउनेजस्ता समस्याहरूको निराकरण हुने विश्वास व्यक्त गरेको छ ।. बैठकले सरकारले निर्धारण गरेको उखुको समर्थन मूल्यमा पनि किसानहरूले असन्तुष्टि जनाइरहेको भन्दै सोमा पुनः विचार गर्न माग गरिएको छ । सरकारले उखुको मूल्य तोके पनि लागत खर्च पनि नउठ्ने समस्या भएको र किसानहरू दुःखित भएको कारण उनीहरूको यो समस्या समाधानको लागि सरकारले पुनर्विचार गर्नुपर्ने बैठकले माग गरेको छ ।. बैठकले कृषि ऋण सहजरूपमा पाउन नसकिएको र विभिन्न खाले प्रक्रियागत झन्झट सिर्जना गरिएको हुँदा किसानहरूले सहजरूपमा कृषि ऋण पाउन नसकेको अवस्था भएकोले सोको निराकरण गरी किसानहरूले सहज रूपमा कृषि ऋण उपलब्ध हुने वातावरण सिर्जना गर्न बैठकमा छलफल भएको महासङ्घका उपमहासचिव तबरेज अहमदले बताए ।. बैठकले महासङ्घलाई विस्तार गर्नुका साथै क्रियाशील बनाउनेबारे पनि निर्णय गरेको उपमहासचिव अहमदले बताए ।. फागुन ३० गतेसम्म सातवटै प्रदेशमा महासङ्घको प्रदेश कमिटी र पुनर्गठन गर्ने निर्णय गरिएको महासचिव ओमकृष्ण बिष्टले जानकारी गराएका छन् । यसैगरी बैठकले महासङ्घको केन्द्रीय सदस्यमा मधेस प्रदेशबाट महाराज यादव, कर्णाली प्रदेशबाट प्रवजन उपाध्याय, लता चौलागाई, लुम्बिनी प्रदेशबाट प्रवजन शाही गरी चारजनालाई मनोनीत गरिएको महासचिव विष्टले जारी गरेको विज्ञप्तिमा उल्लेख छ ।",https://eprateekdaily.com/2023/01/23/46123
"नापीमा पैसा दिनेको काम चाँडो, नदिनेको ढिला",स्थानीय,प्रतीक दैनिक,"माघ १०, २०७९",वीरगंज,"नापी शाखामा रहेका बिचौलियाहरूका कारण सेवाग्राहीहरूका जग्गाको हालसाबिक हुन सकेको छैन ।. पुरानो पुर्जा र नयाँ नापी अनुसार जग्गालाई आफ्नो नाममा ल्याउन अहिलेको प्रावधानले हालसाबिक गर्नुपर्छ तर बिचौलियाहरूले सेवाग्राहीहरूलाई वर्र्षौंदेखि अल्झाएर राखेका छन् ।. नापी कार्यालय, पर्साले नागरिक बडापत्रमा हालसाबिक १५ दिन तथा निजी जग्गा नापनक्शा सात दिनमा गर्ने लेखिएको छ । तर नापीका कर्मचारीहरूले नियमले मिल्ने काम अथवा हालसाबिक गर्न मोटो रकम माग्ने गरेकाले सेवाग्राहीहरू मर्कामा पर्ने गरेको बताइन्छ । पुरानो नक्शा अनुसार अहिले हालसाबिकको क्रममा जग्गा बढ्दा र हकभोग गर्ने पनि कोही नहुँदा कर्मचारीहरूले गर्न मिल्ने कामलाई पनि अल्झाएर राख्ने गरेको सेवाग्राहीहरूको आरोप छ । बिचौलियाविना कुनै काम नहुने नापी शाखामा कर्मचारीहरू कार्यालयको काममा भन्दा निजी काममा व्यस्त रहने गरेको सेवाग्राहीहरूले आरोप लगाएका छन् ।. विवादित जग्गाहरूको नापनक्शा गर्न चाहेमा राजस्व बुझाइ बढीमा सात दिनभित्र काम सम्पन्न गर्नुपर्ने नियममा उल्लेख छ । तर कर्मचारीहरूले राजस्वबाहेक अतिरिक्त पाँच हजारदेखि २० हजारसम्म रकम लिएर काम गर्ने र नदिनेको काम अल्झाएर राख्ने गरेका छन् । अतिरिक्त रकम दिनेहरूको काम चाँडो गर्ने र नदिनेहरूलाई अल्झाएर लामो समय बिताउने गरेका छन् ।. कर्मचारीहरूले सर्वसाधारण सेवाग्राहीहरूको कामभन्दा प्लटर र भूमाफियाहरूको कामलाई पैसाको आधारमा प्राथमिकता दिने गरेका छन् । जसले गर्दा यो कार्यालय विवादमा रहिरहन्छ । अहिले कित्ताकाट शुरू भएपछि यो कार्यालयमा भ्रष्टाचार झनै मौलाएको छ । यसअघि पुरानो मितिमा कित्ताकाट गरेको पुष्टि भएपछि अख्तियारले अनुसन्धान शुरू गरेको स्रोतले जनाएको छ ।. नापी अधिकृत नागेन्द्र महतोले कर्मचारी अभावका कारण सेवाग्राहीहरूको काम समयमा हुन नसकेको बताए । उनले प्राथमिकताको आधारमा नापजोख भइरहेको र अमिनहरू पनि सोहीअनुरूप खटाउने गरेको बताए । काम भएकाहरू खुशी हुने र काममा ढिला भएपछि सेवाग्राहीहरूले नापी कार्यालयका कर्मचारीमाथि अनावश्यक आरोप लगाउने गरेको उनले बताए ।",https://eprateekdaily.com/2023/01/24/46164
"बारामा एकै दिन ३३२ जना पक्राउ, ३६ जना जेल चलान",स्थानीय,प्रतीक दैनिक,"माघ १०, २०७९",वीरगंज,"जिल्ला प्रहरी कार्यालय, बाराले माघ ९ गते सोमवार एकै दिन ३३२ जना फरार अभियुक्तलाई पक्राउ गरेर कीर्तिमान कायम गरेको छ ।. नेपालभरि प्रहरीले फरार अभियुक्त पक्राउ गरेको यो सबैभन्दा बढी सङ्ख्या हो । मासिक, त्रैमासिक, छमाही र वार्षिकरूपमा यो सङ्ख्यामा फरार अभियुक्तहरू पक्राउ परेको जिल्ला प्रहरी कार्यालयको तथ्याङ्क रहे पनि बारा प्रहरीले हिजो एकै दिन ३३२ जनालाई पक्राउ गरेर कीर्तिमान कायम गरेको हो ।. प्रहरी प्रवक्ता प्रहरी नायब उपरीक्षक राजेश थापाले बारा जिल्ला अदालतबाट पैmसला कार्यान्वयनका लागि प्राप्त फरारहरूको सूचीमा रहेका ३३२ जनालाई विभिन्न स्थानबाट पक्राउ गरी बारा जिल्ला अदालतमा पेश गरिएको बताए । उनले अदालतको आदेशमा ३६ जनालाई सोही दिन वीरगंज कारागार चलान गरिएको र बाँकी २९६ जनाले जरिवाना भुक्तान गरी मुक्त भएको बताए ।. उनले अधिकतम छ वर्ष पाँच महीना १० दिन कैद सजाय पाएका कलैया उपमहानगरपालिका–१ का विजय दास, यसैगरी, बैंकिङ कसूर मुद्दामा सात लाख जरिवाना भएका बारा, पचरौता नगरपालिका–२ का एजाजुल हक अन्सारी, हातहतियार खरखजानामा दुई वर्ष ११ महीना छ दिन कैद सजाय भएका बारा, निजगढ नपा–१ का वासु चौधरीलगायत ३६ जनालाई वीरगंज कारागार चलान गरिएको उनले बताए ।. अदालतबाट कैद तथा जरिवाना भएपछि यी अभियुक्तहरू कानूनी कारबाईको दायराबाट भाग्दै लुकीछिपी बस्दै आएकामा हिजो एकै दिन बारा प्रहरीले ३३२ जनालाई पक्राउ गर्न सफल भएको उनले बताए ।. बाराका प्रहरी उपरीक्षक होबिन्द्र बोगटीले आफूले आफ्नै रेकर्ड तोडेको बताए । उनले स्याङ्जामा आफू कार्यरत रहँदा १११ जना फरार अपराधीलाई एकै दिन समाएर बनाएको रेकर्ड बारामा ३३२ जनालाई एकै दिन समातेर तोडेको बताए । उनले यो अपरेशनलाई सफल पार्नका लागि १५ दिनदेखि कार्य गर्नुपरेको बताए ।. दुई साताअघि एउटा टीम बनाएको र फरार सूचीमा रहेका सबैको पहिचान गरेर एकै दिनको अपरेशनमा सफलता पाएको बताए । पक्राउ पर्नेहरूमा सामान्यदेखि जघन्य अपराधकर्मीहरू छन् । जघन्य अपराध गर्ने ७/८ जनालाई भने एक दिनअघि समातेको उनले बताए ।",https://eprateekdaily.com/2023/01/24/46167
मधेसमा दुर्घटनाबाट छ महीनामा २८१ जनाको मृत्यु,स्थानीय,प्रतीक दैनिक,"माघ ९, २०७९",वीरगंज,"नेपाल प्रहरी राजमार्ग सुरक्ष्Fा तथा ट्राफिक व्यवस्थापन कार्यालय, पथलैया बाराले चालू आवको छ महीनामा मधेस प्रदेशको आठ जिल्लामा सवारी दुर्घटनामा २८१ जनाको मृत्यु भएको जनाएको छ ।. सप्तरी, सिराहा, धनुषा, महोत्तरी, सर्लाही, रौतहट, पर्सा र बारामा गरी २०६ पुरुष, ४८ महिला, १३ बालक र १४ बालिका गरी सवारी दुर्घटनामा २८१ जनाको मृत्यु भएको सो कार्यालयले जनाएको छ ।. यसैगरी सवारी दुर्घटनाबाट ४६७१ जना घाइते भएका छन् । ३१५८ जना पुरुष, ८२४ महिला, ४३४ बालक र २५५ बालिका घाइते भएका हुन् । २८७६ वटा सवारी दुर्घटनामा ४०३५ सवारी साधन संलग्न रहेको उक्त कार्यालयले जनाएको छ ।. यसैगरी सवारी दुर्घटनामा गत वर्ष ४४८ पुरुष, ८१ महिला ५६ बालबालिका गरी ५८५ जनाको मृत्यु भएको थियो ।. मधेस प्रदेशको आठ जिल्लामा १४५४ वटा जनचेतनाको कार्यक्रम गरिएको र त्यसबाट ७१ हजार ४७२ जना लाभान्वित भएको बताइएको छ ।. यो अवधिमा एक लाख ८६ हजार ९८० वटा सवारी साधनलाई कारबाई गरिएको र १० करोड ७७ लाख १५ हजार राजस्व सङ्कलन भएको नेपाल प्रहरी राजमार्ग सुरक्ष्Fा तथा ट्राफिक व्यवस्थापन कार्यालय, पथलैया बाराले जनाएको छ ।. गत वर्ष २२ करोड ४४ लाख ४० हजार राजस्व सङ्कलन भएको थियो ।",https://eprateekdaily.com/2023/01/23/46132
व्यावसायिक खेती गर्नेलाई महानगरले सहयोग गर्छ –नगरप्रमुख सिंह,स्थानीय,प्रतीक दैनिक,"माघ ८, २०७९",वीरगंज,"वीरगंज महानगरपालिकाका प्रमुख राजेशमान सिंहले किसानलाई सम्पन्न बनाउन व्यावसायिक कृषि खेती गर्नुपर्ने बताएका छन् ।. वीरगंज महानगरको वडा नं ३१ सोलखपुरस्थित हरियाली कृषक समूहको उद्घाटन गर्दै उनले महानगरले व्यावसायिक कृषि खेती गर्नेलाई सहयोग गर्ने बताए । उनले बढी प्रतिफल प्राप्त हुने तरकारी तथा नगदेबाली व्यावसायिकरूपमा लगाउन महानगरले आवश्यक सहयोग गर्ने बताए । उनले त्यसका लागि आवश्यक तालीम, बीउ तथा बजारको प्रबन्ध महानगरले गर्ने आश्वासन पनि दिए । नगरप्रमुख सिंहले कृषक समूह तथा सहकारीहरूले आर्थिक पारदर्शितालाई प्राथमिकतामा राखेर काम गर्न जोड दिए ।. वडा नं ३१ का अध्यक्ष जीतेन्द्रप्रसाद यादवले कृषि तथा पशु प्राविधिकको व्यवस्था गरिदिन माग गरे ।. वडा नं ३१ र ३२ का कृषकले सोलखपुरमा हरियाली कृषक समूह गठन गरेका छन् । ३१ जना सदस्य रहेको समूहले आत्मनिर्भरका लागि समूहकै सदस्यबाट रु सात लाखभन्दा बढी बचत सङ्कलन गरेका छन् । सङ्कलित रकमबाट कृषि तथा पशुपालन गर्न चाहने कृषकका लागि आवश्यक लगानी गर्दै आएको संस्थाका सचिव राजेशसाह सोनारले बताए । संस्थाका अध्यक्ष अब्दुल बराकत अन्सारीको सभापतित्वमा भएको कार्यक्रममा शेख भिखारी, इमामुल अन्सारी, मैनादेवी नुनियाँ, मोरियम खातुन, तमन्ना खातुन, इर्साद अन्सारी, पूजादेवी राम, सावित्री कार्की, मुक्ति चौधरीलगायतको सहभागिता थियो ।",https://eprateekdaily.com/2023/01/22/46078
यस वर्ष सरस्वतीको मूर्तिको बिक्री बढ्यो,स्थानीय,प्रतीक दैनिक,"माघ ९, २०७९",वीरगंज,"श्रीपञ्चमी (सरस्वतीपूजा)लाई लक्षित गरेर वीरगंजका विभिन्न स्थानमा सरस्वतीको माटोको मूर्ति बनाउने कार्य जोडतोडले चलिरहेको छ । भारतीय तथा नेपाली मूर्तिकारहरूले महानगरको विभिन्न स्थानमा माटोको मूर्ति बनाइरहेका छन् ।. कोरोना सङ्क्रमणपछि अवस्था सहज भएसँगै सरस्वतीपूजा गर्ने उमङ्ग बढेको छ ।. गत वर्षको तुलना यस वर्ष धेरै मूर्ति बिक्री भएको भारतीय मूर्तिकार मुकेश कुमारले बताए । उनले यस वर्ष ८० वटा मूर्ति बनाएका छन् भने ६० वटा बिक्री भइसकेको छ र अझै बिक्री हुने क्रममा छ ।. वीरगंज महानगरको छपकैया, विपी उद्यानको रातो बङ्गला, श्रीपुर, रानीघाटलगायत ठाउँमा मूर्ति बनाउने कार्य भइरहेको छ । यस वर्ष माघ १२ गते श्रीपञ्चमी परेको छ र अहिले मूर्तिको लागि बूकिङ जारी छ । विभिन्न शैक्षिक संस्थाहरूको साथै पर्सा जिल्लाको विभिन्न टोलहरूमा पनि माटोबाट बनाइएको सरस्वतीको मूर्तिको पूजा गर्ने गरिन्छ । विद्यार्थीहरूका साथै बालबालिकाहरूले चन्दा सङ्कलन गरेर मूर्तिपूजा गर्दैआएका छन् । एउटा मूर्तिको अहिले रु २५ सयदेखि छ हजारसम्म पर्ने मूर्तिकार मुकेशले बताएका छन् ।",https://eprateekdaily.com/2023/01/23/46129
मोबाइल घुम्ति लैबद्वारा श्रीसियामा स्वास्थ्य परीक्षण,स्थानीय,प्रतीक दैनिक,"माघ ९, २०७९",परवानीपुर,"वीरगंज महानगर–२५ श्रीसिया स्वास्थ्य चौकीमा विभिन्न रोगीहरूको स्वास्थ्य परीक्षण भएको छ । वीरगंज महानगरको आयोजनामा नसर्ने रोग (एनसिडी) स्क्रीनिङ शिविर आयोजना गरी उक्त परीक्षण भएको हो ।. शिविरमा ८५ पुरुष र ४३ महिला गरी कुल १२८ जना रोगीको स्वास्थ्य परीक्षण गर्नुका साथै रगत तथा पिसाब समेत परीक्षण भएको थियो । शिविरमा १५ जना मधुमेश रोगी, १० जना रक्तचाप, ६ जना श्वासप्रश्वास तथा ९७ जना समान्य रोगका रोगी फेला परेका थिए । श्रीसिया स्वास्थ्य चौकीका इन्चार्ज शत्रुघ्न यादवको अध्यक्षतामा सम्पन्न कार्यक्रममा वीरगंज महानगर स्वास्थ्य महाशाखाकी डा अनिशा महतो, जनस्वास्थ्य निरीक्षक जहिर आलम, निमित्त वडा अध्यक्ष जगदीश साह, नेरा आधारभूत विद्यालयकी प्रअ अन्जु शाहलगायतको सहभागिता थियो ।. यसैबीच नेरा आधारभूत विद्यालय श्रीसिया आदर्शचोकमा ५–११ वर्षसम्मका बालबालिकालाई कोरोना खोप लगाइएको जानकारी प्राप्त भएको छ ।",https://eprateekdaily.com/2023/01/23/46126
वीउवासङ्घका अध्यक्ष गुप्तालाई सम्मान,स्थानीय,प्रतीक दैनिक,"माघ ९, २०७९",वीरगंज,"२२औं सशस्त्र प्रहरी दिवसको अवसरमा सशस्त्र प्रहरी मधेस प्रदेशको छिन्नमस्ता वाहिनी मुख्यालयले वीरगंज उद्योग वाणिज्य सङ्घका अध्यक्ष तथा नेपाल उद्योग वाणिज्य महासङ्घका केन्द्रीय सदस्य सुबोध गुप्तालाई कदरपत्रसहित सम्मान गरेको छ ।. मुख्यालयको कार्यालय बर्दिवास महोत्तरीमा सोमवार आयोजित कार्यक्रममा वाहिनीप्रमुख सशस्त्र प्रहरी नायब महानिरीक्षक गणेश ठाडा मगरले वीउवासङ्घले निस्स्वार्थ भावनाले गरेको सहयोगको कदर गर्दै सम्मान गरेका थिए । सो अवसरमा सम्मानित अध्यक्ष गुप्ताले पर्सा, बारा जिल्लामा रहेका औद्योगिक करिडरको शान्ति सुरक्षाका लागि सशस्त्र प्रहरीको एउटा टोली औद्योगिक टास्कफोर्सको रूपमा कार्यरत रही करिडरको शान्ति सुरक्षा अमन चयन बन्ने कुरामा जोड दिए ।. उनले टास्क फोर्सले उत्कृष्ट काम गरिरहेको तर सरकारले टास्कफोर्स हटाएकोमा दुःख व्यक्त गर्दै पुनः टास्कफोर्स बहाल गरी औद्योगिक करिडरको शान्ति सुरक्षालाई निरन्तरता दिन सप्रनाम मगरको ध्यानाकर्षण गराए ।. सप्रनाम मगरले वीरगंज पथलैया औद्योगिक करिडरको शान्ति सुरक्षाको लागि आफू तत्पर रहेको र टास्कफोर्स पुनः गठनको लागि आवश्यक सल्लाह, सुझाव आफू माथिको निकायमा प्रवाह गर्ने प्रतिबद्धता व्यक्त गरे ।",https://eprateekdaily.com/2023/01/23/46117
सिमरापार्कमा आन्तरिक र बाह्य पर्यटक,स्थानीय,प्रतीक दैनिक,"माघ ८, २०७९",वीरगंज,"जीतपुरसिमरा उपमहानगरपालिका–१ स्थित थानीमाई सामुदायिक वनमा रहेको सिमरापार्कमा आन्तरिक र बाह्य पर्यटकहरू आउन थालेका छन् । पर्सा, बारा तथा सीमावर्ती भारत बिहारको पूर्वी चम्पारणबाट पर्यटकहरू सिमरापार्कमा घुमफिर गर्न आउन थालेका हुन् ।. प्रत्येक दिन करीब पाँच सयभन्दा बढी पर्यटकले पार्क अवलोकन गर्ने गरेको पार्कका अध्यक्ष गोविन्दबहादुर अधिकारीले बताए । उनले पार्कमा जरायो, हरिण, मुसा, बाँदरलगायत जनावर र विभिन्न प्रकारका माछा रहेको बताए । त्यस्तै, पार्कमा बालबालिकाहरूको मनोरञ्जनको लागि झुलुवा, स्लाइडिङहरू राखिएका छन् । पार्कभित्र पिकनिक स्पटहरूको पनि निर्माण गरिएको उनले बताए ।. अध्यक्ष अधिकारीले आगामी दिनमा पार्कमा परिवर्तन ल्याउने बताए । पार्कको स्तरोन्नतिका लागि प्रदेश सरकार तथा केन्द्र सरकारले ध्यान दिएमा सिमरापार्क राष्ट्रियस्तरको बनाउन सकिने अध्यक्ष अधिकारी बताएका छन् ।",https://eprateekdaily.com/2023/01/22/46081
होटल व्यवसायीद्वारा प्रजिअ ढकालको बिदाई,स्थानीय,प्रतीक दैनिक,"माघ ९, २०७९",वीरगंज,"होटल तथा पर्यटन व्यवसायी सङ्घ, पर्साले प्रमुख जिल्ला अधिकारी उमेशकुमार ढकालको बिदाई गरेका छन् । हालै गृह मन्त्रालयबाट सरुवा भएपछि उनको १६ महीने कार्यकाल पर्सा जिल्लामा सफल भएको भन्दै सङ्घले सम्मानसहित बिदाई गरेको हो ।. सङ्घका अध्यक्ष हरि पन्तले प्रजिअको सम्मान गरेका थिए । उनले प्रजिअ ढकालको १६ महीने कार्यकाल सफल भएको र होटल व्यवसायीहरू प्रोत्साहित भएका बताए । उनले प्रतिकूल समयमा होटल व्यवस्थापनको लागि प्रजिअ ढकालले देखाएको सक्रियताको कारण व्यवसाय चलायमान हुँदा उनको सरुवा भएपछि बिदाई गरिएको बताए ।. कार्यक्रममा वीरगंज उद्योग वाणिज्य सङ्घका पर्यटन संयोजक अनुज रूँगटाले प्रजिअ ढकालले सबैसँग घुलमिल गरेर सबैको समस्या बुझी कदम चालेको र त्यसबाट वीरगंजका होटल व्यवसायीहरू पनि लाभान्वित भएका हुँदा उनको सफल कार्यकालको प्रशंसा गरे ।. कार्यक्रममा सङ्घका वरिष्ठ उपाध्यक्ष रचेन्द्र थापा, महासचिव माधव बस्नेत, केन्द्रीय सदस्यहरू हीरा श्रेष्ठ, सन्दीप बस्न्यात, नेपाल पत्रकार महासङ्घ पर्साका उपाध्यक्ष युवराज खड्का, होटल व्यवसायी महासङ्घका सुरेन्द्रबहादुर श्रेष्ठले मन्तव्य व्यक्त गरेका थिए । कार्यक्रमको सहजीकरण पत्रकार नीरज पिठाकोठे मगरले गरेका थिए ।",https://eprateekdaily.com/2023/01/23/46120
व्यक्तिगत खर्चमा यादवले कम्बल वितरण गरे,स्थानीय,प्रतीक दैनिक,"माघ ८, २०७९",पोखरिया,"पोखरिया नगरपालिका–५ निवासी मङ्गल यादवले ३१ जना एकल महिला तथा दलितलाई कम्बल वितरण गरेका छन् ।. आइतवार एक कार्यक्रमबीच यादवले आफ्नै खर्चबाट गरीब, एकल महिलाहरूलाई कम्बल वितरण गरेका हुन् । चीसोबाट कसैलाई समस्या नहोस् भन्ने उद्देश्यले उनले कम्बल वितरण गरेको बताए । यादव सडक डिभिजन कार्यालयका कर्मचारी हुन् । कार्यक्रममा पोखरिया नगरपालिकाका प्रमुख प्रद्युम्न चौहान, नेकपा एमालेका नगर अध्यक्ष विन्ध्याचल ठाकुर, गोवर्धन यादवलगायतको सहभागिता थियो ।",https://eprateekdaily.com/2023/01/22/46075
पर्सा–बाराका उद्योगहरु अघोषित लोडसेडिङ खेप्दै,स्थानीय,प्रतीक दैनिक,"माघ १०, २०७९",वीरगंज,"पर्सा/बाराको औद्योगिक कोरिडोरमा अहिले अघोषित लोडसेडिङ भइरहेको छ । एक महीनादेखि अघोषित लोडसेडिड्ढा कारण उद्योग, कलकारखानाको काम प्रभावित भएको छ ।. लोडसेडिङ घोषणा गरेपछि समयतालिका अनुसार विद्युत् सप्लाई काटिनुपर्ने प्रवधान रहेकोमा अहिले लोडसेडिङलाई वैधानिकता नदिई मनपर्दो तरीकाले विद्युत् सप्लाई काटिएको छ । दैनिक पाँचदेखि आठ घण्टासम्म औद्योगिक क्षेत्रमा विद्युत् लाइन काटिंदा समस्या भइरहेको उद्योगीहरूले बताएका छन् ।. वीरगंज उद्योग वाणिज्य सङ्घका अध्यक्ष सुबोध गुप्ताले पर्सा/बारा औद्योगिक कोरिडोरका साना/ठूला चार हजार उद्योग अघोषित लोडसेडिड्ढो मारमा परेको बताए ।. हिउँदेयाममा विद्युत्को उत्पादन घट्ने हुँदा लोडसेडिङ भइरहेको नेपाल विद्युत् प्राधिकरणका कार्यकारी निर्देशक कुलमान घिसिङले जानकारी गराएको बताए ।. हिउँदेयाममा अघोषित लोडसेडिड्ढो विकल्प नभएको उनको भनाइ छ । यसैलाई समयतालिका अनुसार विद्युत् सप्लाईको व्यवस्था गरेमा उद्योगीहरूलाई सहज हुने उनले बताएका छन् ।. अहिले बिहान १० देखि अपराह्न ४ बजेसम्म लोडसेडिङ भइरहेकोले पनि उद्योगीहरूलाई समस्या भएको उनको भनाइ छ । यो समयबाहेक राति पनि एक/डेढ घण्टा विद्युत् अवरुद्ध गर्ने गरिएको उनले बताए । प्राधिकरणलाई यसबारे ध्यानाकर्षण गराइएको तर समस्याको समाधान नभएको उनले बताए । पर्सा र बारामा १२ सय ठूला उद्योग र २८ सयको हाराहारीमा साना उद्योग रहेको वीउवासङ्घका अध्यक्ष गुप्ताले बताए ।. घरेलु लाइन पनि नियमित छैन । अहिले पर्सा र बारामा घरेलु लाइन बेला–कुबेला काटिने गरिएको छ । घरेलु लाइनमा पनि अघोषित लोडसेडिङ रहेको बताइन्छ ।. नेपाल विद्युत् प्राधिकरण वीरगंज वितरण केन्द्रका प्रमुख अमोदकुमार यादवले मरम्मतसम्भारका कार्य भइरहेकाले घरेलु लाइन अवरुद्ध भएको हुन सक्ने बताए । उनले आफूले एक साताअघि मात्र जिम्मेवारी सम्हालेको हुनाले यसबारेमा बुझ्दै गरेको बताए । प्रमुख यादवले औद्योगिक कोरिडोरको समस्या एक महीनादेखि रहेको र यसको निदान माथिल्लो निकायबाट हुन सक्ने बताए ।",https://eprateekdaily.com/2023/01/24/46171
एक महिलासहित ३४ जनाद्वारा रक्तदान,स्थानीय,प्रतीक दैनिक,"माघ ७, २०७९",वीरगंज,"वीरगंज महानगरपालिका–१ बजार छपकैयास्थित शिवशक्ति युवा क्लबको आयोजनामा शनिवार आयोजित रक्तदान कार्यक्रममा एकजना महिलासहित ३४ जनाले रक्तदान गरेको रक्त सञ्चार केन्द्र वीरगंजका प्राविधिक धीरेन्द्र झाले बताए ।. रक्तदान कार्यक्रमको वडाध्यक्ष मनोजराउत कुर्मीले उद्घाटन गरेका थिए । उनले १८ वर्ष माथिका र ६० वर्ष मुनिका सबै स्वस्थ मानिसले रक्तदान गर्न सक्ने बताए । शरीरको रगत खेर जान नदिन प्रत्येक तीन महीनामा रक्तदान गर्न सकिने उनले बताए । रक्तदानकै कारण धेरै मानिसको ज्यान जोगिंदै आएको उनले बताए ।. शिवशक्ति युवा क्लबका अध्यक्ष भोला साह तरलको अध्यक्षतामा भएको कार्यक्रममा शारदादेवी, हरेकृष्णसाह तेली, सन्तोष गुप्ता, पप्पु सोनार, गुलाब अन्सारी, कृष्णसाह तुराहा, महेश साहलगायतले रक्तदान गरेका थिए ।",https://eprateekdaily.com/2023/01/21/46015
"सीमा क्षेत्रका नागरिक भन्छन् –सशस्त्रले दुःख दियो, सशस्त्रका प्रवक्ता भन्छन् –दुःख दिएका छैनौं",स्थानीय,प्रतीक दैनिक,"माघ ७, २०७९",वीरगंज,"वीरगंज महानगरपालिका–१ बजार छपकैयामा सशस्त्र प्रहरी बल प्रधान कार्यालयको टोलीले शुक्रवार स्थानीयसँग भेटघाट छलफल गरेको छ ।. सशस्त्रको टोलीले सीमा क्षेत्रमा बसोवास गर्ने जनतासँग समस्या बुझेका थिए । सशस्त्र प्रहरी बल प्रधान सशस्त्र प्रहरी उपरीक्षक राजकुमार खनाल नेतृत्वको टोलीले जनताको समस्याबारे सुझाव सङ्कलन गरेको थियो ।. सो अवसरमा स्थानीयले सीमापारीबाट घरायसी प्रयोजनका लागि ल्याइने सामानहरूमा पनि दुःख दिने गरेको गुनासो पोखे । उनीहरूले खेतीका लागि ल्याउने एक बोरा मल पनि समात्ने गरेको बताए । यसैगरी वैवाहिक कार्यक्रमका लागि ल्याइने समानहरूमा पनि सशस्त्रको रोकावट हुने गरेको उनीहरूको आरोप थियो ।. दुई देशबीच वैवाहिक कार्यक्रमहरू हुँदै आएको तर सो प्रयोजनका लागि खरीद गरेर ल्याइने समान पनि सशस्त्रले रोकेर दुःख दिने गरेको उनीहरूले बताए । सशस्त्र प्रहरीले घरायसी सामान ल्याउँदा समेत दुःख दिने गरेको बताए ।. सीमाका बासिन्दाले सीमामा रहेको ३९१ जङ्गी पिलर र ३९२ को सहायक पिलर हराइरहेको जानकारी गराएका थिए । स्थानीयले सोही वडाको भकुवा मन्दिर अगाडिको तीन फिटको लच्का काठेपुल सशस्त्र प्रहरीले तोडी दिएको आरोप लगाए ।. सशस्त्र प्रहरी बल १३ नम्बर गणका प्रवक्ता निमित्त सशस्त्र प्रहरी उपरीक्षक सन्तोष बस्नेतले सीमा नाकाका मानिसलाई सशस्त्र प्रहरीले खासै दुःख नदिएको बताए । उनले केही व्यक्तिले घरायसी सामान भनी कमाइ खाने भाँडो बनाएको र सशस्त्रको अनाहकमा बदनामी गर्ने कार्य भएको बताए । उनले विशुद्ध घरायसी प्रयोजनका सामानहरू नरोकिएको तर सानो परिणाममा सामान ल्याएर सीमामा भण्डार गर्नेहरूलाई भने रोक्ने कार्य भएको बताए ।. कार्यक्रममा वडाध्यक्ष बैजु स्वर्णकार, स्थानीय मनोज गुप्ता, कौशलकिशोरलाल दास, शैलकिशोरलाल दास, सशस्त्र प्रहरी बल प्रधान कार्यालयका सप्रउ लेखनाथ खनाल, इन्जिनीयर सञ्जयकुमार मण्डल, बिओपि सिर्सियाका तेज पोखरेल, विओपि भन्सारका रवीन्द्र भट्टलगायतको सहभागिता थियो ।",https://eprateekdaily.com/2023/01/21/46012
"नदीजन्य पदार्थ निकासी पूर्णरूपमा रोकेपछि निर्माण सामग्रीको अभाव, हजारौं मजदूर बिचल्लीमा, निर्माणाधीन १५ शइयाको अस्पताल अलपत्र",स्थानीय,प्रतीक दैनिक,"माघ ८, २०७९",निजगढ,"नदीजन्य पदार्थको जथाभावी उत्खनन, दोहन रोक्ने दायित्व सरकारको हो । लामो समयदेखि सञ्चालनमा आइरहेका अवैधानिक क्रसर उद्योग र बालुवा प्रशोधन तथा धुवाइ उद्योगहरूका कारण नदीजन्य पदार्थको जथाभावी उत्खनन, दोहन भएको जनाउँदै गत पुस २० गते सरकारले यस्ता अवैधानिक क्रसर तथा बालुवा उद्योगलाई तत्कालै रोक्न देशभरका जिल्ला प्रशासन कार्यालयहरूलाई निर्देशनात्मक पत्राचार गरेसँगै जिल्ला प्रशासन कार्यालय, बाराले पनि जिल्लाका विभिन्न स्थानमा रहेका अवैधानिक उद्योगहरू बन्द गरायो । उद्योग बन्द गरिएको दुर्ई साता बित्दासम्म सरकारले यसबारेमा कुनै निकास निकालेको छैन । जसले गर्दा विकास निर्माणमा प्रयोग हुने नदीजन्य पदार्थहरूको अभावसँगै हाहाकार भएको छ भने निर्माण कार्यमा संलग्न हजारौं मजदूरको दैनिक रोजगारसमेत नराम्ररी प्रभावित भएको छ ।. बारामा दुई उपमहानगरपालिका, पाँच नगरपालिका र नौ गाउँपालिका गरी १६ स्थानीय तह छन् । तीव्र गतिमा शहरोन्मुख निजगढ नगरपालिका, कोल्हवी नगरपालिका, जीतपुरसिमरा उपमहानगरपालिका, कलैया उपमहानगरपालिकालगायतका अन्य स्थानीय तहहरूमा वार्षिक पाँच हजारभन्दा बढी घरहरू निर्माण भइरहेका छन् । यस कार्यमा संलग्न १० हजारभन्दा बढी दक्ष जनशक्ति (मिस्त्री)लगायत अन्य मजदूरहरू आबद्ध छन् ।. अवैधानिक क्रसर तथा बालुवा उद्योग बन्द गर्ने नाउँमा सरकारले क्रसर उद्योगहरूमा प्रशोधित मौज्दात नदीजन्य पदार्थ रोडा, गिट्टी, बालुवासमेत बिक्रीमा पूर्णरूपमा रोक लगाएसँगै निर्माणाधीन घर, भवन, सडक बाटोलगायत अनेकौं विकासका पूर्वाधारमा असर परेको छ । जसका कारण सरकारको प्राथमिकतामा परेका अन्य योजना, आयोजना जस्तै निजगढ नगरपालिका–९ मा निर्माणाधीन १५ शइयाको प्राथमिक स्वास्थ्य केन्द्रको भवन पनि अलपत्र परेको छ ।. गिट्टी, बालुवा नपाउँदा भवनको टाई बिम ढलान गर्दागर्दै अधूरो छोड्नुपरेको आशिष/आशीर्वाद निर्माण सेवा प्रालिका इन्जिनीयर भवानीप्रसाद चौधरीले बताए । “नदीजन्य निर्माण सामग्री सरकारले कहिले खोल्ने हो ? अहिलेसम्म कुनै जानकारी नभएकोले भवन निर्माण साइटमा खटिने सम्पूर्ण दक्ष जनशक्ति र मजदूरहरू घर फर्किएका छन्,” इन्जिनीयर चौधरीले भने । रोडा, गिट्टी, ढुङ्गा, बालुवाको हाहाकार मच्चिएकाले अन्य जिल्लामा पनि भवन निर्माणको कामसमेत अलपत्र हुन पुगेको उनको भनाइ छ ।. “सरकारले नै निश्चित समयसीमामा काम सम्पन्न गर्नुपर्छ भन्दै ठेक्का सम्झौता गर्न लगाउँछ । अनि सरकारको प्राथमिकतामा रहेका निर्माण योजना, आयोजनाहरू यसरी अलपत्र पारिंदा कसरी समयमा काम सम्पन्न गर्न सकिन्छ ?” अधिकांश निर्माण व्यवसायी प्रश्न गर्छन् । एकातिर निर्माण सामग्री नहुँदा दैनिक रोजगारमा समेत नराम्ररी प्रत्यक्ष प्रभाव परेको छ भने आश्रित घरपरिवारलाई दैनिकी गुजार्न हम्मेहम्मे परेको छ ।. काम रोकेसँगै नजीकैको खोलाबाट स्थानीय ट्याक्टरले ल्याएका ढुङ्गा, बालुवासमेत स्थानीय प्रहरी प्रशासनले नियन्त्रणमा लिने गरेपछि घर निर्माणकर्ताहरूलाई तनाव भएको छ । घर बनाउनलाई पनि दुर्ई/चार ट्याक्टर नछोड्दा स्थानीयले वडाध्यक्ष, उपप्रमुख, प्रमुखलाई गुहार्दा पनि गृह मन्त्रालयको कडा आदेश भएकोले छोड्न मिल्दैन भन्ने प्रहरी अधिकृतको जवाफ पाउने गरेपछि जनप्रतिनिधिहरू पनि जिल्ल पर्ने गरेको निजगढ, कोल्हवी, जीतपुरसिमरा, कलैयाका स्थानीयहरू बताउँछन् ।. “कसरी बालबच्चा पाल्ने, कसरी पढाउने निकै गा¥हो भइसक्यो । दैनिक राजमिस्त्रीको काम गर्दै परिवारजनसहित डेरा लिएर बसेका छौं । बालबच्चाहरू पढाइरहेका छौं । एक दिन काम बन्द भयो भने, निकै समस्या पर्छ,” राजमिस्त्री विजय र सुग्रीव भन्छन् ।. कतिपयले पक्की घर निर्माण गर्न र नदीजन्य पदार्थको ओसारपोसार गर्न ट्याक्टर किन्दा आठ प्रतिशत बैंकको ब्याज तिर्ने गरी ऋण लिए पनि गत वर्षयतादेखि १५ प्रतिशतसम्म ब्याज तिरिरहेका छन् । एकातिर बैंकको बाध्यात्मक चेपुवामा घर निर्माणकर्ताहरू परेका छन् । अर्कोतिर नदीजन्य पदार्थको अभावमा निर्माणाधीन कामहरू अलपत्र पर्दा स्थानीय ठेकेदार र जिल्लाका दुई हजारभन्दा बढी ट्याक्टर व्यवसायी मारमा परेका छन् ।. बैंकबाट ऋण लिएर घर बनाउन शुरू गरेकोमा अहिले ढुङ्गा, गिट्टी, बालुवा छैन । रड, सिमेन्ट महँगो हँुदा काम शुरू गरियो । अहिले ती सामग्री सस्तो हँुदा रोडा, गिट्टी, बालुवा, ढुङ्गा बिक्रीमा सरकारले रोक लगायो । घर चाँडै बनाउँला र भाडामा दिएर बैंकको ऋण तिरौंला भन्ने योजना थियो । अब कसरी तिर्ने अधिकांश घर निर्माणाकर्ताहरूको दुःखेसो छ ।. “न गरिखाउँm, न मरिजाऊँको स्थितिमा छौं,” निजगढ र सिमराका घर निर्माणकर्ताहरूले दुःखेसो पोखे । निजगढ नगर निर्माण व्यवसायी सङ्घमा मात्र ६५ जनाको हाराहारीमा स्थानीय ठेकेदार आबद्ध रहेको सङ्घका अध्यक्ष पीताम्बर तिमल्सिनाले बताए । यस संस्थामा आबद्ध अढाई सयको हाराहारीमा दक्ष जनशक्ति (मिस्त्री) र सात सयभन्दा बढी मजदूर छन् । अहिले निकै समस्या छ, वरिष्ठ उपाध्यक्ष विदुर खरेलले भने । नदीजन्य पदार्थ चाँडै खुला नगरे सबै निर्माण व्यवसायी, मजदूर, कामदारहरू सडकमा उत्रन बाध्य हुनुपर्ने उनीहरू बताउँछन् ।. यसरी माथिल्लो निकायको कडा आदेशमा तत्कालै बन्द गरिएका क्रसर तथा बालुवा उद्योग कहिले खुल्ने हो ? अहिलेसम्म केही जानकारी प्राप्त भइनसकेको अनुगमन समितिका संयोजक एवं बाराका सहायक प्रमुख जिल्ला अधिकारी कृष्णप्रसाद आचार्यले जानकारी दिए ।. “हामीलाई नागरिक र निर्माण व्यवसायीको अत्यधिक प्रेसर छ । माथिल्लो निकायबाट खोल्न परिपत्र आइसकेको छैन । त्यसैको पर्खाइमा हामी पनि छौं । जस्तो आदेश आउँछ, त्यही अनुसारको कामकारबाई अघि बढाउनै पर्छ,” सप्रजिअ आचार्यले भने ।. गृह मन्त्रालयले देशभरका अवैधानिक क्रसर र बालुवा प्रशोधन उद्योगहरू बन्द गर्न जिल्ला प्रशासन कार्यालयहरूलाई निर्देशनात्मक पत्राचार गरेसँगै बारामा रहेका अधिकांश क्रसर उद्योग र अवैधानिक बालुवा प्रशोधन उद्योग बन्द छन् । क्रसर उद्योगहरूमा रहेका मौज्दात नदीजन्य पदार्थ रोडा, गिट्टी, बालुवा बिक्रीमा समेत राज्य निर्मम बन्दा कैयौं अन्य साना–ठूला विकास निर्माण आयोजना प्रभावित भएका छन् । देशभरका लाखौं श्रमिक, मजदूरको दैनिकी चल्न निकै गा¥हो छ । नदीजन्य पदार्थको निकासी ठप्प भएको दुई साता बितिसके पनि सरकार राज्यसत्ताकै जोड घटाउनमा तल्लीन छ ।",https://eprateekdaily.com/2023/01/22/46042
मधेस प्रदेशमा कुष्ठरोगी बढी,स्थानीय,प्रतीक दैनिक,"माघ ६, २०७९",वीरगंज,"आइरिस एड तथा द लेप्रोसी मिशन नेपालको आयोजनामा पत्रकारहरूको लागि कुष्ठरोगसम्बन्धी एक दिने अभिमुखीकरण कार्यक्रम वीरगंजमा सम्पन्न भएको छ । नेपाल पत्रकार महासङ्घ, पर्साको सभाकक्षमा आयोजित कार्यक्रममा रिजु तिवारीले विगतभन्दा अहिले कुष्ठरोगी कम भएको बताइन् । तर उनले अन्य प्रदेशका तुलनामा मधेस प्रदेशमा कुष्ठरोगीको सङ्ख्यामा वृद्धि भएको बताइन् । तिवारीले पर्सामा कुल ५४० जना कुष्ठरोगी रहेकामा सबैभन्दा बढी पटेर्वासुगौली गाउँपालिकामा ४५ जना रहेको बताइन् । उनले वीरगंज महानगरपालिकामा १८७, कालिकामाई गापामा ३४, विन्ध्यावसिनी गापामा ३६ जना कुष्ठरोगी रहेको बताइन् ।. नेपाल पत्रकार महासङ्घ, पर्साका अध्यक्ष्F अनुप तिवारीको अध्यक्ष्Fतामा कार्यक्रम सम्पन्न भएको थियो ।",https://eprateekdaily.com/2023/01/20/45975
दलित परिवारलाई घर हस्तान्तरण,स्थानीय,प्रतीक दैनिक,"माघ ८, २०७९",वीरगंज,"पिस फोर दलित फाउन्डेशन नेपाल, मधेस प्रदेश, पर्साको सहजीकरण तथा सहयोगी दाताहरूको सहयोगमा पर्सागढी नगरपालिका वडा नं ६ चैनपुरमा दलित बस्तीका प्रमोद पासवान हजराको घर निर्माण गरी हस्तान्तरण गरिएको छ ।. फाउन्डेशनको टोलीले दलित समुदायको अवस्था, अनुगमन तथा अनुसन्धान गरी दाताको सहयोगमा दलित परिवारको घर निर्माण गरेको फाउन्डेशनका मनोज रामले बताए । प्रमोदको घर सात महीनाअघि वर्षायाममा ढलेको थियो । त्यसपछि उनी ढलेकै घरमा बस्दै आइरहेका थिए । पत्नी, दुई छोरा र एक छोरी रहेको उनको आर्थिक अवस्था निकै कमजोर भएपछि दाताको सहयोगमा घर निर्माण गरिएको अध्यक्ष्F रामले बताए ।. विभिन्न दाताहरूको सहयोगबाट जम्मा भएको रु एक लाख चालीस हजार आर्थिक सहयोगमा घर निर्माण गरिएको फाउन्डेशनका अध्यक्ष रामले बताए । घर निर्माणपछि प्रमोदका परिवारले खुशी हुँदै संस्था र सहयोगी दातालाई धन्यवाद दिएको छ ।. पर्सागढी नगरपालिका वडा नं ६ का दलित महिला सदस्य कवितादेवी पासवानले घर हस्तान्तरण गरेकी थिइन् । कार्यक्रममा टोलका ज्येष्ठ नागरिक रामावतार हजरा दुसाद, फाउन्डेशनका सदस्य परमानन्द राम, सुरेन्द्र पासवान, अशोक राम, संजोग राम, मनोज पासवान, बिरजा पासवानलगायतको सहभागिता थियो ।",https://eprateekdaily.com/2023/01/22/46072
"रोटरी क्लबद्वारा ह्वील चेयर, कृत्रिम खुट्टा र कम्बल वितरण",स्थानीय,प्रतीक दैनिक,"माघ ७, २०७९",वीरगंज,रोटरी क्लब अफ वीरगंजको आयोजनामा शुक्रवार ह्वील चेयर कृत्रिम खुट्टा र कम्बल वितरण गरिएको छ ।. वीरगंज–४ भगवती राइस मिलस्थित रोटरी क्लब अफ वीरगंजको भवनमा आयोजित कार्यक्रमका प्रमुख अतिथि हरिनारायण काब्राले वडा नं. १७ निवासी मुन्नीकुमारी र मायाकुमारी तथा छिपहरमाई गापाका साजिद हुसैनका लागि तीन थान ह्वील चेयर हस्तान्तरण गरे ।. वडाध्यक्ष सञ्जु छतकुलीलाई ह्वील चेयर हस्तान्तरण गरिएको थियो । सो अवसरमा प्रमुख अतिथि काब्राले १७ थान ह्वील चेयर उपलब्ध गराउने घोषणा गरे ।. यसैगरी रक्सौलका कृतिकुमारलाई कृत्रिम हात–खुट्टा प्रदान गरिएको थियो । कार्यक्रममा रौतहटको गरुडा नपा–४ मा रहेको वंशीलाल जैसवाल अनाथालयका बालबालिकाहरूलाई कम्बल वितरण गरिएको थियो ।. रोटरी र रोट्र्याक्टको संयुक्त आयोजनामा वंशीलालका छोरा इ. शङ्कर जैसवाललाई कार्यक्रमका प्रमुख अतिथि काब्राले २५ थान कम्बल हस्तान्तरण गरेका थिए । कार्यक्रम रोटरी क्लब अफ वीरगंजका अध्यक्ष पियुषकुमार गुप्ताको अध्यक्षतामा भएको थियो भने डा आनन्दकुमार झालगायतको सहभागिता थियो ।,https://eprateekdaily.com/2023/01/21/46006
दुई वर्षअघिको चौरसिया हत्याकाण्ड फेरि चर्चामा,स्थानीय,प्रतीक दैनिक,"माघ ६, २०७९",वीरगंज,"तत्कालीन नेकपाका पर्सा जिल्ला विन्ध्यवासिनी गाउँपालिकाको एकाइ सचिव मुकेश चौरसियाको हत्याको विषय अहिले पुनः चर्चामा छ ।. तत्कालीन नेकपाको भेला भइरहेको प्रसौनीभाठामा नेकपाभित्रकै दुई गुट हाबी हुँदा कुटाकुट भएको थियो र सो कुटाकुटमा फाटा लागेर मुकेश चौरसियाको मृत्यु भएको थियो । यो घटनामा चौरसियाका भाइ महेश चौरसियाले प्रहरीमा १२ जनाविरुद्ध किटानी दिएका थिए । २०७७ कात्तिक ७ गतेको यो घटनामा १२ जनाविरुद्ध कात्तिक ९ गते मुद्दा दर्ता भएको थियो । हाल पर्सा क्ष्Fेत्र नं ३ का सांसद राजकुमार गुप्तासमेत १२ जनाविरुद्धको जाहेरीमा जिल्ला न्यायाधिवक्ताको कार्यालय, पर्साका तत्कालीन जिल्ला न्यायाधिवक्ता पद्मबहादुर कार्कीले प्रहरीले कल डिटेल पेश नगरेको भनेर सांसद गुप्ता, लक्ष्मण चौरसिया र हनिफ मियाँलाई मुद्दा नचल्ने भनी निर्णय गरेका थिए ।. उक्त निर्णयविरुद्ध महेश चौरसिया उच्च अदालत, सर्वोच्च अदालतमा पनि पुगेको र त्यहाँबाट गुप्तालगायत तीनजनाविरुद्ध मुद्दा नचल्ने भनी सफाइ दिएको बताइन्छ । अहिले यो मुद्दालाई पुस ११ गते महान्यायाधिवक्ता खुमबहादुर खातीले पूरक जाहेरी दर्ता गरी कानूनी प्रक्रिया अगाडि बढाउन जिल्ला न्यायाधिवक्ता पर्साको नाममा आदेश गरेपछि यो मुद्दा पुनः बिउँताउने काम शुरू भएको छ ।. जिल्ला न्यायाधिवक्ताको कार्यालय, पर्साले महान्यायाधिवक्ताको आदेश अनुसार गुप्तालगायत थप तीनजनामाथि अनुसन्धान गरी कारबाई प्रक्रिया अगाडि बढाउन जिल्ला प्रहरी कार्यालय, पर्सालाई पत्राचार गरेको छ । शुक्रवार पर्सा क्षेत्र नं ३ का पूर्वसांसद एवं नेपाली काङ्ग्रेसका नेता सुरेन्द्रप्रसाद चौधरीले पत्रकार सम्मेलन गरी चौरसिया हत्याकाण्डका आरोपी सांसद राजकुमार गुप्ताविरुद्ध महान्यायाधिवक्ताले गरेको निर्णय अनुसार कारबाई प्रक्रिया अगाडि बढाउनुपर्ने र त्यसको पैmसला अदालतले गर्नुपर्ने बताए ।. पत्रकार सम्मेलनमा उनले हत्याकाण्डका अभियुक्तहरू छुट्नुहुन्न भन्ने आफ्नो मनसाय रहेको र यसमा कुनै राजनीतिक आग्रह–पूर्वाग्रह नराखेर विशुद्धरूपमा हत्यारालाई कारबाई गराउनु आफ्नो प्रमुख लक्ष्य रहेको बताए । उनले यसअघि काशीराज तिवारीको हत्याकाण्डका अभियुक्त रौतहटका सांसद प्रभु साहविरुद्ध पनि आफूले काठमाडौंमा पत्रकार सम्मेलन गरेको बताए । आफू एउटा सामाजिक कार्यकर्ता र जिम्मेवार नागरिक भएको नाताले यस्ता खाले गतिविधिविरुद्ध संलग्न हुँदै आएको र आफ्नो जिल्लामा पनि सोही कार्य गरेको प्रस्ट्याए ।. पूर्वसांसद चौधरीले पत्रकारहरूको प्रश्नको जवाफ दिंदै राष्ट्रपतिले महान्यायाधिवक्ताको राजीनामा स्वीकृत गरेको दिन पुस ११ गते महान्यायाधिवक्ताले यो घटनाका अभियुक्तहरूको पूरक जाहेरी दर्ता गरी कानूनी कारबाई अगाडि बढाउनु भनी गरेको आदेश कानूनसम्मत भए/नभएकोबारे अदालतले पैmसला गर्ने बताए । उनले महान्यायाधिवक्ताको आदेश कार्यान्वयन हुनुपर्छ र त्यो कानूनसम्मत छ/छैन भन्ने विषय अदालतले हेर्नुपर्ने बताए ।. पत्रकार सम्मेलनमा स्व चौरसियाका भाइ महेश चौरसियाले आफूले १२ जनाविरुद्ध किटानी जाहेरी दिएको र अग्रपङ्क्तिमा सांसद गुप्ताको नाम रहेको र उनी तत्कालीन घटनामा पूर्णरूपमा संलग्न रहेको देखिएको दाबी गरे । चौरसियाले घटना भएको दिनको प्रहरीले निकालेको कल डिटेल, गुप्तासहित निजको घरबाट घटनाका अन्य आरोपीहरू पक्राउ पर्नु जस्ता प्रमाणहरूका बावजूद तत्कालीन जिल्ला न्यायाधिवक्ता कार्कीले कल डिटेल उपलब्ध नभएको भनी गुप्तालगायत तीनजनालाई मुद्दा नचलाउनु दुराशयपूर्ण भएको जिकिर गरे । उनले घटना भएको कात्तिक ७ गतेपछि दुई दिनमा प्रहरीले कल डिटेल निकालेको र जिल्ला न्यायाधिवक्ताको कार्यालयमा पठाएको प्रमाण हुँदाहुँदै जिल्ला न्यायाधिवक्ताले कात्तिक १६ गते सांसद गुप्तालगायत तीनजनालाई उन्मुक्ति दिनु न्यायोचित नभएको बताए । यो घटनामा अहिले दुईजना पुर्पक्ष्Fको लागि वीरगंज कारागारमा छन् भने पाँचजना धरौटीमा रिहा भएका छन् भने एकजना फरार छन् ।. यही घटनामा आरोपी उत्तम भन्ने निरञ्जन तिवारीकी पत्नीले पनि तत्कालीन नेकपाका एकथरी नेताविरुद्ध किटानी जाहेरी दिएकी थिइन् । सो जाहेरीमा पनि केही व्यक्तिलाई सफाइ दिइएको थियो ।. घटनाबारे सांसद गुप्ताले तीन तहको अदालतले आफूलाई सफाइ दिइसकेको र राष्ट्रपतिले राजीनामा स्वीकृत गरेको दिन महान्यायाधिवक्ताले आफूविरुद्ध निर्णय गरेर राजनीतिक प्रतिशोध साँधेको आरोप लगाए । उनले चुनावमा पराजित भएका नेकाका नेता सुरेन्द्रप्रसाद चौधरीले घटनालाई मलजल गरिरहेको आरोप लगाए ।",https://eprateekdaily.com/2023/01/20/45981
लायन्सको कैबिनेट बैठक वीरगंजमा सम्पन्न,स्थानीय,प्रतीक दैनिक,"माघ ७, २०७९",वीरगंज,"लायन्स क्लब इन्टरनेशनल डिस्ट्रिक्ट ३२५ एसको तेस्रो क्याबिनेट मिटिङ वीरगंजमा सम्पन्न भएको छ ।. वीरगंजमा भएको तेस्रो क्याबिनेट मिटिङ तथा सम्मान कार्यक्रममा डिस्ट्रिक्ट ३२५ एसका गर्भनर लायन अमरबहादुर श्रेष्ठले देशका विभिन्न स्थानमा लायन्सका लिडर तथा अन्य विभिन्न क्लबहरूको गतिविधिको चर्चा गरेका थिए ।. गर्भनर श्रेष्ठले आफ्नो कार्यकालमा प्रत्यक्ष तथा अप्रत्यक्षरूपमा लायन्सको अभियानमा सहयोग गर्ने एवं निस्स्वार्थ रूपमा सेवा गर्नेहरूलाई पुरस्कृत गर्दै सधैं लायन्सको अभियानमा लागिरहने बताए ।. कार्यक्रममा प्रमुख अतिथि लायन्स क्लब इन्टरनेशनलका आइडी इन्डोर्सी बालकृष्ण बुर्लाकोटीले डिस्ट्रिक्ट गभर्नर श्रेष्ठको सफल नेतृत्वले नेपालका सबै लायन्सलाई गौरव महसूस भएको बताउँदै सर्भिस, फेलोशिप र लिडरशिपमा धेरै कार्य सम्पादन गर्न सफल डिस्ट्रिक्ट ३२५ एसले उत्साहका साथ काम गरिरहेकामा गभर्नरको प्रशंसा पनि गरे ।. कार्यक्रममा लायन्स क्लब इन्टरनेशनल डिस्ट्रिक्ट ३२५ एस अन्तर्गत रहेका क्लबहरूले गरेका कामको उत्कृष्टताका आधारमा क्लबका पदाधिकारी एवं उत्कृष्ट क्याबिनेट अफिसरहरूलाई सम्मान गरिएको थियो ।. कार्यक्रममा लायन्स क्लब इन्टरनेशनलका पूर्व चेयरपर्सन रमेश अग्रवाल, पूर्व गभर्नरद्वय डा. आरपी खेतान, शम्भु नकर्मी, प्रथम भाइस डिस्ट्रिक्ट गभर्नर डिएन अग्रवाल, द्वितीय भाइस डिस्ट्रिक्ट गभर्नर तासी डोल्मा तुङबाहाम्फेलगायतले मन्तव्य व्यक्त गरेका थिए ।. कार्यक्रमको सहजीकरण डिस्ट्रिक्ट क्याबिनेट सेक्रेटरी बालकुमार पाण्डेले गरेका थिए ।",https://eprateekdaily.com/2023/01/21/46009
"राष्ट्रपति रनिङशिल्डको विवाद टुङ्गियो, सरस्वती मावि प्रथम",स्थानीय,प्रतीक दैनिक,"माघ ७, २०७९",ठोरी,"ठोरी गाउँपालिकाद्वारा पुस २४ देखि २६ सम्म सञ्चालन गरिएको प्रथम राष्ट्रपति रनिङशिल्ड खेलकूद प्रतियोगिताको विवाद टुङ्गिएसँगै विजयी घोषणा गरिएको छ ।. विवाद टुङ्गिएपछि ठोरी गापा–२ स्थित सरस्वती माविले सर्वाधिक स्वर्ण पदक प्राप्त गरी पहिलो भएको छ । उसले यस अघि दोस्रो घोषणा गरिएको कारण पुरस्कार बहिष्कार गरेको थियो ।. त्यस बेलादेखि जारी विवाद, राष्ट्रपति रनिङशिल्ड प्रतियोगिताका संयोजक ठोरी गापाका अध्यक्ष लालबहादुर श्रेष्ठको सक्रियतामा, शनिवार बसेको बैठकले समाधान गरेको हो ।. ठोरी गापाको कार्यालयमा बसेको आयोजक समिति तथा खेलकूद विकास समितिका पदाधिकारीको बैठकले राष्ट्रपति रनिङशिल्डको निर्देशिका बमोजिम धेरै स्वर्णपदक विजेतालाई प्रथम हुने प्रावधान रहे अनुरूप सरस्वती माविलाई प्रथम घोषणा गरिएको गापा अध्यक्ष श्रेष्ठले बताए ।. अध्यक्ष श्रेष्ठले निर्णय घोषित गर्दा आफूहरूलाई कुनै छलफल र जानकारी नगराई रेफ्रीहरूले कुरा नबुझी निर्णय दिएकोले विवाद भएको बताए । मध्यमाञ्चल खेलकूद विकास समितिका डाइरेक्टर र खेलकूद विकास समिति पर्साका अध्यक्षलाई कार्यालयमा डाकेर छलफल गरिएको र राष्ट्रपति रनिङ शिल्डको विजेता घोषणा गरिएको बताए । मध्यमाञ्चल खेलकूद विकास समितिका डाइरेक्टरले लिखितरूपमा गल्ती स्वीकार गरी नैतिक जिम्मेवारी लिएको उनले बताए ।. निर्णयसँगै सरस्वती मावि गौतम नगर, ज्ञान ज्योति मावि घ्याङडाँडा र नेरामावि ओडार क्रमशः प्रथम, द्वितीय र तृतीय भए ।",https://eprateekdaily.com/2023/01/21/46003
तीन महिलासहित १०१ जनाद्वारा रक्तदान,स्थानीय,प्रतीक दैनिक,"माघ ८, २०७९",वीरगंज,"२२औं सशस्त्र प्रहरी दिवसको अवसरमा आइतवार आयोजित रक्तदान कार्यक्रममा सातजना महिलासहित १०० जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताएका छन् ।. सशस्त्र प्रहरी बल नेपाल १३ नं गण हेडक्वार्टर, वीरगंजले आयोजना गरेको कार्यक्रममा सन्तोष बस्नेत, सङ्गीता अधिकारी भट्टराई, बबिता पासवान, अमर खत्री, राजेश कुर्मी, मानबहादुर श्रेष्ठ, प्रकाश पाण्डे, शिवास्तन यादव, सतीशसिंह राजपूत, प्रेमचन्द्र साह, इन्द्रापुरी सर्राफ, राजेश पण्डित, सुनील थापालगायतले रक्तदान गरेको रक्तसञ्चार केन्द्र, वीरगंजका प्राविधिक डिल्लीमाया घिमिरेले बताइन् ।. रक्तदान कार्यक्रमको उद्घाटन प्रमुख जिल्ला अधिकारी उमेशकुमार ढकालले गरेका थिए ।",https://eprateekdaily.com/2023/01/22/46069
आफ्नै देशमा पनि नेपाली मुद्राको भाउ  बढ्यो,स्थानीय,प्रतीक दैनिक,"माघ ७, २०७९",सेढवा,"नेपाल–भारतको सीमावर्ती बजारहरूमा नेपाली मुद्राको अभाव भएपछि नेपाली मुद्राको भाउ बढेको छ ।. भारतीय रुपियाँको तुलनामा नेरुको मूल्य बढेका हुँदा सीमावर्ती नेपाली बजारमा भारतीय रुपियाँ लिन व्यापारीहरूले लिन मानेका छैनन् ।. जिल्लाको भिस्वा, जानकीटोला, बलुवा, सेढवा, सुवर्णपुरका व्यापारीहरूले भारतीय नोट लिन मानेका छैनन् । यसका साथै लघुवित्त, पेट्रोल पम्प, सहकारी संस्थाहरूले पनि भारतीय रुपियाँ लिन बन्द गरेका छन् । नेपाल र भारतको मुद्राको विनिमय दर १०० भारु बराबर १६० नेरु छ ।. एक दशक अघिदेखि भारतीय बजारका व्यापारीहरूले १०० भारु बराबर एक सय सत्तरी नेपाली रुपियाँसम्म लिने गरेका थिए । सो बखत सयकडा दश रुपियाँ सम्म बट्टा लिने गरिन्थ्यो ।. तर अहिले नेपाली व्यापारीहरूले उपभोक्ताबाट भारतीय रुपियाँ लिएपनि १०० भारुको १५५ रुपियाँ नेरूका दरमा लिइरहेको जगरनाथपुर गाउँपालिका–४ का अजित साहले बताए । आफूसँग भारतीय रुपियाँ बढी भएको बेला भारतीय बजार इनरवामा नेपाली रुपियाँ साट्न जाँदा १०० भारुको १५५ रुपियाँ मात्र पाउने गरेकोले सोही दरमा खरीद गरेको बताए ।. जीराभवानी गाFउँपालिका–१ बलुवाका व्यापारी नेसार समानीले अहिले सीमावर्ती क्षेत्रमा भारतीय रुपियाँ बढी भएकोले नेपाली रुपियाँ खोज्न कठिन भएको बताए । यस क्षेत्रमा नेपाली नोटको अभावका कारण भारतीय बजारमा पनि सरकारले तोकेको दरमा खरीद–बिक्री हुने गरेको व्यापारी समानीले बताए ।. अहिले सिक्टा, मैनाटाड, इनरवा, भङ्गाहालगायत भारतीय बजारका जुनसुकै पसलमा विनाबट्टा अर्थात् १०० भारु बराबर १६० रुपियाँ नेपालीका दरमा लिने गरेको उनले बताए ।. जीराभवानी गापा–२ सेढवाका उपभोक्ता प्रदिप चौधरीले भारतीय बजार भङ्गाहामा सामान खरीद गर्दा १००० नेपाली रुपियाँको६३५ रुपियाँ भारुका दरमा व्यापारीले फिर्ता गरेको बताए । जबकि १००० नेरुको ६२५ भारु हुने गर्छ ।. भारतीय बजारमा नेपाली रुपियाँको मूल्य बढी भएपछि सरसामान खरीद गर्न सहज भएको उपभोक्ताहरूले बताएका छन् ।",https://eprateekdaily.com/2023/01/21/46018
जन्मदिनको अवसरमा कम्बल वितरण,स्थानीय,प्रतीक दैनिक,"माघ ६, २०७९",सेढवा,"जीराभवानी गाउँपालिका–२ काठमाडौंटोल निवासी सन्तोषकुमार गुप्ताले जन्मदिनको अवसरमा दलितबस्तीमा कम्बल वितरण गरेका छन् ।. गुप्ता १५ वर्ष पूरा गरी १६ वर्षमा प्रवेश गरेको अवसरमा सेढवाको मुसहरबस्तीका ९२ घरधुरीलाई जनही एउटा कम्बल वितरण गरिएको हो । गुप्ताका बुबा पशुराम साह र आमा रुन्ची देवी वैदेशिक रोजगारका क्रममा कुवेतमा छन् ।. कार्यक्रममा बिओपी जीराभवानीका सशस्त्र प्रनि रमेश शाखः तथा सञ्चारकर्मीहरूको सहभागिता थियो । गुप्ता नेरामावि, सेढवा, बिर्तामा कक्षा ८ मा अध्ययनरत छन् ।",https://eprateekdaily.com/2023/01/20/45978
पटेर्वासुगौली र जीराभवानीबीच भलुवाही खोलालाई लिएर पुनः विवाद,स्थानीय,प्रतीक दैनिक,"माघ ५, २०७९",सेढवा,"पटेर्वासुगौली र जीराभवानी गाउँपालिकाबीच खोलाको विषयलाई लिएर विवाद बढ्दो छ । जीराभवानी गापाले यही पुस ८ गते भलुवाही खोलाको नदीजन्य पदार्थ उत्खननको लागि निकालेको ३० दिने सूचनाविरुद्ध पटेर्वासुगौली गापाले उच्च अदालत वीरगंज इजलासमा रिट दायर गरेको छ ।. जीराभवानी गापाले जारी गरेको सूचना खारेज गरी पाऊँ भनेर उच्च अदालतमा दिएको रिटको अहिले सुनवाइ भएको छैन । यसअघि पनि दुई गापाबीच पर्ने भलुवाही र जमुनिया खोलाको विषयलाई लिएर विवाद हुँदै आएको थियो । आवमा २०७५/७६ मा पटेर्वासुगौली गापाले जमुनिया खोलाको ठेक्का लगाएको थियो र सो ठेक्का लगाउँदा दुवै गापाले आधा/आधा रकम पाउने गरी निर्णय भएको थियो । तत्कालीन प्रहरी प्रशासनको रोहबरमा भएको सो निर्णयविरुद्ध पटेर्वासुगौलीले लगाएको ७० लाखको ठेक्काबाट ३५ लाख जीराभवानीलाई दिनुपर्नेमा अहिलेसम्म दिइएको छैन । जीराभवानी गापाका तत्कालीन अध्यक्ष्F रामप्रीत महतो र पटेर्वासुगौली गापाका तत्कालीन अध्यक्ष हरिनारायण चौधरीबीच यस्तो सहमति भएको थियो ।. जीराभवानी गापाका प्रमुख प्रशासकीय अधिकृत प्रFण मेहताले पटेर्वासुगौलीले रु ३५ लाख भुक्तान नगरेको बताए । उनले स्थानीय प्रहरी प्रशासनले यसअघि भलुवाही खोलाको हकमा थरुहट सडकको पुलदेखि उत्तर बगाराडोभसम्म जीराभवानीको क्षेत्र र त्यसपछि सबडिभिजन वन कार्यालयसम्मको क्षेत्र पटेर्वासुगौलीको निर्धारण गरेको र सोही अनुसार ठेक्काको सूचना जारी गरिएको बताए ।. विवादकै कारण आव २०७६/७७ मा भलुवाही र जमुनिया खोलाको ठेक्का लाग्न सकेन । आव २०७७/७८ मा क्षेत्र छुट्याएपछि ठेक्का लगाइएको हो । यसअघि जीराभवानी गापाका अध्यक्ष अनोज चौधरी, पटेर्वासुगौली गापाका अध्यक्ष दिनेशकुमार चौधरी, वडाध्यक्षहरू, दुवै गापाका अमिन र मेन्टेनेन्स नापी शाखाका अमिनले नापजोख गरेर दश दिनअघि भलुवाही खोलाको ४० प्रतिशत भाग जीराभवानीमा पर्ने र बाँकी ६० प्रतिशत पटेर्वासुगौलीमा पर्ने देखाएको थियो । सोही अनुसार जीराभवानीले आफ्नो क्षेत्रमा पर्ने खोलाको ठेक्का गरेको प्रमुख प्रशासकीय अधिकृत मेहताको भनाइ छ ।",https://eprateekdaily.com/2023/01/19/45908
सभामुखमा एमालेका घिमिरे निर्वाचित,स्थानीय,प्रतीक दैनिक,"माघ ५, २०७९",५ माघ/रासस,"प्रतिनिधिसभाको सभामुख पदमा नेकपा (एमाले)का उम्मेदवार सांसद देवराज घिमिरे निर्वाचित भएका छन् । प्रतिनिधिसभाको आजको बैठकमा उनलाई मतदान गर्ने पक्षमा १६७ मत खसेको थियो । उक्त प्रस्तावकको विपक्षमा एक सय मत खसेको थियो । मतदानमा २६८ सांसदले भाग लिएका थिए । एकजना सांसदले मत दिएनन् ।. मतदान प्रक्रियापछि प्रतिनिधिसभाका ज्येष्ठ सदस्य पशुपति शम्शेर जबराले मतविभाजनको नतीजाबारे जानकारी दिंदै सदनको हाल कायम सङ्ख्याको बहुमत प्राप्त गरेकाले घिमिरे सभामुखमा निर्वाचित भएको घोषणा गरे ।. घिमिरेको प्रस्तावकमा एमालेका उपाध्यक्ष सुवास नेम्वाङ र समर्थकमा नेकपा (माओवादी केन्द्र)का संसदीय दलका प्रमुख सचेतक हितराज पाण्डे, राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देन एवं राष्ट्रिय स्वतन्त्र पार्टी (रास्वपा)का अध्यक्ष रवि लामिछाने थिए । न्यौपानेको प्रस्तावकमा काङ्ग्रेस महामन्त्री विश्वप्रकाश शर्मा र समर्थकमा नेकपा (एकीकृत समाजवादी)का नेता प्रकाश ज्वाला थिए ।. एमालेका घिमिरेलाई सत्ता साझेदार एमाले, नेकपा (माओवादी केन्द्र), राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी नेपाल, जनमत पार्टी, नागरिक उन्मुक्ति पार्टीलगायत राजनीतिक दल तथा केही स्वतन्त्र सांसदको समर्थन थियो ।. विसं २०१३ मा ताप्लेजुङमा जन्मेका घिमिरे २०५६ देखि २०६० सालसम्म राष्ट्रियसभा सांसद थिए । उनी प्रतिनिधिसभा सदस्य निर्वाचन, २०७९ मा झापा क्षेत्र नं २ बाट निर्वाचित भएका हुन् । उनले विद्यार्थी सङ्गठनबाट राजनीति शुरू गरेका थिए । उनी विसं २०४९ मा एमालेका केन्द्रीय सदस्य थिए । घिमिरेले एमालेको स्वास्थ्य विभागको अध्यक्ष भएर काम गरेका थिए । हाल उनी एमालेको स्थायी समिति सदस्य र प्रदेश नं १ का इन्चार्ज हुन् ।. सङघीय संसद्को पहिलो बैठक बसेको १५ दिनभित्र प्रतिनिधिसभाका सदस्यमध्येबाट सभामुख निर्वाचित गर्ने संवैधानिक व्यवस्था छ । प्रतिनिधिसभाको पहिलो बैठक गत पुस २५ गते बसेको थियो ।. नेपाली जनताको सर्वभौमसत्ता सम्पन्न सर्वोच्च थलोका रूपमा प्रतिनिधिसभा रहिआएको छ ।",https://eprateekdaily.com/2023/01/19/45899
ईरिक्शाको बिगबिगीः म्याजिक भ्यान चालक समस्यामा,स्थानीय,प्रतीक दैनिक,"माघ ६, २०७९",परवानीपुर,"वीरगंज–पथलैया रूटमा नियमविपरीत ईरिक्शा र अटोचालकहरूले सवारीसाधन गुडाएपछि रूट परमिट पाएका म्याजिक भ्यान चालकहरू समस्यामा परेका छन् ।. सो रूटमा हलुका सवारीसाधनमा पहिलेको परवानीपुरको टेम्पो सङ्घका सवारीधनी अहिलेका म्याजिक भ्यान चालकहरू समस्यामा परेको गुनासो गरेका छन् ।. आधिकारिकरूपमा वीरगंज–पथलैया–चपुर रूटमा बारा/पर्सा परवानीपुर यातायात व्यवसायी सङ्घ र वीरगंज–पथलैया मझौला यातायात सङ्घलगायत केही हलुका सवारीसाधनका समितिलाई सवारी गुडाउन रूट परमिट छ । तर वीरगंजका हजारौं ईरिक्शा र अटोचालकहरूले गैरकानूनीरूपमा सवारी चलाउँदा आफूहरूलाई समस्या भएको यातायात व्यवसायीहरूले आरोप लगाएका छन् ।. बारा पर्सा परवानीपुर यातायात व्यवसायी सङ्घका सचिव दीपनारायण साहका अनुसार ईरिक्शा र अटोका कारण आफूहरूको व्यवसाय खोसिने अवस्था आएको बताए । उनले आफूहरूको व्यवसाय सुरक्षाको लागि स्थानीय सरकार, प्रहरी प्रशासनसँग माग गरे । ‘ईरिक्शा र अटोलाई राजमार्गमा सवारी चलाउन रूट परमिट छैन, तैपनि चलाइरहेका छन्,” उनले भने, “ट्राफिक प्रहरीले जुन रूपमा कडाइ गर्नुपर्ने हो गर्दैनन्, हामीहरू निकै मारमा परेका छौं ।” सोही सङ्गठनका कोषाध्यक्ष असलम अन्सारीले आफूहरूको व्यवसाय कम हुँदै गएपछि अहिले बैंकको किस्ता तिर्न पनि समस्या भइरहेको बताए ।. उक्त रूटमा म्याजिक भ्यानका दुर्ईवटा संस्थासँग ६५ र ७५ गरी कुल १४० वटा म्याजिक भ्यान सञ्चालनमा रहेको उनले बताए । एउटा गाडीको मूल्य करीब १८ लाख पर्छ । सबै खर्च कटाएर दैनिक चार हजारदेखि साढे चारहजारसम्म कमाउनुपर्छ । तर अहिले दैनिक दुई हजार पनि कमाइ भइरहेको छैन, उनले दुःखेसो पोखे । व्यवसाय खोसिएपछि किस्ता तिर्न नसकेर कतिपय व्यवसायीका सवारी बैंकले तानिरहेको उनले बताए ।. वीरगंज महानगरमा जम्मा तीन सय ईरिक्शा दर्ता भई यातायात व्यवस्था कार्यालयबाट रूट परमिट लिएको तर करीब पाँच हजार ईरिक्शा अवैधरूपमा सञ्चालनमा रहेकाले वीरगंजको ट्राफिक व्यवस्था प्रभावित बन्नुका साथै अन्य यातायात व्यवसायमा नकारात्मक असर परिरहेको छ । अवैधरूपमा गुड्ने ईरिक्शा तथा अटोका सङ्गठनहरूले स्थानीय सरकार, प्रहरी प्रशासनलाई मासिक लाख रुपियाँभन्दा बढी नजराना बाँडेर अवैधरूपमा गुडाइरहेकाले सरोकारवालाको ध्यान जानुपर्ने उनीहरूको माग छ । यदि यस्तो अवस्था रहिरहेमा आगामी दिनमा सङ्घ आन्दोलन गर्न बाध्य हुने म्याजिक व्यवसायीहरूको चेतावनी छ ।. जिल्ला ट्राफिक प्रहरी कार्यालय, पर्साका प्रमुख प्रहरी निरीक्षक ध्रुव दाहालका अनुसार गण्डकभन्दा बाहिर जान नपाउने नियम रहेको चर्चा गर्दै प्रहरीले पैसा लिएको आरोप गलत भएको दाबी गरे । उनले कोही कसैले घरमा बिरामी लगेको भन्दै रूटबाहेक ईरिक्शा र अटो लैजाने गरेको पनि स्वीकार गरे ।",https://eprateekdaily.com/2023/01/20/45963
दशजना महिलासहित १३३ जनाद्वारा रक्तदान,स्थानीय,प्रतीक दैनिक,"माघ ६, २०७९",वीरगंज,"पर्सा र बारामा गरी शुक्रवार दुई स्थानमा भएको रक्तदान कार्यक्रममा दशजना महिलासहित १३३ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. वीरगंजस्थित ठाकुर राम बहुमुखी क्याम्पसमा नेपाल खेलकूद महासङ्घ र अनेरास्ववियुको संयुक्त आयोजनामा भएको रक्तदान कार्यक्रममा तीनजना महिलासहित ३३ जनाले रक्तदान गरेको रक्तसञ्चार केन्द्र, वीरगंजका प्राविधिक धीरेन्द्र झाले बताए । कार्यक्रममा शिवजी गुप्ता, मनीष चौधरी, मणि गुप्ता, सोहानी गुप्ता, प्रियङ्का कुमारी, विवेककुमार पटेल, दिलीपकुमार साह, कृष्ण दास, मनीष बैठा, प्रदीप साह, सुरज यादव, मुकेश रौनियारलगायतले रक्तदान गरेका थिए ।. यसैगरी, सशस्त्र प्रहरीको २२औं स्थापना दिवसको अवसरमा सशस्त्र प्रहरी बल नेपाल ४० रिजर्भ गण हेडक्वार्टर, पिलुवाले शुक्रवार गरेको रक्तदान कार्यक्रममा सातजना महिलासहित एक सयजनाले रक्तदान गरेका थिए ।. कार्यक्रममा लक्ष्मी थिङ परियार, मधु कार्की, सवित्रा सापकोटा, विवेक पौडेल, पवन साह, खेमबहादुर बस्नेत, प्रेम तिमल्सिना, मनीष श्रेष्ठ, प्रदीप कुशवाहा, धनबहादुर थापामगर, बधनमियाँ हवारी, पासाङ लोप्चन, रीमाकुमारी थापा, राजेशप्रसाद यादव, प्रकाश आचार्य, वीरेन्द्र राउत, रहिम मियाँ, नवराज नेपालीलगायतले रक्तदान गरेको रक्तसञ्चार केन्द्र, वीरगंजका प्राविधिक प्रमुख पाण्डेले बताए ।",https://eprateekdaily.com/2023/01/20/45970
पक्षघात पीडितलाई ह्वीलचेयर सहयोग,स्थानीय,प्रतीक दैनिक,"माघ ५, २०७९",वीरगंज,"आशा किरण केन्द्रमा रहेकी १४ वर्षीया सफ्रीन थापालाई एक थान ह्वीलचेयर सहयोग गरिएको छ । एमालेका नेता अरबिन्द सिंह र अमरेश रायले संयुक्तरूपमा ह्वीलचेयर सहयोग गरेका हुन् ।. वीरगंज महानगर–१२ मुर्ली निवासी थापाकी आमा मञ्जु थापाले छोरीको मेरुदण्ड पक्षघातपछि हिंड्डुल गर्न नसक्ने भएकी र ह्वीलचेयर पाएपछि सहज हुने बताइन् ।. आशा किरण केन्द्रले सुस्तःमनस्थिति, मस्तिष्क पक्षघात भएका बालबालिकाहरूको दैनिक हेरचार र विशेष प्रकारका बच्चाको अध्यापनमा देखाएको सक्रियताको नेता सिंहले प्रशंसा गरे ।. केन्द्रमा आश्रित बालबालिकाहरूको लागि व्यापारी नवनीत अग्रवालले खाद्यान्न सामग्री सहयोग गरेको केन्द्रका संयोजक राजन श्रीवास्तवले बताए ।",https://eprateekdaily.com/2023/01/19/45896
भारतीय रूपैयाँ अवमूल्यन जारी,स्थानीय,प्रतीक दैनिक,"माघ ५, २०७९",वीरगंज,भारतीय मुद्राको अवमूल्यन जारी छ । नेपाली मुद्राको तुलनामा भारतीय रुपैयाँको मूल्य पछिल्लो समय घटिरहेको छ ।. आधिकारिकरूपमा भारु एक रुपैयाँ बराबर रु १.६० दररेट रहे पनि दुई सातादेखि व्यापारीहरूबीच नेरु १.५५ मा भारु एक रुपैयाँ साटिंदैछ । एक साताअघि व्यापारीबीच नेरु १.५८ मा भारु एक रुपैयाँ साटिन्थ्यो । अहिले अझ घटिरहेको छ । यसो हुनुको कारण सुनको तस्करी बढेको भनिए पनि जानकार व्यापारीहरू भने सो कारण नभएको बताउँछन् ।. एकजना जानकार व्यापारीले विप्रेषणको कारण भारुको अवमूल्यन भएको र नेरुको दररेट बढेको बताए । उनले विदेशबाट नेपालमा पठाइने विप्रेषण चीन भएर भारत पुग्ने र भारतीय व्यापारीहरूले नेरुमा भुक्तानी गर्नुपर्ने हुँदा अहिले नेरुको माग बढेको र भारुको अवमूल्यन भएको बताइन्छ ।. पर्याप्त मात्रामा नेरु भारतमा सञ्चित नहुँदा त्यहाँका व्यापारीहरूले विप्रेषणको रकम नेपालमा पठाउनुपर्दा यसो भएको एकजना जानकार व्यापारीले बताए । यसअघि एक दशकदेखि भारु बढेको थियो र नेरु १.६९ मा भारु एक रुपैयाँ साटिन्थ्यो । आधिकारिक दररेटभन्दा रु ९ बढीमा सटही हुँदै आएको भारुको अहिले अवमूल्यन भएको हो ।. काठमाडौंदेखि वीरगंजसम्म भारुको अवमूल्यन भएको छ । अहिले बजारमा भारु पर्याप्तरूपमा उपलब्ध छ । यसअघि भारु सहजरूपमा उपलब्ध थिएन । भारतीय बजारमा पनि नेरुको माग बढेको छ र त्यहाँ अहिले नेरुमा सामान खरीद गर्दा भारु फिर्ता पाइने गरेको छ । दुई सातादेखिको यो क्रम अहिले रोकिएको छैन । एकजना जानकार व्यापारीले भारतमा नेरुको सञ्चिति बढेपछि पुरानै लयमा आउने बताए ।,https://eprateekdaily.com/2023/01/19/45917
क्रसर उद्योग बन्द भएपछि विकास निर्माण प्रभावित,स्थानीय,प्रतीक दैनिक,"माघ ५, २०७९",पोखरिया,"सरकारले क्रसर उद्योग बन्द गरेपछि विकास निर्माणका कार्य प्रभावित भएको छ । गृह मन्त्रालयको निर्देशनमा जिल्ला प्रशासन कार्यालय, पर्साले जिल्लामा रहेका क्रसर उद्योगहरू बन्द गराएको थियो ।. क्रसर उद्योगहरू बन्द भएपछि अहिले विकास निर्माणका कार्य प्रभावित भएका छन् र ढुङ्गा, गिट्टी, बालुवाको मूल्य पनि बढेको छ । पोखरिया नगरपालिकामा ढुङ्गा, गिट्टी, बालुवा विक्रेता रामकलश चौरसियाले साबिकको दररेटमा क्रसर उद्योग बन्द भएपछि महँगोमा बिक्री भइरहेको बताए । उनले रु ४५ देखि ५० प्रतिसिएफटी बालुवा बिक्री हुँदै आएकोमा अहिले रु ६० सम्म प्रतिसिएफटी पुगेको बताए ।. यसैगरी, रु ५५ प्रतिसिएफटीमा बिक्री हुँदै आएको गिट्टी अहिले रु ७० पुगेको बताए । यसैगरी, रु ५५ प्रतिसिएफटीमा बिक्री भएको ढुङ्गा अहिले रु ६५ पुगेको बताए । पोखरिया नगरपालिकाका ठेकेदार सुरेशप्रसाद कुर्मीले क्रसर उद्योग बन्द भएपछि विकास निर्माणका कार्य प्रभावित भएको बताए । उनले नाला निर्माणको काम ठेक्कामा लिएकोमा बालुवा, ढुङ्गाको दररेट बढ्दा समस्या भएको बताए । उनले तोकिएको समयमा निर्माण सम्पन्न गर्न कठिनाइ भइरहेको र दररेट पनि बढेको कारण ठेक्का घाटामा जान सक्ने बताए ।. पकाहामैनपुर गापाका इन्जिनीयर भोलाप्रसाद कलवारले क्रसर उद्योग बन्द भएपछि गिट्टी, बालुवा, ढुङ्गाको दररेट बढेको र विकास निर्माणका कामले गति लिन नसकेको बताए । उनले ठेकेदारलाई ताकेता गर्दा पनि सुस्त गतिमा काम गरिरहेको बताए । पर्सा जिल्लाका विभिन्न खोलामा विवादले टेन्डर नभएको र सरकारले क्रसर उद्योग बन्द गराउँदा थप समस्या भएको बताइएको छ ।. पछिल्लो समयमा गिट्टीका साथै क्रसर उद्योगबाट गिट्टीको धूलो बालुवाको रूपमा बिक्री हुँदै आएको थियो । क्रसर उद्योगको बालुवाको माग निर्माण कार्यमा बढेको थियो । अहिले बन्द हुँदा थप समस्या सिर्जना भएको छ ।. पर्सा जिल्लाका १४ वटै पालिकाको विकास निर्माण कार्य क्रसर उद्योग बन्द भएपछि प्रभावित भएको छ ।",https://eprateekdaily.com/2023/01/19/45913
नगर विकासमा ज्येष्ठ नागरिकको मार्गदर्शन जरुरी –नगरप्रमुख,स्थानीय,प्रतीक दैनिक,"माघ ६, २०७९",वीरगंज,"वीरगंज महानगरपालिकाका प्रमुख राजेशमान सिंहले महानगरको विकासको लागि ज्येष्ठ नागरिकको मार्गदर्शन आवश्यक हुने बताएका छन् ।. ज्येष्ठ नागरिक सङ्घ, पर्साको आयोजनामा शुक्रवार ज्येष्ठ नागरिक पार्क लक्ष्मणवामा आयोजित ‘दमरोग र उपचार विधिबारे’ आयोजित प्रशिक्षण शिविरको उद्घाटन गर्दै नगरप्रमुख सिंहले आफ्नो एक्लैको प्रयासले मात्र केही गर्न नसकिने बताउँदै वीरगंजलाई व्यवस्थित बनाउन सबैको प्रयास आवश्यक हुने र ज्येष्ठ नागरिकको अनुभव अत्यन्तै जरुरी हुने बताए ।. उनले गम्भीर प्रकृतिका दीर्घरोगको उपचारका लागि महानगरले आवश्यक सहयोग गर्ने प्रतिबद्धता जाहेर गर्दै ज्येष्ठ नागरिकको सामाजिक सुरक्षामा महानगरपालिकाले कुनै कसर बाँकी नराख्ने बताए ।. कार्यक्रममा डा अभिषेक सिंहले (अस्थमा), दम/सिओपिडी दम/क्रोनिक अब्सटे«क्टिभ पल्मोनरी रोगबारे जानकारी गराएका थिए ।. ज्येष्ठ नागरिक सङ्घ, पर्साका अध्यक्ष जगदीशप्रसाद शर्माको अध्यक्ष्Fतामा भएको कार्यक्रममा महानगरपालिकाका प्रमुख प्रशासकीय अधिकृत लक्ष्मीप्रसाद पौडेल, जीतेन्द्रपुरुष ढकाल, श्यामकुमार पोखरेल, बद्री केसी, रामानन्दप्रसाद कुर्मी, उदयराज शर्मा, शम्भुप्रसाद चौरसिया लगायतको सहभागिता थियो ।",https://eprateekdaily.com/2023/01/20/45966
चारवटा पालिकाको कित्ताकाट सोमवारदेखि खुला,स्थानीय,प्रतीक दैनिक,"माघ ६, २०७९",वीरगंज,"सात महीनादेखि जग्गाको वर्गीकरण नगर्दा रोकिएको पर्सा जिल्लाको कित्ताकाट माघ ९ गते सोमवारदेखि खुला गरिएको छ । भूमिसुधार तथा मालपोत कार्यालय, पर्साका नायब सुब्बा राजेश्वर साहले शुक्रवार कित्ताकाट खुला गरिएको सूचना प्रकाशन भएको बताए । उनले पर्सा जिल्लाका १४ वटा पालिकामध्ये सोमवारदेखि चारवटा पालिकाको मात्र कित्ताकाट खुला गरिएको र बाँकी दशवटा पालिकालाई जग्गा वर्गीकरण गर्न सूचित गरिएको बताए ।. भूमिसुधार तथा मालपोत कार्यालय, पर्सामा वीरगंज महानगरपालिका, पकाहामैनपुर, पटेर्वासुगौली, सखुवाप्रसौनी गाउँँपालिका गरी चारवटा पालिकाले जग्गाको वर्गीकरण गरेर पठाएको हुँदा पहिलो चरणमा यी चारवटा पालिकाको कित्ताकाट खोलिएको नासु साहले बताए ।. सरकारले देशभरिका पालिकाहरूलाई कृषि, गैरकृषि जग्गाको वर्गीकरण गरेर सिफारिश गर्नको लागि मङ्सिर २३ गतेको समयसीमा तोकेको थियो । जेठ २७ गतेदेखि जग्गाको वर्गीकरण नगरेका पालिकाहरूको कित्ताकाट रोकिएको थियो ।. कित्ताकाट रोकिएको र ससीम जग्गाको मात्र खरीद–बिक्री हुँदा मालपोतको रजिस्टे«शन स्वात्तै घटेको थियो । कित्ताकाट नहुँदा थुप्रै मानिस समस्यामा परेका छन् ।",https://eprateekdaily.com/2023/01/20/45973
सालको काठसहित चालक र सहचालक पक्राउ,स्थानीय,प्रतीक दैनिक,"माघ ५, २०७९",निजगढ,"सालको चार थान गोलियासहित प्रहरीले पिकअप भ्यान, चालक र सहचालकलाई पक्राउ गरेको छ ।. काभ्रेको देउराली गाउँपालिका–१ का ३४ वर्षीय चन्द्र श्रेष्ठ र सोही जिल्ला रोशी गाउँपालिका–४ का ३७ वर्षीय नीरबहादुर मगरलाई निजगढ नपाको सिगौलबाट बा.८च ७३३५ नम्बरको बलेरो पिकअप भ्यानमा चार थान सालको गोलिया लगिरहेको अवस्थामा इलाका प्रहरी कार्यालय, सिमराले पक्राउ गरी डिभिजन वन कार्यालय, सिमरामा बुझाएको छ ।. निजगढबाट सो गोलिया पथलैया भएर अमलेखगंजतर्फ लैजाने क्रममा इप्रका, सिमराले राजमार्गमा चेकजाँचको क्रममा हिजो बुधवार अबेर राति नियन्त्रणमा लिएर बिहीवार डिभिजन वन कार्यालयलाई बुझाएको जिप्रका, बाराले जनाएको छ ।. चालक र सहचालकले गोलिया निजगढ नपाको सिगौलबाट ल्याएको र आधाभार जङ्गल आसपासको सडकखण्डमा अनलोड गरी पुनः ट्रकमा लोड गरी काठमाडौं लैजाने लागिएको बताएको डिभिजन वन कार्यालय, सिमराका प्रमुख एवं डिएफओ विनोद सिंहले बताए ।. यसैगरी, अस्ति मङ्गलवार इजाजतबेगर वन पैदावर हानिनोक्सानी तथा ओसारपोसारमा संलग्न रहेको आरोपमा वन कर्मचारीले कलैया उपमहानगरपालिका–१२ का प्रेमचन्द्रप्रसाद यादवलाई पक्राउ गरेको छ । वन कार्यालय, बाराले पक्राउ परेका यादवविरुद्ध कारबाही प्रक्रिया अगाडि बढाएको जनाएको छ ।",https://eprateekdaily.com/2023/01/19/45893
बलिदानी दिवसको अवसरमा माल्यार्पण,स्थानीय,प्रतीक दैनिक,"माघ ५, २०७९",वीरगंज,"मधेस आन्दोलनका शहीदको सम्झनामा जनता समाजवादी पार्टी, पर्साले बिहीवार घण्टाघरस्थित शहीदहरूको सालिकमा माल्यार्पण गरेको छ ।. पर्सा अध्यक्ष रामनरेशप्रसाद यादवको अध्यक्षतामा भएको कार्यक्रममा प्रमुख अतिथि प्रदेश सांसद प्रमोद जयसवाल, केन्द्रीय सदस्य फिरोज मन्सुर, परिषद् सदस्य शिवजी सोनी, जसपा मधेस प्रदेश उपाध्यक्ष बृजमोहन तिवारी, जिल्ला सचिव तबरेज अहमदलगायतले शहीदका प्रतिमामा माल्यार्पण गरेका थिए ।. यसैगरी, जसपा पोखरिया नगर समितिले शहीद चन्दन पटेलको सालिकमा माल्यार्पण गरेको केन्द्रीय सदस्य सलमा खातुनले बताइन् ।. कार्यक्रममा वक्ताहरूले शहीदको बलिदानीको कारण देशमा सङ्घीयता र लोकतन्त्र आएको बताए । उनीहरूले शहीदको सम्मानको योगदानलाई बिर्सन नहुने बताए ।. कार्यक्रममा जसपाका केन्द्रीय सल्लाहकार खलील मियाँ, शहीद चन्दनका काका मनोज पटेल, जसपा क्षेत्र ३ (२) का क्षेत्रीय अध्यक्ष पवनकुमार सिंह, जसपा नगर अध्यक्ष राजु साहलगायतको सहभागिता थियो ।",https://eprateekdaily.com/2023/01/19/45902
"शहरी विकास भवन कार्यालय, पर्सामा पुनः झमेला",स्थानीय,प्रतीक दैनिक,"माघ ५, २०७९",वीरगंज,"प्रदेश सरकार मातहत रहेको शहरी विकास भवन कार्यालय, वीरगंजमा पुनः विवाद शुरू भएको छ ।. कर्मचारीहरूबीच खटपटका कारण पटक–पटक विवाद हुँदै आएको सो कार्यालयमा छ महीनादेखि अर्कै किसिमको विवाद शुरू भएको छ ।. प्रदेश सरकार मातहतमा पर्ने सो कार्यालयमा सङ्घ सरकारले हस्तक्षेप गरेको छ । हस्तक्षेपपछि विवादका कारण कर्मचारीहरूबीच अन्योलता छाएको छ ।. प्रदेश सरकारले आधिकारिकरूपमा मदन रायलाई कार्यालय प्रमुख बनाएर पठाएपछि सङ्घ सरकारले पनि सरोजकुमार गोइतलाई कार्यालय प्रमुख बनाएर पठाउँदा अहिले कार्यालयमा दुईजना प्रमुख छन् ।. आधिकारिकरूपमा मदन राय नै कार्यालयमा बसी सेवाग्राहीहरूको काम हेर्दैछन् भने गोइत काठमाडौं तथा जनकपुरमा बसी राजनीति गरिरहेको एकजना कर्मचारीले बताएका छन् ।. कर्मचारी स्रोतका अनुसार प्रदेश सरकारले गोइतको सरुवा भदौ २६ गते गरी सङ्घमा पठाए पनि उनले कार्यालय प्रमुख बस्ने सरकारी निवास अहिलेसम्म छोडेका छैनन् । आधिकारिक कार्यालय प्रमुख मदन राय भने होटल तथा अन्य साथीहरूका घरमा बस्दै आएको बताउँछन् ।. मधेस प्रदेशको मुख्यमन्त्री भएकै दिन सरोज यादवले प्रदेशमा सङ्घको दादागिरी रोक्ने बताएका छन् ।",https://eprateekdaily.com/2023/01/19/45905
विमान दुर्घटनामा सरकारको भूमिकाबारे प्रश्न,स्थानीय,प्रतीक दैनिक,"माघ ३, २०७९",परवानीपुर,"वीरगंजमा मङ्गलवार पनि विभिन्न सङ्घसंस्थाहरूले विमान दुर्घटनाका मृतकहरूप्रति दीप प्रज्वलन गरी श्रद्धाञ्जलि अर्पण गरेका छन् । आइतवार पोखरामा भएको विमान दुर्घटनामा परी ज्यान गुमाएकाहरूको आत्माको चिरशान्तिका लागि आयोजना गरिएका कार्यक्रममा नेपाली आकाश सुरक्षित बनाउन सरकारको भूमिका सम्बन्धमा असन्तोष व्यक्त गरेका थिए ।. राप्रपाले आयोजना गरेको श्रद्धाञ्जलि कार्यक्रममा राप्रपाका केन्द्रीय सदस्य अङ्गद ठाकुरले विमान दुर्घटनाले देशविदेशका नागरिक स्तब्ध बनेको र विश्वभरिबाट समवेदना आइरहेको बताए । अर्का नेता नगिना यादवले पनि नेपालमा पटक–पटक विमान दुर्घटनाका घटनाले नेपाल सरकारको आँखा अझैसम्म नखुलेको र अब यस्तो नहोस् भनी नेपाल सरकारले उचित मापदण्ड बनाएर हवाईमार्ग सुरक्षित गरी हवाई यात्राको लागि आमजनमानसमा विश्वास पैदा गर्न आवश्यक रहेको बताए ।. लायन्स क्लब वीरगंज, कलैया, जीतपुरसिमरा, अमलेखगंज, गंजभवानीपुरले संयुक्तरूपमा आयोजना गरेको श्रद्धाञ्जलि कार्यक्रममा लायन्सकर्मी एवं वीरगंजका उद्योगपति रमेश अग्रवालले अहिले सरकारले गठन गरेको छानबीन टोलीले वास्तविक प्रतिवेदन ल्याउने र सोही अनुसार दोषीउपर कारबाही हुने विश्वास व्यक्त गरे ।. अर्की लायन्सकर्मी विजया ओझैयाले विमान दुर्घटनाका घटनाले नेपालको पर्यटन क्षेत्र धराशयी हुने भएकोले नेपाल सरकार गम्भीर भएर छानबीन गरी कडा कदम चाल्न जरुरी भएको बताइन् ।",https://eprateekdaily.com/2023/01/17/45792
"पाँच वर्षयता बारामा ६० वटा दुःखद मानव हत्याका घटना, विभिन्न प्रकृतिका इबी, आवेग र योजनाबद्ध ढङ्गले हत्या",स्थानीय,प्रतीक दैनिक,"माघ ४, २०७९",निजगढ,"जिल्ला प्रहरी कार्यालय, बाराको पाँच वर्षयताको मानव हत्या घटनासम्बन्धी अपराधको तथ्याङ्क हेर्ने हो भने डरलाग्दो छ । २०७५/७६ मा २३ वटा हत्या घटनाका मुद्दा जिल्ला प्रहरी कार्यालयमा दर्ता थियो । जसमा २५ जनालाई पक्राउ गरी अनुसन्धान गरी कानूनी कारबाही अघि बढाइसकेको छ भने २१ जना फरार सूचीमा छन् ।. २०७६/७७ मा पाँचवटा, २०७७/७८ मा १२ वटा, २०७८/७९ मा ११ वटा र २०७९/८० को पुस मसान्तसम्ममा नौवटा गरी कुल ६० वटा मानव हत्या घटनाका मुद्दा दर्ता छन् । जसमा ८९ जना अभियुक्त पक्राउ परेका छन् भने ६६ जना फरार सूचीमा छन् ।. २०७७ फागुन २४ गते राति निजगढ नगरपालिका–९ बुद्धचोकनजीकैको घरमा सुतिरहेका १९ वर्षीय रोहित शर्मालाई घाँटीमा चक्कु प्रहार गरी हत्या गरियो । प्रहरीले घटना भएको चार घण्टा नबित्दै रौतहट, चन्द्रपुर नगरपालिका–४ का २९ वर्षीय अरुणकुमार साहलाई पक्राउ गरी अनुसन्धान गर्यो । लागूऔषध सेवन गर्ने क्रममा विवाद भइरहने हँुदा योजनाबद्ध ढङ्गले सुतिरहेको अवस्थामा हत्या गरेको प्रहरीसमक्ष अभियुक्तले स्वीकारेका थिए ।. २०७९ भदौ १६ गते महागढीमाई नगरपालिका–३ गंजभवानीपुरस्थित घरमा २५ वर्षीय शहनाज खातुनको शङ्कास्पद मृत्यु भयो । प्रहरी अनुसन्धानबाट उनको कुटपिटबाट हत्या गरिएको रहस्य खुल्यो । घटनामा संलग्न निजका पति २७ वर्षीय सैमोद्दीन अन्सारी र भाउजू अप्सना खातुन रहेको रहस्य खुलेपछि प्रहरीले उनीहरूलाई पक्राउ गरी कानूनी कारबाही अघि बढायो ।. २०७९ भदौ ३० गते साँझ कलैया उपमहानगरपालिका–३ रङ्गपुरमा सौतेनी आमा तेतरीदेवीलाई घरायसी सामान्य विवादमा घाँटीमा खुकुरी प्रहार गरी घटनास्थलमा नै हत्या गरियो । घटनामा संलग्न २५ वर्षीय जयकिशोर यादवलाई प्रहरीले नियन्त्रणमा लिई आवश्यक कानूनी कारबाही गर्यो ।. २०७९ असोज २७ गते बाराको प्रसौनी गाउँपालिका–५ प्रस्टोका गाउँभन्दा करीब दुई किलोमिटर उत्तरस्थित ढोराखोला किनारमा सोही ठाउँ निवासी २५ वर्षीया सुजता चौधरी, निजका १६ महीनाका छोरा राजवीर चौधरी र तीन वर्षीया छोरी ताहिरा चौधरीको घाँटी रेटी हत्या गरिएको अवस्थामा शव भेटिए ।. मृतक सुजताका ३१ वर्षीय पति दीपेन्द्र चौधरीलाई सोही दिन प्रहरीले पक्राउ गरी अनुसन्धान गर्दा निजले हत्या गरेको स्वीकारेका थिए ।. यसैगरी, कोल्हवी नपा–११ रामपूर्वा टोलका ४३ वर्षीय परीक्षण चौधरीलाई हत्या गरी छिमेकीको गोठपछाडि खाल्डो खनी पुरिएको अवस्थामा प्रहरीले शव बरामद गर्यो । मृतक चौधरीले मादक पदार्थ सेवन गरी एक बालकलाई अप्राकृतिक मैथुन गर्न खोज्दा सिसौंको दाउराले प्रहार गरी चौधरीको हत्या गरेको अनुसन्धानबाट खुलेको थियो । पक्राउ परेका बालकले अपराध स्वीकार गरेपछि प्रहरीको न्यायिक नियन्त्रण कक्षमा राख्नको लागि बारा जिल्ला अदालतबाट अनुमति लिने कार्य भइरहेको बारा प्रहरीको अनुसन्धान प्रतिवेदनमा उल्लेख छ ।. यसैगरी, २०७९ पुस ८ गते साँझ महागढीमाई नगरपालिका–२ स्थित भूतहीपुलनजीकैको होटलमा खाजा खाइरहेको अवस्थामा अपरिचित भारतीय नम्बरको मोटरसाइकल चढेर आएका व्यक्तिले भारत बिहार मोतिहारीका ४५ वर्षीय शिवपूजन राय यादवलाई गोली हानी हत्या गरी अपराधीहरू फरार भए । त्यस घटनामा संलग्न भएका भारत बिहार मोतिहारीका ३८ वर्षीय प्रमोद रामलाई पक्राउ गरी अनुसन्धान अघि बढाइएको छ ।. २०७० देखि २०७५ सालसम्मको विभिन्न समयमा बारा जिल्लाको सदरमुकाम कलैया र आसपासका बस्तीमा बालबालिकाको अपहरण, हत्या, बलात्कार जस्ता अमानवीय अपराधका घटनाहरू घटे ।. २०७० चैत २७ गते भारतको रक्सौल घर भई कलैया उपमहानगरपालिका–७ स्थित मामाघर बस्दै आएकी छ वर्षीया रिया साह तुरहालाई ललाइफकाइ कलैयाको बरेवास्थित दरबारमा लगी बलात्कारपछि हत्या गरियो । प्रहरीको अनुसन्धानपछि पक्राउ परेका दुई अभियुक्तले मदिरासेवन गरी बालिकालाई चकलेट किनिदिने बहानामा एकान्त दरबारमा लगेर बलात्कार गरी फरार भएका थिए । घरपरिवारले ती बालिका खेल्न गएकी होलिन् भनेर ढुक्क थिए । तर बालिका राति अबेरसम्म घर नफर्केपछि आफन्त र प्रहरीले खोजी गर्दा बालिका रिया अचेत अवस्थामा सोही राति १२ बजे दरबारमा भेटिएकी थिइन् । त्यसको केही समयपछि उनको उपचारको क्रममा मृत्यु भएको थियो ।. २०७१ माघ १२ गते सोमवार राति करीब ८ बजे भारत मोतिहारी जिल्ला माधोपुर करमवा घर भई दुई वर्षदेखि कलैयामा व्यवसाय गर्दै आएका मोतीलाल साह कलवारका चार वर्षीय छोरा आशिषकुमार साहको हत्या भयो । घरमा सुताएर गएको १५ मिनेटपछि घरमा जाँदा आमा रीनादेवीले छोरा देखिनन् । खोजतलाशका क्रममा एक घण्टापछि डेराबाट तीन सय मिटर पूर्व टाँगा स्टेन्डमा बालक आशिषकुमार अचेत अवस्थामा फेला परे । उनको अनुहार, टाउकोमा गम्भीर चोट लागेर रक्ताम्य थिए । अपराधीले निर्ममतापूर्वक टाउकोमा ढुङ्गा प्रहार गरी हत्या गरेको अनुसन्धानबाट खुलेको प्रहरीले जनाएको थियो ।. त्यसैगरी, २०७५ सालमा कलैया उपमहानगरपालिका–२३ कोइरिया टोला निवासी ६५ वर्षीय नन्दलाल राउत कुर्मीको हत्या भयो । सम्पत्ति हडप्ने मनसायले वृद्धको हत्या भएको प्रहरी प्रतिवेदनमा उल्लेख छ ।. २०७७ असार २१ गते साँझ घरपरिवारसँग सम्पर्कविहीन बारा निजगढ नगरपालिका–८ का ३७ वर्षीय सानु भनिने लालध्वज लामाको हत्या गरिएको अवस्थामा शव भेटियो । जीतपुरसिमरा उपमहानगरपालिका–२१ अमलेखगंज ससुराली गएका उनको धारिलो हतियारले प्रहार हत्या गरिएको र घटनाको सात दिनपछि असार २८ गते अमलेखगंजस्थित थानीमाई सामुदायिक वन क्षेत्रको सिसौंघारी जङ्गलमा स्थानीय र प्रहरीले खोजतलाशको क्रममा शव फेला पारेका थिए । यो घटनामा संलग्न भएको आरोपमा निजगढका एकजना महिला, दुईजना पुरुष र सर्लाहीका एकजना पुरुषसहित चारजनालाई बारा प्रहरीले अनुसन्धान गरी बारा जिल्ला अदालतमा मुद्दा दायर गरेपछि कारागारमा कैद भुक्तान गरिरहेका छन् ।. छिमेकीको हराएको मोबाइल फोन फिर्ता नगरेको कारण २०७० चैत २४ गते दुवै पक्षबीच चर्काचर्कीपछि कुटपिट हुँदा निजगढ नपा–४ कछडिया टोलकी २८ वर्षीया अपतीकुमारी कुमर गम्भीर घाइते भइन् । निजको उपचारको क्रममा चितवनस्थित अस्पतालमा मृत्यु भयो । घटनामा संलग्नलाई प्रहरीले नियन्त्रणमा लिई कारबाही अघि बढायो ।. यसैगरी, २०७८ चैत ३ गते घरपरिवारबाट सम्पर्कविहीन कलैया उपमहानगरपालिका–७ का सात वर्षीय अमिन अन्सारी र नौ वर्षीय उसमान अन्सरीको शव एक दिनपछि सोही वडास्थित मदर्सा सल्फिया कन्जुल उलुममा फेला पर्यो । उनीहरूको धारिलो हतियारले घाँटी रेटिएको अवस्थामा शव बरामद भएको थियो । योजनाबद्ध किसिमले घटना घटाइएकोले तालीमप्राप्त कुकुरको सहायताले संलग्नको पहिचान गर्न बारा प्रहरीले आफ्नो कार्य अघि बढायो ।. समाजमा विभिन्न समुदायको सामूहिक बसोबास हुने भएकोले कहिलेकाहीं समाजमा आपराधिक मनोविज्ञानबाट अपराधका गतिविधि हुने सुरक्षाविज्ञहरूको भनाइ छ । घटना घटाउनुअघिसम्म आपराधिक मनोवृत्ति भएकालाई तत्कालै सुरक्षाकर्मीले चिन्न नसक्ने भएकाले समाज नै सजग एवं सचेत हुनुपर्ने उनीहरू बताउँछन् ।. कतिपय घटनामा सुरक्षाकर्मीहरूले घटनामा संलग्न फरार व्यक्तिलाई तत्कालै नियन्त्रणमा लिन सकिरहेका हँुदैनन् । कहिलेकाहीं अपराधीहरूले खुला सिमानाको फाइदा उठाउँदै यता घटना घटाइ उता लुक्ने र उता घटना गरेपछि यता लुक्ने गरेकाहरूलाई नेपाल र भारतका सुरक्षा अधिकारीको समन्वयमा पक्राउ गरी कानूनी कारबाही गरिएको जिल्ला प्रहरी कार्यालय, बाराका प्रवक्ता एवं प्रहरी नायब उपरीक्षक राजेश थापा बताउँछन् ।",https://eprateekdaily.com/2023/01/18/45816
मुख्यमन्त्री यादवलाई शतप्रतिशत मत प्राप्त,स्थानीय,प्रतीक दैनिक,"माघ ४, २०७९",४ माघ/रासस,"मधेस प्रदेशका मुख्यमन्त्री सरोजकुमार यादवलाई शतप्रतिशत विश्वासको मत प्राप्त भएको छ ।. आजको प्रदेशसभा बैठकमा मुख्यमन्त्री यादवले सभामा उपस्थित १०२ मध्ये सम्पूर्ण सदस्यको मत प्राप्त गरेका हुन् । सभामुख रामचन्द्र मण्डलले मुख्यमन्त्री यादवले विश्वासको मत पाऊँ भनी सभामा प्रस्तुत गरेको प्रस्ताव सर्वसम्मत पारित भएको घोषणा गरे ।. मुख्यमन्त्री यादवलाई प्रदेशसभामा प्रतिनिधित्व गर्ने दशवटै दल र स्वतन्त्र सांसदले पनि विश्वासको मत दिएका हुन् ।. मधेस प्रदेशसभामा नेकपा (माओवादी केन्द्र)का दुई प्रदेशसभा सदस्यको शपथ ग्रहण बाँकी रहेकाले प्रदेशसभामा हाल १०५ सदस्य रहेका छन् ।. पुस २७ गते मुख्यमन्त्रीको दाबी पेश गर्दा सत्ता गठबन्धन दल र दुई स्वतन्त्र सांसद गरी ६३ जनाको मात्रै समर्थन रहेकामा बुधवारको बैठकमा यादवले असाधारण अर्थात् उपस्थित सम्पूर्ण सदस्यको मत प्राप्त गरे । १०७ सदस्यीय मधेस प्रदेशसभामा नेकपा (एमाले) २४, नेपाली काङ्ग्रेस २२, जसपा १६, जनमत पार्टी १३, माओवादी केन्द्र नौ, लोकतान्त्रिक समाजवादी पार्टी सात, नेकपा (एकीकृत समाजवादी) सात, राप्रपा, नेपाल सङ्घीय समाजवादी पार्टी, नागरिक उन्मुक्ति पार्टी (एक/एक) र चारजना स्वतन्त्र प्रदेशसभा सदस्य छन् ।",https://eprateekdaily.com/2023/01/18/45830
हराएकी नेपाली महिलाको जम्मु–कश्मीरबाट उद्धार,स्थानीय,प्रतीक दैनिक,"माघ ३, २०७९",रक्सौल,एसटियू (क्षेत्र मुख्यालय) ४७औं वाहिनी रक्सौलले एकजना नेपाली महिलालाई जम्मु–कश्मीरबाट उद्धार गरेको छ । जून २०२२ देखि ती महिला घरबाट सुनचाँदी र नगद लिएर बेपत्ता भएकी थिइन् । उनलाई एकजना व्यक्तिले इन्स्टाग्रामबाट साथी बनाइ पैसा कमाउने लोभ देखाएर नेपालबाट भारत लगेका थिए । नेपाल प्रहरी र भारतीय प्रहरीको अथक प्रयासका बावजूद यसअघि महिलाको उद्धार हुन सकेको थिएन । नेपाल प्रहरी र हराएका महिलाकी पतिले एएचटियू (क्षेत्र मुख्यालय) एसएसबीसँग सम्पर्क गरेर महिलालाई उद्धार गर्न आग्रह गरेपछि उद्धार गरिएको इन्स्पेक्टर मनोज शर्माले बताए ।. अनुसन्धानको क्रममा जम्मु–कश्मीरको एउटा घरमा सो महिला देखिएको सूचनाको आधारमा प्रहरी र घरपरिवार सो ठाउँमा पुगेर महिलाको उद्धार गरेको इन्स्पेक्टर शर्माले बताए ।,https://eprateekdaily.com/2023/01/17/45789
प्रहरीले प्रक्रियागत त्रुटि गरेको ट्रान्सपोर्ट एशोसिएशनको आरोप,स्थानीय,प्रतीक दैनिक,"माघ ४, २०७९",वीरगंज,"पाथिभरा ट्रान्सपोर्टको गोदाममा प्रहरीले सिल लगाएर त्यहाँ रहेको सामानलाई अवैध बताउँदै राजस्व अनुसन्धान कार्यालयमा चलान गरेपछि ट्रान्सपोर्ट एशोसिएशनले आपत्ति जनाएको छ ।. एशोसिएशन, पर्साका अध्यक्ष बालकृष्ण पोखरेलले प्रहरीले अवैध कारोबार नियन्त्रण गर्नु राम्रFे पक्ष्F भएपनि प्रक्रियागत त्रुटि गरेकोले प्रहरीमाथि आक्षेप लागेको बताए । उनले माघ १ गते राति १ बजे प्रहरीले ट्रान्सपोर्टमा लोड भइरहेको ट्रकबाट सामान झारेर गोदाममा बिलबीजक अनुसार चेकजाँच गरेको र पछि गोदाम सिल गरेकोमा आपत्ति व्यक्त गरे । उनले गोदाम सिल गर्दा प्रहरीले प्रक्रिया पूरा नगरेको बताए ।. जिल्ला प्रशासन कार्यालय, वाणिज्य कार्यालय, उद्योग वाणिज्य सङ्घ, स्थानीय जनप्रतिनिधि आदिको रोहबरमा सिल गर्नुपर्नेमा सो नगरिएको र सिल खोल्दा पनि प्रहरी एक्लैले खोलेको भन्दै प्रक्रियागत त्रुटि रहेको बताए । ट्रान्सपोर्ट सञ्चालक राजेश मल्लिकले प्रहरीले गोदाममा नेपालमा उत्पादित वस्तुहरू र केही मात्र भारतीय वस्तु जसको बिलबीजक थियो, सोसमेत राजस्व अनुसन्धान पठाएकोमा आपत्ति प्रकट गरे । उनले प्रहरीको यो कार्य दुःख दिने मात्र भएको आरोप लगाए । आफ्नो गोदाममा रहेका सामानहरू विभिन्न पार्टीको रहेको र उनीहरूले बिल, भन्सार प्रज्ञापन सबै दिएको र प्रहरीले सोको अनुसन्धान नगरी पठाएको बताए ।. राजस्व अनुसन्धान कार्यालय, पथलैयाका अनुसन्धान अधिकृत प्रकाश कुमारले व्यापारीको गोदाममा छापा मार्दैमा डराउनुनपर्ने बताए । उनले समय अभावले गोदाममा बिलबीजक अनुसारको मालसामान भए/नभएको अनुसन्धान गर्न नसकिएको र गोदाममा भएको सामान र बिलबीजक लिएर कार्यालयमा अनुसन्धान गर्ने बताए । बिहान, बेलुकी, राति कुनै पनि बेला सूचना पाएको खण्डमा राजस्व नियन्त्रणको लागि आफूले कदम चाल्न सक्ने र त्यसमा असल कार्य गर्ने व्यक्ति डराउनुनपर्ने बताए ।. वीरगंज–१० आदर्शनगरस्थित पाथिभरा ट्रान्सपोर्टमा माघ १ गते आइतवार राति वडा प्रहरी कार्यालय, बिर्ताको टोलीले छापा मारी गोदाम सिल गरेको थियो । सिल गोदामलाई माघ ३ गते दिउँसो खोलिएको र त्यहाँ रहेका सामानलाई राजस्व अनुसन्धान कार्यालय, पथलैया पठाइएको थियो । यो घटनालाई लिएर बुधवार नेपाल ट्रान्सपोर्ट एशोसिएशनले गृहमन्त्री रवि लामिछानेको ध्यानाकर्षण गराएको छ ।. पर्सा प्रहरीले बिलबीजक भएका सामानसहित ट्रक नियन्त्रणमा लिने, राजस्व अनुसन्धानमा पठाउने र गोदाममा अनधिकृतरूपले छापामारी गर्ने र बिलबिजक भएका सामानको हकमा पनि राजस्व अनुसन्धानमा पठाएर दुःख दिने गरेको गुनासो एशोसिएशनले गरेको छ ।",https://eprateekdaily.com/2023/01/18/45833
"१० हजार मेटन मल आयो, वितरणमा अझै ढिला",स्थानीय,प्रतीक दैनिक,"माघ ४, २०७९",वीरगंज,"कृषि सामग्री कम्पनी प्रादेशिक कार्यालय, वीरगंजको गोदाममा भारत सरकारसँगको जिटुजी सम्झौता अनुसार १० हजार मेट्रिक टन युरिया मल भण्डारण भएको छ ।. जिटुजी सम्झौता अनुसार पुस १४ गते भारतको कोलकाता बन्दरगाहको गोदाममा ३० हजार मेटन मल भण्डारण भएको थियो । सोमध्येको चार रैक (१० हजार मेटन) युरिया मल सुक्खा बन्दरगाहमार्फत कम्पनीको गोदाममा भण्डारण भइसकेको सूचना अधिकारी आलोक कुमारले बताए ।. उनले प्रदेश सरकारले मल वितरणको कोटा निर्धारण गरेर नपठाएकोले वितरण हुन नसकेको जानकारी गराएका छन् । सङ्घ सरकारले वितरणको लागि पत्र पठाए पनि प्रदेश सरकार गठन प्रक्रियामा रहेको र यससम्बन्धी निर्णय नभएकोले वितरणमा ढिला भएको उनले बताए । अहिले कम्पनीमा पर्सा जिल्लाको लागि ९.३ मेटन पोटास, ९७६ मेटन युरिया र ५५५ मेटन डिएपी रहेको प्रवक्ता आलोक कुमारले जानकारी गराए ।",https://eprateekdaily.com/2023/01/18/45844
दुई वर्षमा बन्नुपर्ने ५२ किलोमिटर सडक चार वर्षमा पनि अधूरो,स्थानीय,प्रतीक दैनिक,"माघ ३, २०७९",वीरगंज,"सघन शहरी कार्यालय, पर्साले वीरगंज महानगरपालिकाका विभिन्न वडाहरूको स्तरोन्नति गर्दै सडक निर्माण शुरू गरेको चार वर्ष बित्दा पनि ५२ किलोमिटर सडकखण्ड निर्माण हुन सकेको छैन ।. सघन शहरी कार्यालय, पर्साले वीरगंज महानगरका हरपतगंज हाइवे–कलौटी, खुहाडी, रामनदी, अपौनी विद्यालय, सौराहा टोल, हाइवे, इनर्वा–मनियारी, झागी टोल–श्रीपुर, मनियारी–रामजानकीटोल, नेशनल इन्फोटेक–लक्ष्मणघाट, प्रसौनी स्कूल–मनियारी–इनर्वा, परवानीपुर–ताजपुर, पटेलनगर–परवानीपुर, पुवारीटोल पोखरी–वडा कार्यालय, रामगढवापुल– स्कूल क्षेत्रका २६ किलोमिटर सडकखण्डको निर्माण र स्तरोन्नतिका लागि २०७५/२/९ मा ठेकेदार कम्पनीमार्फत काम शुरू गराएको थियो ।. स्वच्छन्द/पप्पु/युनाइटेड बिल्डर्स काठमाडौंले ७५ करोड २० लाख ८२ हजार रुपैयाँमा ठेक्का सकार गरेकोमा अहिलेसम्म काम सम्पन्न हुन सकेको छैन । सघन शहरी कार्यालय, पर्साका सूचना अधिकारी एवं निमित्त प्रमुख विवेक कुमारले पहिलो चरणमा कोरोनाको कारण काम ढिला भएको र पछिल्लो चरणमा जग्गाधनीहरूले अदालतमा मुद्दा दिएको र सरकारले पर्याप्त बजेट नपठाउँदा ढिला भइरहेको बताए ।. २०७७/१/३० मा यो योजना सकिनुपर्नेमा अहिले पुनः म्याद थप भएर चालू आवको चैत मसान्तसम्मको अवधि दिइएको छ । हाल यो सडकखण्डको ६० प्रतिशत अर्थात् १०.८ किलोमिटर कालोपत्र सम्पन्न भएको सूचना अधिकारी विवेकले बताए । उनले ठेकेदारले अहिलेसम्म ३७ करोड ८० लाख ४९ हजार रुपैयाँ बुझिसकेको जानकारी गराएका छन् ।. यसैगरी, वीरगंज महानगरकै छपकैया पुल–भन्सार, मेडिकल कलेज–हाइवे ढाट, मेडिकल कलेज–नगवा, मेडिकल कलेज–पुल भन्सार–नगवा, आदर्शनगर, मेडिकल कलेज–त्रिशूलचोक, ओमआश्रम सडक, रानीघाट, घण्टाघर, अलौंचोक–सुगौलीचोक, सिनेमाघर–धर्मशाला कल्भर्ट, सुगौली प्रहरी चौकी–पद्मरोड गरी १३ वटा सडकखण्डको निर्माण र स्तरोन्नतिको लागि २०७५/१/३१ मा भएको ठेक्का पनि अहिलेसम्म सम्पन्न हुन सकेको छैन । यो ठेक्काको अवधि पनि २०७७/१/३० मा सकिएकोमा दुईपटक म्याद थप गरेर २०७८/२/१५ सम्म अन्तिम समयसीमा दिइएको थियो तर अहिलेसम्म काम सम्पन्न हुन सकेको छैन ।. रमन/श्याम/युनाइटेड बिल्डर्स काठमाडौंले ७४ करोड ८७ लाख ६५ हजार रुपैयाँमा ठेक्का सकार गरेको र ठेकेदार कम्पनीलाई हालसम्म २७ करोड ३७ लाख ४४ हजार रुपैयाँ भुक्तानी भइसकेको छ । सघन शहरी कार्यालय, पर्साका सूचना अधिकारी विवेकले यो योजना अन्तर्गतका काममा पनि पहिलो चरणमा कोरोनाको कारण ढिला भएको र पछिल्लो समयमा महानगरपालिकाले थप योजना समाहित गरेको र श्रीसियामा निर्माण हुने कल्भर्टको डिजाइन परिवर्तन भएको तथा सरकारबाट हुनुपर्ने भुक्तानीमा ढिला भएको कारण कार्य सम्पन्नमा ढिला भएको बताएका छन् ।",https://eprateekdaily.com/2023/01/17/45795
साढे २२ लाखसहित दुईजना पक्राउ,स्थानीय,प्रतीक दैनिक,"माघ ४, २०७९",वीरगंज,"जिल्ला प्रहरी कार्यालय, पर्साले स्रोत नखुलेको साढे २२ लाख रुपैयाँसहित दुईजना युवकलाई पक्राउ गरेको छ ।. जिप्रका, पर्साका प्रवक्ता एवं प्रहरी नायब उपरीक्षक दीपक गिरीले माघ ३ गते दिउँसो २ः३० बजे अस्थायी प्रहरी पोस्ट घण्टाघरको टोलीले भारतीय नम्बरको स्कूटी चेकजाँच गर्दा स्कूटीको पछाडि बसेका युवकले बोकेको झोलाबाट नेरु हजार, पाँच सय र सयका गरी २२ लाख ५० हजार रुपैयाँ बरामद भएको र सोको स्रोत खुलाउन नसक्दा निजहरूलाई पक्राउ गरिएको बताए ।. पक्राउ पर्नेमा वीरगंज–१६ नगवाका ३४ वर्षीय विकाश साह र वडा नं १८ इनर्वा मनियारीका सुभाषकुमार साह रहेका छन् । उनीहरूलाई बैंक तथा वित्तीय संस्थासम्बन्धी ऐन २०७३ बमोजिमको कसूरमा अनुसन्धान भइरहेको प्रवक्ता गिरीले बताए ।",https://eprateekdaily.com/2023/01/18/45838
शिक्षक अभावमा विद्यालयको पठनपाठन प्रभावित,स्थानीय,प्रतीक दैनिक,"माघ ५, २०७९",पोखरिया,"पोखरिया नगरपालिका–५ सतवरियास्थित राधाकृष्ण नेपाल राष्ट्रिय प्राथमिक विद्यालयमा शिक्षकको अभाव हुँदा विद्यार्थीको पठनपाठन प्रभावित भएको छ ।. १८९ जना विद्यार्थी अध्ययनरत सो विद्यालयमा बालविकासका एक र अन्य दुई गरी तीनजना मात्र शिक्षक/शिक्षिका कार्यरत छन् । कक्षा पाँचसम्म पठनपाठन हुने विद्यालयमा तीनजना मात्र शिक्षक/शिक्षिका कार्यरत रहेका कारण विद्यार्थीको पठनपाठनमा असर परिरहेको अभिभावकहरूले गुनासो गरेका छन् ।. शैक्षिक सत्र शुरू भएको १० महीना बितिसकेको र शिक्षकको कमीले पठनपाठनमा असर पर्दा विद्यार्थीको भविष्यसँग खेलबाड भइरहेको अभिभावकहरूले आरोप लगाएका छन् । कक्षा ५ मा अध्ययनरत विद्यार्थीले शुद्ध गरी किताब पढ्न नसक्ने, एउटै कक्षाकोठामा ४ र ५ कक्ष्Fाका विद्यार्थीहरू राखेर पठनपाठन गराउँदा विद्यार्थीहरूको शैक्षिक गुणस्तर खस्किरहेको छ अभिभावकहरूको भनाइ छ ।. विद्यार्थी र कक्षाकोठाको सङ्ख्याको अनुपातमा शिक्षक दरबन्दी नहुँदा विद्यार्थीहरूको शैक्षिक गुणस्तर प्रभावित परेको शिक्षिका रोबैदा खातुनले बताइन् । उनले विद्यालयमा थप तीनजना शिक्षक अत्यावश्यक रहेको बताइन् । यसका लागि शिक्षक पदपूर्ति गर्न नगरपालिकाको पटक–पटक ध्यानाकर्षण गराए पनि सुनवाइ नभएको शिक्षिका खातुनले बताइन् । विद्यालयमा भर्खरै सरुवा भई आएका प्रधानाध्यापक लालबाबू चौहानले विद्यालय सुधारका लागि सक्दो प्रयास गरिरहेको बताए ।",https://eprateekdaily.com/2023/01/19/45889
थुनछेक बहसमैं कलमोद्दीन पौने दुई वर्षदेखि अदालत धाउँदै,स्थानीय,प्रतीक दैनिक,"माघ ४, २०७९",वीरगंज,"बहुदरमाई नगरपालिका–२ सिसियाडी बैरियाका कलमोद्दीन अन्सारी पौने दुई वर्षदेखि आफ्नो सबै कामकाज छाडेर छोरीलाई न्याय दिलाउन लागिपरेका छन् । उनलाई यो अभियानमा अदालतको कारबाई महँगो परेको छ ।. कलमोद्दीनकी जेठी छोरी रविना खातुनको गत २०७८/०१/३ मा शङ्कास्पद मृत्यु भएको थियो । वीरगंज महानगर–१७ अलौं बजार निवासी साहजीम मियाँ अन्सारीसँग उनको छोरीको विवाह भएको थियो तर तीन वर्षपछि छोरीको शङ्कास्पद मृत्यु भएको थियो ।. कलमोद्दीनले छोरीको हत्या भएको र सो कार्यमा ज्वाइँ साहजीम मियाँ अन्सारी, निजकी आमा नुरजहाँ खातुन र भाउजू सफिया भन्ने मोफिना खातुन संलग्न रहेको भनेर प्रहरीमा दिएको किटानी उजूरीको आधारमा पर्सा जिल्ला अदालतले २०७८/०३/१३ गते साहजीम मियाँ अन्सारी र सफियालाई पुर्पक्षको लागि थुनामा राख्ने आदेश गरेको थियो भने नुरजहाँलाई रु एक लाख धरौटीमा रिहा गर्ने आदेश गरेको थियो ।. सो निर्णयविरुद्ध साहजीम र सफियाले उच्च अदालतमा रिट दर्ता गरेका थिए । उच्च अदालतले २०७८/३/२४ गते जिल्ला अदालतको आदेश नमिलेको देखिएको भन्दै दुवैजनालाई जनही रु एक/एक लाख धरौटीमा रिहा गर्यो । यसको विरुद्ध कलमोद्दीनले २०७८/४/२९ मा सर्वोच्चमा थुनछेकको लागि रिट दर्ता गरेका थिए । सर्वोच्चमा रिट दिएको अहिले डेढ वर्ष बित्दा पनि थुनछेक मुद्दाको पनि टुङ्गो लाग्न सकेको छैन । सर्वोच्चले सबैजसो पेसीमा मुद्दा हेर्न नभ्याएको भन्दै अहिलेसम्म १४ पटक कलमोद्दीनलाई तारेख मात्र दिइरहेको छ ।. कलमोद्दीनकी छोरीको विवाह २०७७/६/२६ गते भएको थियो । मृत्यु भएको अवस्थामा कलमोद्दीनकी छोरी रविना तीन महीनाकी गर्भवती थिइन् । कलमोद्दीनले मृत्यु हुनु तीन दिनअघि छोरीको घरमा गएको र ज्वाइँलाई सम्झाइबुझाइ गरेको बताए । घरमा गएर ज्वाइँलाई सम्झाएको तीन दिनपछि छोरी मृत अवस्थामा भेटिएको हुँदा निजको हत्या भएको भनी उनी कसूरवारलाई सजाय दिलाउन अदालत र प्रेसको ढोका ढकढकाइरहेका छन् ।. प्रहरी प्रतिवेदनमा रविना मृत अवस्थामा फेला परेको जनाइएको छ । तर शल्यपरीक्षण रिपोर्टमा भने निजको मृत्यु पासो लगाएर भएको देखाइएको छ । प्रहरी मुचुल्का र शल्यपरीक्षण रिपोर्ट मेल नखाएकाले कलमोद्दीन अहिलेसम्म छोरीको हत्या भएको भन्दै न्यायको लागि अदालतको शरणमा छन् । थुनछेक बहसमैं पौने दुई वर्ष बित्दा कलमोद्दीनको दुई लाख रुपैयाँभन्दा बढी खर्च भइसकेको छ । उनले तीन छोरी, एक छोरा, आमा, पत्नीलाई हेर्नुपर्ने जिम्मेवारी छ । पेशाले उनी पेन्टर हुन् । घर पेन्टिङ गरेर उनको गुजारा हुने गरेको छ । यो अवधिमा छोरीलाई न्याय दिलाउन ज्याला मजदूरीको काम पनि छुटेको र आर्थिक समस्यासँग जुध्नुपरेको छ । कलमोद्दीनले न्याय पाउन महँगो भएको गुनासो गरेका छन् । उनले थुनछेकमैं पौने दुई वर्ष बितेको र मुद्दाको छिनोफानो हुन अझ कति समय लाग्ने भनेर विस्मात गरेका छन् । उनले सर्वोच्चमा माघ २७ गते थुनछेकको पेसी रहेको बताए ।. जिल्ला अदालत, उच्च अदालत र अब सर्वोच्चमा धाउँदाधाउँदै थाकेको तर न्याय नपाएको कलमोद्दीन बताउँछन् । आफू छोरीलाई न्याय दिलाउन लागिपर्दा बाँचेकाहरूको गुजरबसरमा समस्या आइपरेको र त्यसले आफूलाई कमजोर बनाएको उनी बताउँछन् । न्याय पाउन गार्हो भएको उनको बुझाइ छ ।",https://eprateekdaily.com/2023/01/18/45841
रङ्गपुर माविमा चारकोठे विद्यालय भवनको शिलान्यास,स्थानीय,प्रतीक दैनिक,"माघ ४, २०७९",सेढवा,"राष्ट्रपति शैक्षिक सुधार कार्यक्रम अन्तर्गत बुधवार पटेर्वासुगौली गाउँपालिका–२ स्थित रङ्गपुर माविमा चारकोठे भवनको शिलान्यास गरिएको छ ।. गापाध्यक्ष दिनेशकुमार चौधरी र उपाध्यक्ष ममता महतोले संयुक्तरूपमा निर्माण हुन लागेको विद्यालय भवनको शिलान्यास गरेका थिए ।. कार्यक्रममा वडाध्यक्ष विजय गैरे, अभिभावक, विव्यसका अध्यक्ष तथा पदाधिकारीहरूको सहभागिता थियो ।. उक्त विद्यालय भवन चारकोठे दुई तले निर्माण हुने र सो निर्माण कार्यमा ३५ लाख रुपियाँ लागत लाग्ने तथा निर्माण कार्य वैशाखसम्म सम्पन्न हुने विद्यालयका प्रअ भोजराज गौतमले बताए ।. यसैगरी, सोही गापाको वडा नं ५ निचुटामा नेपाल रेडक्रस सोसाइटीको भवन शिलान्यास भएको छ ।. पालिकाको १० लाख रुपैयाँको सहयोगमा निर्माण हुने भवनको शिलान्यास गापाध्यक्ष दिनेशकुमार चौधरीले गरेका थिए ।",https://eprateekdaily.com/2023/01/18/45848
लोक अदालतबारे सामुदायिक सचेतना कार्यक्रम,स्थानीय,प्रतीक दैनिक,"माघ ३, २०७९",रक्सौल,"सीमावर्ती क्षेत्र आदापुर, बिहारमा मानव बेचबिखन, बाल यौन दुव्र्यवहार, बालविवाह, बालश्रमलगायतका गतिविधि रोक्न जिल्ला कानूनी सेवा प्राधिकरण, पूर्वी चम्पारणद्वारा आयोजना हुने लोक अदालतबारे सामुदायिक सचेतना कार्यक्रमको आयोजना गरिएको छ ।. प्रयास बाल सहायता केन्द्र र सशस्त्र सीमा बल ४७औं बटालियन एसएसबी रक्सौल तथा ७१औं गण नायक टोला पिपराकोठी गाउँपालिकाको संयुक्त आयोजनामा भएको सचेतना कार्यक्रममा जिल्ला न्यायिक सेवा प्राधिकरण, पूर्वी चम्पारणका सचिव अजयकुमार मल्लले फरवरी ११ तारेखमा हुने लोक अदालतबारे जानकारी गराएका थिए ।. कार्यक्रममा काउन्सलर आरती कुमारी, इन्स्पेक्टर मनोजकुमार शर्मा, इन्स्पेक्टर किशन सिंहलगायतले मानव बेचबिखन तथा ओसारपसारविरुद्धको लडाइँमा समुदायका मानिसहरूलाई जागरूक हुनुपर्ने आवश्यकता रहेको बताए ।. बालबालिकाको अधिकार कुण्ठित हुने कुनै किसिमको कार्य हुने बित्तिकै बाल हेल्पलाइन नम्बर १०९८ मा फोन गरेर जानकारी दिन वा नजीकको प्रहरीलाई समेत खबर गरिदिन अनुरोध गरिएको थियो ।. कार्यक्रममा विजयकुमार शर्मा, प्रयास संस्थाका राज गुप्ता, गौतम कुमार, आनन्द टिर्की, मिकी कुमारी, अमृता कुमारी, अभिषेक कुमारलगायत गाउँलेहरूको सहभागिता थियो ।",https://eprateekdaily.com/2023/01/17/45786
"पर्साका पालिकाहरू भद्रगोल, बेथिति मौलायो",स्थानीय,प्रतीक दैनिक,"माघ २, २०७९",वीरगंज,"पर्साका अधिकांश पालिका भद्रगोल अवस्थामा सञ्चालन भइरहेका छन् । अदक्ष कर्मचारी तथा योजनाविहीन जनप्रतिनिधिहरूका कारण गापा कार्यालयहरूमा भद्रगोल अवस्था सिर्जना भएको छ ।. सङ्घीयतापछि तत्कालीन गाविसहरू गाभेर नगरपालिका र गाउँपालिका निर्माण भएको पनि पाँच वर्ष बितिसकेको छ । तर अधिकांश पालिकाले भौतिक तथा सामाजिक विकास गर्न कुनै ठोस योजना अहिलेसम्म बनाएका छैनन् ।. जनप्रतिनिधिहरूले जथाभावी सडक, नाला, भवन निर्माण तथा सवारीसाधन खरीद गर्नुबाहेक केही उपलब्धि हासिल गर्न सकेका छैनन् । प्रमुख प्रशासकीय अधिकृतको रूपमा कार्यरत कर्मचारीहरूमा अनुभवको कमी र जनप्रतिनिधिहरू अदक्ष भएका कारण पालिकाहरूमा भद्रगोल अवस्था सिर्जना भएको हो ।. पालिका गठन भएको छ वर्ष बित्न लागेको छ । गाउँमा विकासको नाममा अधूरा नाला, सडक, ढलान निर्माण, कार्यालयको रङरोगन, महँगो सवारीसाधन खरीद, अनुपयुक्त स्थानमा सिसिटिभी जडान जस्ता कार्यहरू मात्र भएका छन् ।. नाला पनि सही तरीकाले निर्माण नहुँदा कुनै पनि बेला भत्काउनुपर्ने अवस्था आउन सक्ने एकजना स्थानीयले बताए ।. जनताको सामाजिक, शैक्षिक विकास कसरी गर्ने, स्वास्थ्यमा पहुँच कसरी बढाउनेतर्फ पालिकाहरूले चासो देखाएका छैनन् । एक आर्थिक वर्षमा अनेकौंपटक कर्मचारी फेरिने, जनप्रतिनिधिहरूले पनि लापरवाही देखाउने गरेका कारण अधिकांश पालिकाको अवस्था बिजोग छ ।. कर्मचारीहरू कार्यालयमा नजाने, सदरमुकाममा घरभाडा लिएर यहींबाट कार्यालय सञ्चालन गर्दा सेवाग्राही मर्कामा परेका छन् ।. पालिकाहरूले बजेट ल्याउँदा जनभावनाविपरीत ल्याउने, बजेटमा पारदर्शिता नहुनेजस्ता गलत प्रवृत्ति पर्साका पालिकाहरूमा मौलाउँदै गएको छ ।",https://eprateekdaily.com/2023/01/16/45747
स्व गोपाल गिरी क्रियाशील पत्रकारिता पुरस्कार पत्रकार दासलाई,स्थानीय,प्रतीक दैनिक,"माघ १, २०७९",वीरगंज,"स्व गोपाल गिरी क्रियाशील पत्रकारिता पुरस्कार पत्रकार महेश दासलाई प्रदान गरिएको छ ।. नेपाल पत्रकार महासङ्घ, पर्सा शाखाको सभाहलमा आइतवार आयोजित कार्यक्रममा प्रमुख अतिथि वीरगंज महानगरपालिकाका प्रमुख राजेशमान सिंहले २५ हजार राशिको पुरस्कार पत्रकार दासलाई प्रदान गरे ।. सो अवसरमा नगरप्रमुख सिंहले पत्रकारिताको विकासका लागि महानगर सदैव प्रयत्नशील रहने बताए । उनले पत्रकारिताको समग्र विकासका लागि आफूले पत्रकारको संयोजकत्वमा समिति निर्माण गरेको र सबैले त्यसबाट सहयोग पाउने बताए । उनले वीरगंजको पत्रकारिता शुरूदेखि आलोचित भएको चर्चा गर्दै यसको प्रगतिको लागि महानगरले कार्य गर्ने बताए ।. पत्रकारितामा रहेको विकृति, विसङ्गतिलाई महासङ्घले हटाउने प्रयास गर्नुपर्ने र यसका लागि महानगरले सहकार्य गर्ने बताए ।. उनले स्व गिरी पत्रकारिताका साथै समाजसेवी र राजनीतिज्ञ पनि भएकाले उनको कदमलाई अनुसरण गरेर अगाडि बढ्न पत्रकारहरूलाई सुझाए ।. नेपाल पत्रकार महासङ्घका सचिव दीपेन्द्र चौहानले स्व गिरीको हत्या भएपछि आफूले एउटा कुशल अभिभावक गुमाएको र पर्सेली पत्रकारिता क्षेत्रमा पनि ठूलो क्षति पुगेको बताए ।. पर्साका प्रमुख जिल्ला अधिकारी उमेशकुमार ढकालले स्व गिरी पर्साको पत्रकारिता क्षेत्रका लागि उदाहरणीय व्यक्तित्व भएको र उनको स्मरणमा शाखाले पुरस्कार व्यवस्था गरी निरन्तरता प्रदान गर्दै आएकोमा प्रशंसा गरे ।. स्व गिरीका ज्येष्ठ छोरा गिरीश गिरीले पिताजीको स्मरणमा शाखाले दुई दशकदेखि पुरस्कार प्रदान गर्दै आएकोमा आभार व्यक्त गरे ।. उनले पिताजीको नाममा स्थापित पुरस्कारले दुई दशकसम्म निरन्तरता पाएकोमा खुशी व्यक्त गर्दै लामो समयसम्म पुरस्कार जीवन्त रहनु उदाहरणीय कार्य भएको बताए ।. उनले यसअघि पुरस्कारमा आफ्नो परिवारले रु १० हजार सहयोग गर्दै आएकोमा आगामी वर्षदेखि रु २५ हजार राशिको पुरस्कारलाई रु ५० हजार बनाउन पारिवारिक सहयोग हुने बताए ।. पुरस्कृत व्यक्तित्व पत्रकार दासले आफू विभिन्न पुरस्कारबाट पुरस्कृत भएको तर आफ्नो जिल्लाबाट स्व गोपाल गिरी क्रियाशील पत्रकारिता पुरस्कारबाट पुरस्कृत हुन पाउँदा अत्यन्तै गौरवान्वित महसूस गरेको बताए ।. नेपाल पत्रकार महासङ्घ, पर्साका अध्यक्ष अनुप तिवारीको अध्यक्षतामा भएको कार्यक्रममा बारा शाखाका पूर्वअध्यक्ष कमल अधिकारी, पत्रकार राघव साहले मन्तव्य व्यक्त गरेका थिए । कार्यक्रम शाखा उपाध्यक्ष युवराज खड्काले सञ्चालन गरेका थिए भने सहसचिव जीतेन्द्र साहले स्वागत गरेका थिए ।",https://eprateekdaily.com/2023/01/15/45700
"रक्सौलबाट डस्टी कार्गो ल्याउन व्यवसायीलाई सास्ती,जरिवाना र विलम्ब शुल्कको चिन्ता",स्थानीय,प्रतीक दैनिक,"माघ २, २०७९",परवानीपुर,"वीरगंजको सीमावर्ती बजार रक्सौलबाट डस्टी कार्गो ल्याउन वीरगंजका उद्योगी–व्यवसायीहरूले पुनः समस्या भोग्नुपरेको छ ।. भारत सरकारको कस्टम विभागले गत जनवरी १ तारिखबाट मितेरी पुलको सट्टा एकीकृत जाँच चौकी (आइसिपी)बाट सामान ल्याउन निर्देशन दिएपछि व्यवसायीहरूलाई समस्या भएको हो ।. विनापूर्वाधार र तयारीबेगर यस्तो निर्णय लिइएकोले आफूहरूलाई मर्का परेको व्यवसायीहरूको भनाइ छ । वीरगंज उद्योग वाणिज्य सङ्घका उपाध्यक्ष माधव राजपालले यस्तो निर्णयलाई नसच्याए सङ्घ आगामी दिनमा आन्दोलनमा उत्रिन बाध्य हुने चेतावनी दिए । उनले मितेरी पुलको सट्टा आइसिपीबाट डस्टी कार्गो ढुवानी गरी भिœयाउनको लागि भारत सरकारले रक्सौलको भारतीय क्षेत्रमा भारी सवारीसाधन अर्थात् २२ चक्के टिपर चल्ने सडकको चौडाइ बढाउनुपर्ने एवं नेपाल–भारतको आइसिपीमा डस्टी कार्गोको लागि डेडिकेटेड लेनमार्फत डस्टी कार्गो भिœयाउन व्यवस्थापन मिलाउनुपर्ने माग गरे । वीरगंज र रक्सौल दुवै क्षेत्रका आइसिपीमा डस्टी कार्गोको लागि डेडिकेटेड लेन दिइएको छैन । अहिले डस्टी कार्गो सबै मालसामान बोक्ने गाडीकै लेनमैं लामो समय लाइनमा बसेर ल्याउनुपरेको छ ।. जसको कारण रक्सौलबाट जुन परिमाणमा डस्टी कार्गो भित्रिनुपर्ने हो, भित्रिएको छैन ।. भारतीय कस्टम विभागले जनवरी १ बाट आइसिपीबाट डस्टी कार्गो ल्याउन निर्देशन दिए तापनि व्यवसायीहरूले पर्ख र हेर गर्दै गत ६ जनवरीबाट डस्टी कार्गो ल्याउन थालेका थिए । तर अहिले १० दिन बित्दा पनि डस्टी कार्गो जुन परिमाणमा आउनुपर्ने हो, नआएको उनले बताए ।. रक्सौल रेलवे साइडिङबाट कोइला, फलाम, जिप्सम, फ्लाइएस, मल, नूनलगायतका सामान बोकेका डस्टी कार्गोहरू दैनिक १५० गाडी आउँछन् । तर अहिलेको सास्तीले दैनिक ४०–५० गाडी मात्र भित्रिरहेको व्यवसायीहरूको आरोप छ ।. मितेरी पुलको सट्टा आइसिपी नाकाबाट डस्टी कार्गो भित्रयाउँदा प्रतिटनमा व्यवसायीहरूलाई रु ६२० अधिक आर्थिक भार बढेको छ ।. रक्सौलमा नेपालको लागि मासिक करीब ३० रैक डस्टी कार्गो हेन्डलिङ हुन्छ । एक रैकमा तीन हजार ६०० देखि तीन हजार ८०० टनसम्म औद्योगिक कच्चा पदार्थ हुन्छ ।. मितेरी पुल नभई आइसिपीकै बाटोबाट सामान ल्याइएको खण्डमा मासिक छ करोड ६० लाख रुपैयाँ जरिवाना र विलम्ब शुल्कबापत तिर्नुपर्ने व्यवसायीहरूको आकलन छ । जसले राज्यलाई प्रत्यक्ष, अप्रत्यक्षरूपमा समस्या पैदा गर्छ ।",https://eprateekdaily.com/2023/01/16/45751
जिल्लाका पाँच स्थानमा माघी महोत्सव धूमधामले मनाइयो,स्थानीय,प्रतीक दैनिक,"माघ १, २०७९",वीरगंज,"थारू संवत् २६४७ को अवसरमा वीरगंजमा गरिएको थारू महोत्सवमा विभिन्न सांस्कृतिक, नृत्य, कला, संस्कृति झल्कने घाटो नाच, सामा–चकेवा, झम्टा, थारू पूर्वी नाच, थारू कलाकारहरूले प्रस्तुत गरेका थिए ।. थारू महोत्सवमा यसपटक थारूसँगै मारवाडी, नेवारी, मैथिली र स्थानीय परिकारहरूको स्टलहरू राखिएका थिए । महोत्सवको उद्घाटन समाजसेवी लक्ष्मी चौधरीले गरेका थिए ।. कार्यक्रममा प्राडा दीपक शाक्य, वीरगंज उद्योग वाणिज्य सङ्घका अध्यक्ष सुबोध गुप्ता, उपाध्यक्ष हरि गौतमलगायतको सहभागिता रहेको संयोजक रामसुन्दर चौधरीले बताए ।. ओमप्रकाश चौधरी, सेढवा/. पर्सा जिल्लाका पाँचवटा पालिकामा आइतवार माघी महोत्सव धूमधामका साथ मनाइएको छ ।. वीरगंज महानगर–१० आदर्शनगरस्थित पुरानो बसपार्क, पर्सागढी नगरपालिकाको बडनिहार, सखुवाप्रसौनी गापाको पंचगावाँ, पटेर्वासुगौली गापा–४ सुगौली र जीराभवानी गापा–५ सखुवनिया बजारमा माघी महोत्सव मनाइएको छ ।. वीरगंजमा माघी मूल समारोह समितिको आयोजनामा पुरानो बसपार्कमा धूमधामका साथ माघी महोत्सव मनाइयो । घण्टाघरबाट थारू समुदायले विभिन्न झाँकीसहितको ¥याली निकालेर नगरपरिक्रमा गरेको थियो । कार्यक्रमस्थल पुरानो बसपार्कमा माछा, घोङ्गी, परेवाको मासु, केकडा (गङ्गटो) लगायत खानाका परिकारहरूको स्टल लगाइएको थियो । कार्यक्रममा सांस्कृतिक कार्यक्रमहरू पनि आयोजना गरिएको थियो । वीरगंजको आदर्शनगर रङ्गशालामा मनाइँदै आएको माघी महोत्सव यस वर्ष भने पुरानो बसपार्कमा मनाइएको हो । माघी महोत्सव हेर्न विभिन्न समुदायका मानिसहरूको ठूलो सङ्ख्यामा भीड थियो ।. थारू संस्कृति तथा उत्थान मञ्च, शङ्करसरैयाको आयोजना तथा जीराभवानी गापाको सहयोगमा सखुवनियामा माघी महोत्सव तथा सांस्कृतिक कार्यक्रम सम्पन्न भएको छ ।. वडाध्यक्ष दारासिंह राउत थारूको अध्यक्षतामा भएको महोत्सवका प्रमुख अतिथि प्रदेशसभा सदस्य शङ्कर चौधरीले उद्घाटन गरेका थिए । महोत्सवमा थारू जातिका परम्परागत पहिरन, पौराणिककालदेखि प्रयोग गर्दै आएका विभिन्न सामग्रीहरूको प्रदर्शन गरिएको थियो । यसका साथै कार्यक्रममा थारू संस्कृति अन्तर्गत लोप हँुदै गएका झम्टा, घाटोलगायतका गीत प्रस्तुत गरिएको थियो । महोत्सवमा माछा, घोङ्गी, परेवाको मासु, केकडा (गङ्गटा)लगायत खानाका परिकारहरूको स्टल थियो ।. कार्यक्रममा गापाध्यक्ष अनोज चौधरी, उपाध्यक्ष रेखा चौधरी, वडाध्यक्ष रामसरण खवास, महादेव महतो, सुरजराय थारू, राजेश्वरदास थारूलगायतको सहभागिता थियो । कार्यक्रममा राष्ट्रिय थारू गायक खेम चौधरी, अञ्जु कुस्मी, अस्मिता चौधरीले गीत, नृत्य प्रस्तुत गरेका थिए ।. यसैगरी, पटेर्वासुगौली गापामा दोस्रो माघी खिंचडी महोत्सव तथा सांस्कृतिक कार्यक्रम सम्पन्न भएको छ । गापाको सहयोग तथा माघी मूल समारोहको आयोजनामा भएको कार्यक्रम गापाध्यक्ष दिनेशकुमार चौधरीको अध्यक्षतामा भएको थियो । महोत्सवको उद्घाटन कार्यक्रमका प्रमुख अतिथि पूर्वमन्त्री सुरेन्द्रप्रसाद चौधरीले गरेका थिए । कार्यक्रममा थारू जातिले प्रयोग गर्दै आएका हलो, माछा मार्ने जाल, खोकी, डेली, बेवा तथा डोकनी (काठको भाँडा) प्रदर्शनीमा राखिएका थिए । महोत्सवमा उपाध्यक्ष ममता महतो, परमेश्वर महतो, मुकेश गौरोले शुभकामना मन्तव्य व्यक्त गरेका थिए । यसैगरी, कलाकार वीर चौधरी, समु चौधरी, बिरू चौधरी, मुस्कान चौधरी र नेपाली निरहुवाले गीत तथा नृत्य प्रस्तुत गरेका थिए ।. बलिराम शुक्ला, बडनिहार/. पर्सागढी नगरपालिकाको बडनिहारमा आइतवार तेस्रो पर्सागढी माघी खिंचडी महोत्सव सम्पन्न भएको छ ।. थारू कल्याणकारिणी सभा नगर मूल समारोह समिति, पर्सागढीको आयोजना तथा पर्सागढी नगरपालिका कार्यालयको सहयोगमा आदिवासी थारूहरूको महान् पर्व तथा नयाँ वर्ष थारू संवत् २६४७ को अवसरमा महोत्सव सम्पन्न भएको हो ।. पर्सागढी नगर मूल समारोह समितिका अध्यक्ष जङ्गबहादुर चौधरीको अध्यक्षतामा भएको कार्यक्रमको वयोवृद्ध समाजसेवी ब्रह्मदेव महतोले उद्घाटन गरेका थिए ।. महोत्सवमा प्रदेशसभा सदस्य श्याम पटेलले सबै जातजातिको धर्म, रीतिरिवाज, संस्कृतिको संरक्षण गरिनुपर्ने बताए । महोत्सवमा नगरप्रमुख गोकर्ण पाठक, उपप्रमुख पूजा चौधरी, पूर्वनगरप्रमुख लोकनारायण यादव, पूर्वउपप्रमुख अर्चना चौधरी, थारू नेता भागवत चौधरी, राजेश्वर चौधरी, मनोज चौधरीलगायतले मन्तव्य व्यक्त गरेका थिए ।. कार्यक्रममा थारू भेषभूषा, झाँकी, नाँच, झमटालगायत थारू राष्ट्रिय कलाकारहरूले सांस्कृतिक कार्यक्रम प्रस्तुत गरेका थिए ।. कार्यक्रममा स्वागत कमल चौधरी र सहजीकरण योगेन्द्र चौधरीले गरेका थिए ।",https://eprateekdaily.com/2023/01/15/45694
विमान दुर्घटनाका मृतकप्रति श्रद्धाञ्जलि तथा दीप प्रज्वलन,स्थानीय,प्रतीक दैनिक,"माघ २, २०७९",पंचगावाँ,"हिजो काठमाडौंबाट पोखरा गइरहेको यती एयरलाइन्सको विमान दुर्घटनामा परी ज्यान गुमाएकाहरूको आत्माको चिरशान्तिका लागि नेपाल विद्यार्थी सङ्घ, पर्साले सोमवार शोकसभा तथा मैनबत्ती रैली निकालेको छ । मैनबत्ती रैली वीरगंजको घण्टाघरबाट शुरू भई माईस्थान, आदर्शनगर हुँदै ठाकुर राम बहुमुखी क्याम्पसमा शोकसभा गरी समापन गरियो ।. कार्यक्रममा वक्ताहरू विमान दुर्घटनाका मृतक आत्माको चिरशान्तिको कामना गर्दै सम्बन्धित निकायले नेपाली आकाशलाई सुरक्षित गरी जनताको जीउधनको सुनिश्चितता गर्न प्रतिबद्ध हुनुपर्ने भनाइ राखेका थिए । नेविसङ्घ, पर्साका अध्यक्ष रमेश यादवको सभापतित्वमा भएको कार्यक्रममा मोहम्मद साहबुद्दीन, राकेश यादव, महानगर अध्यक्ष धीरज गुप्ता, सबिर हुसेन, फिरोज अन्सारीलगायत विद्यार्थी नेताहरूको सहभागिता थियो ।. प्रस, पोखरिया/. पोखरिया नगरपालिका वडा नं ४ बजारमा सोमवार साँझ पोखरा विमान दुर्घटनाका मृतकप्रति श्रद्धाञ्जलि अर्पण गर्न दीप प्रज्वलित गरिएको छ ।. पोखरिया नगरपालिकाका नेविसङ्घमा आबद्ध विद्यार्थीहरूको सक्रियतामा मृतात्माको सम्मानमा एक मिनेट मौन धारण पनि गरिएको थियो ।. कार्यक्रममा पोखरिया नगरपालिका का पूर्वप्रमुख दीपनारायण रौनियार, नेविसङ्घ, पोखरियाका अध्यक्ष ओमप्रकाश ठाकुर, तरुण दलका सचिव सुरेन्द्र सिंह, सन्तोष महतो, कयुम आलमलगायत विद्यार्थी नेताहरूको सहभागिता थियो ।. बलिराम शुक्ला, बिरुवागुठी/. पर्सागढी नगरपालिका वडा नं ३ बडनिहार बजारमा आज बेलुकी पोखरा विमान दुर्घटनाका मृतकप्रति श्रद्धाञ्जलि तथा दीप प्रज्वलन गरिएको छ ।. विमान दुर्घटनाका मृतकप्रति श्रद्धाञ्जलि अर्पण गर्न पर्सागढीका युवाहरूको सक्रियतामा एक मिनेट मौन धारण गरिएको थियो ।. कार्यक्रममा पर्सागढी नपाका प्रमुख गोकर्ण पाठक, पूर्वनगरप्रमुख लोकनारायण यादव, वडाध्यक्ष सुकमान तामाङ, थारू नेता जङ्गबहादुर चौधरी, सोनु गुरुङ, विक्रम कार्कीलगायत स्थानीयहरूको सहभागिता थियो ।",https://eprateekdaily.com/2023/01/16/45734
नौजना महिलासहित ९५ जनाद्वारा रक्तदान,स्थानीय,प्रतीक दैनिक,"पुस ३०, २०७९",वीरगंज,"बारा जिल्लाका दुई स्थानमा शनिवार सम्पन्न रक्तदान कार्यक्रममा नौजना महिलासहित ९५ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. थारू कल्याणकारिणी सभा, बाराले कोल्हवी बजारमा माघे सङ्क्रान्ति तथा थारू नयाँ वर्षको अवसरमा आयोजना गरेको रक्तदान कार्यक्रममा चारजना महिलासहित ३३ जनाले रक्तदान गरेका थिए ।. कार्यक्रममा प्रेमकुमारी चौधरी, मालतीदेवी मुखिया, अञ्जिताकुमारी चौधरी, भुवनकुमार चौधरी, प्रशान्त चौधरी, सुमन चौधरी, अभिषेक चौधरी, रामकुँवर चौधरीलगायतले रक्तदान गरेका थिए ।. यसैगरी, कोसेली युथ क्लब जीतपुरसिमरा उपमहानगरपालिका–२ ले सिमरामा आयोजना गरेको रक्तदान कार्यक्रममा पाँचजना महिलासहित ६२ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख पाण्डेले बताए ।. कार्यक्रममा सुबोध खनाल, राजमणि बराल, कृष्ण लामा, झनक श्रेष्ठ, कुमार श्रेष्ठ, सुरेश राउत, विष्णु सापकोटा, श्यामबाबू रेग्मी, मनोज अधिकारी लगायतले रक्तदान गरेका थिए ।",https://eprateekdaily.com/2023/01/14/45659
"रक्सौलका नवनिर्वाचित सभापति, उपसभापति र पार्षद्हरूको शपथग्रहण",स्थानीय,प्रतीक दैनिक,"पुस ३०, २०७९",रक्सौल,"सीमावर्ती रक्सौल नगरपरिषद्मा नवनिर्वाचित सभापति, उपसभापति र पार्षद्हरूको शपथग्रहण कार्यक्रम सम्पन्न भएको छ ।. रक्सौल अनुमण्डल कार्यालय परिसरमा शुक्रवार आयोजित कार्यक्रममा नगरपरिषद्को सभापति पदमा निर्वाचित धुरपति देवी, उपसभापति पुष्पा देवीलगायतका पदाधिकारीहरूलाई जिल्ला समाहर्ता पवनकुमार सिन्हाले शपथग्रहण गराएका थिए ।. कार्यक्रममा एसडिएम आरती, नगरकार्यपालक पदाधिकारी मनीष कुमार, अवर निबन्धन पदाधिकारी सन्तोष कुमार, बिडिओ सन्दीप सौरभ, सिओ विजय कुमारलगायतको सहभागिता थियो ।. नवनिर्वाचित वडा पार्षद् सुगन्ती देवी, पन्ना देवी, रञ्जीत श्रीवास्तव, मो अब्बास, रवि गुप्ता, कुन्दन सिंह, घनश्याम प्रसाद, जीतेन्द्र दत्ता, ओमकुमार साह, वीरेन्द्र प्रसाद, आशा देवी, कान्ति देवी, शायरा खातुन, नीलाक्षी श्रीवास्तव, अनुरागिनी देवी, आशा देवी, दीपक कुमार, रम्भा देवी, अन्तिमा देवी, सुगन्धी देवी, सोनुकमार गुप्ता, रविता देवी, सीमा गुप्ता, मुकेश कुमार र डिम्पल चौरसियालाई कार्यक्रममा शपथग्रहण गराइएको थियो ।",https://eprateekdaily.com/2023/01/14/45656
नारायणी वाङ्मय प्रतिष्ठानद्वारा प्रभात काव्ययात्रा,स्थानीय,प्रतीक दैनिक,"पुस ३०, २०७९",वीरगंज,"नारायणी वाङ्मय प्रतिष्ठानको आयोजनामा शनिवार प्रभात काव्ययात्रा सम्पन्न भएको छ ।. नारायणी वाङ्मयका अध्यक्ष डा विश्वम्भर शर्माको अध्यक्षता तथा प्रतीक दैनिकका प्रधानसम्पादक जगदीशप्रसाद शर्माको प्रमुख आतिथ्यमा भएको प्रभात काव्ययात्रामा डा विश्वम्भर शर्मा, सचिव महेशचन्द्र गौतम, जयकुमार दनुआर, दिनेशचन्द्र मिश्र, निरञ्जन महतोले कविता वाचन गरेका थिए भने अजमत अलीले भोजपुरी गीत गाएका थिए ।. कार्यक्रममा प्रतिष्ठानकी उपाध्यक्ष कविता खड्का, निरञ्जन साह, गहवामाई मन्दिर समितिका अध्यक्ष दिनाप्रसाद गुप्ता, सचिव रवीन्द्र श्रेष्ठ, गणेश परियार, अनिल कर्णलगायतको सहभागिता थियो ।",https://eprateekdaily.com/2023/01/14/45652
रिलायन्स सुगर मिल्समा चलानपुर्जीमा झमेला,स्थानीय,प्रतीक दैनिक,"माघ ३, २०७९",वीरगंज,"बारा र पर्साका उखु किसानहरूलाई चलानपुर्जी समयमा नपाएर सास्ती खेपिरहेका छन् । बारामा रहेको रिलायन्स सुगर मिलले १०० दिनको क्रसिङ तालिका अनुसार क्रसिङ शुरू गरेको छ । मिलले गत पुस १० गतेदेखि क्रसिङ शुरू गरेको भए तापनि चलानपुर्जीको अभावमा किसानलाई निकै समस्या भएको बताइएको छ । समयमा चलानपुर्जी नपाएपछि उखु कटानी गर्न ढिलाइ भइरहेको र दोस्रो बाली लगाउने अनिश्चितता बढेको किसानहरूको आरोप छ ।. चलान र क्रसिड्ढो लाइनमा बसेका किसानहरूले पहुँचको भरमा चलानपुर्जी र क्रसिङ गराउने कार्य भइरहेको आरोप लगाएका छन् । किसानहरूले केही दिनदेखि दिनहुँ चलानपुर्जीको माग गर्दै उद्योग परिसरमा विरोध प्रदर्शन तथा चलान वितरण प्रक्रिया पारदर्शी गर्नुपर्ने माग गर्दै आएका छन् । कलैया उपमहानगरपालिका–२ निवासी राजकिशोर यादवका अनुसार यसपालि चिनीमिलले समयमैं चलान उपलब्ध गराउन नसकेको एवं आन्तरिक सेटिङमा चलान उपलब्ध गराउने गरेको स्पष्ट पारे । उखु कटानमा ढिलाइ हुँदा उखु खेतमैं सुक्न थालेको उनले दुःखेसो पोखे । कलैया सिसवा बस्ने विनोद पण्डितले एक त चलान चाहिएको जति नपाएको र पाएकाहरूको पनि उखु क्रसिङ नभएकोले आफूहरूको पीडा बढेको बताए ।. कलैया उपमहानगरपालिका–२४ मनहर्वास्थित रिलायन्स चिनी मिलमा क्रसिड्ढो लागि उखु लोड करीब पाँच सय ट्याक्टर क्रसिड्ढो लागि पालो पर्खिबसेका छन् । बाराका किशोर चौधरीले उखु लिएर चिनीमिलमा आएको पाँच दिनमा पनि क्रसिङ नभएको गुनासो गरे । चार दिनमा एउटा चलानपुर्जी प्राप्त भएकोमा मिलमा लिएर आएको उखु पनि समयमा मिलले क्रसिङ नगरी दिंदF थप सास्ती भोग्नुपरेको बताए ।. किसानहरूका अनुसार मिलका कर्मचारीहरूले पाँच सयदेखि हजार रुपैयाँ लिएर लाइन मिच्ने गरेको तथा चलानपुर्जी बेच्ने गरेका छन् । पहुँचको आधारमा मिलमा उखु क्रसिङ भइरहेको तथा मध्यमवर्गीय किसानहरूलाई चलानपुर्जी नपाएको आरोप लगाइएको छ ।. उद्योग परिसर क्षेत्रमा बस्न तथा पिउने पानी, चर्पीको समेत व्यवस्था नमिलाइएको किसानहरूको भनाइ छ । चीसो मौसममा किसानहरू ट्याक्टरको टेलरमुनि रात बिताउन बाध्य छन् ।. नेपाल सरकारले हालसम्म यस वर्ष उखुको मूल्य निर्धारण नगरेको कारण पुरानो मूल्यमैं किसानहरू उखु बेच्न बाध्य छन् ।. उद्योगका सञ्चालक राजु गाडियाका अनुसार किसानहरूले भने अनुसारको समस्या नरहेको दाबी गरे । उनले केही किसानहरूको चलाखीका कारण समस्या भइरहेको बताए । सय दिनको तालिका अनुसार अहिले २० दिन पुगेको छ । उनले सय दिनको लागि उखु नपुग्ने चर्चा गर्दै हतारमा उखु कटानी गर्न खोज्नेलाई समस्या भइरहेको बताए । उनले किसानहरूलाई धैर्य धारण गरी चलानपुर्जी लिएर मात्र उखु कटानी गर्न आग्रह गरे । उद्योगले अहिले दैनिक २५ हजारदेखि ४० हजार टनसम्म उखु क्रसिङ गरिरहेको उनले जानकारी गराए ।",https://eprateekdaily.com/2023/01/17/45767
शिकारीबासमा वाइफाई फ्री,स्थानीय,प्रतीक दैनिक,"माघ १, २०७९",ठोरी,"ठोरी गाउँपालिका–३ को ऐतिहासिक बस्ती शिकारीबासमा आइतवारदेखि वाइफाई फ्री गरिएको छ ।. गापाध्यक्ष लालबहादुर श्रेष्ठले वाइफाईको स्वीच थिचेर उद्घाटन गरेका थिए । शिकारीबासका जनता सञ्चारको उपभोगबाट पछि परेको, फोन गर्न पनि ठूलो र अग्लो रूखमा चढेर आफन्तजनसँग टेलिफोन गर्नुपर्ने बाध्यता रहेको हुँदा गापाले वाइफाई फ्री गरेको गापाध्यक्ष श्रेष्ठले बताए ।. उनले शिकारीबासका जनताको पहुँच सञ्चारमा सरल तरीकाबाट होस् भन्ने उद्देश्यले वाइफाई फ्री गरिएको उनले बताए । शिकारीबासमा पिडिएस नामक कम्पनीको वाइफाई जडान गरिएको र यसबाट शिकारीबासका करीब ६० घरधुरी लाभान्वित भएको अध्यक्ष श्रेष्ठले जानकारी गराए ।. शिकारीबास जस्तो पिछडिएको गाउँमा आज वाइफाई जडान गरिएकोमा बस्तीका निवासीहरूमा खुशीको सीमा नाघेको स्थानीय सन्दीप बस्नेतले बताए ।. फोन गर्नसमेत गाउँदेखि निकै टाढा गएर कुराकानी गर्नुपर्ने अवस्थाको अन्त्य भएको र घरमैं बसी देशविदेशमा रहेका आफन्तजनसँग कुराकानी गर्न पाउने वातावरण सिर्जना भएकोमा उनले खुशी व्यक्त गरे ।. शिकारीबास ठोरीको ऐतिहासिक र पुरानो बस्ती हो । यहाँका मानिसले अहिलेसम्म विकासका पूर्वाधारमध्ये कुनै पनि अवसरको उपभोग गर्न पाएका छैनन् ।. कहिले जङ्गली जनावरको आतङ्क त कहिले दैवी प्रकोपको पीडा सहेर यहाँका मानिसहरू अहिलेसम्म दैनिक जीविका का लागि निरन्तररूपमा लागिपरेका छन् ।. सञ्चारको उपभोगसँगै अन्य सुविधाहरू उपभोग गर्न पाउने स्थानीयहरूको आशा व्यक्त गरेका छन् ।. यसैबीच, ठोरी गापाले आइतवारदेखि पानीको लागि बोरिङ गरिरहेको छ । ठोरी गापा–१ जानकीनगरमा बोरिङ सफल भएको गापाध्यक्ष श्रेष्ठले बताए । ठोरीका पाँचवटै वडामा आवश्यकताका आधारमा बोरिङ् गर्ने कार्य शुरू गरिएको अध्यक्ष श्रेष्ठले बताए ।",https://eprateekdaily.com/2023/01/15/45691
बारा–पर्सा कोरिडोरमा भारतीय गाडीसँग अवैध असुली,स्थानीय,प्रतीक दैनिक,"माघ २, २०७९",परवानीपुर,"बारा, पर्सामा प्रहरी प्रशासनको मिलेमतोमा अवैध कर असुल्ने काम भइरहेको छ ।. पर्साको वीरगंज महानगरपालिका, बाराको परवानीपुर गाउँपालिका र जीतपुरसिमरा उपमहानगरपालिकाका विभिन्न ठाउँमा भारतीय गाडीबाट अवैध कर असुल्ने काम भइरहेको भारतीय चालकहरूले गुनासो गरेका छन् ।. एउटा गाडीसँग प्रतिखेपको नेरु दुई सय लिनुपर्ने ठेकेदार कम्पनीले ठेक्का पाए पनि मालसामान बोकेर आउने र खाली गरेर जाने भारतीय गाडीहरूसँग प्रतिखेपमा दुईपटक भारु दुई सय अर्थात् रु ३२० असुल्ने गरेको चालकहरूले गुनासो गरेका छन् । एकजना ठेकेदारले दैनिक रु एक लाखसम्म असुली गरिरहेको बताइन्छ ।. भारतीय चालकले कर तिर्न आनाकानी गर्दा गाडी घेरेर राख्ने, कुटपिट गर्नेलगायतका गतिविधि हुने गरेको चालकहरूको आरोप छ । यस्तो कार्यमा पर्सा, बाराका स्थानीय प्रहरी युनिट र जिल्ला मातहतका प्रहरी अधिकृतहरूको मिलेमतो रहेका कारण विगत लामो समयदेखि सवारी सेवा शुल्क र कबाडी करको नाममा विभिन्न ठेकेदारले यस्तो अवैध असुली गरिरहेका छन् ।. चालकहरूले प्रहरीमा गएर खबर गर्दा पनि प्रहरीले कुनै चासो देखाउँदैनन् । किनकि स्थानीय प्रहरी युनिट र जिल्ला प्रहरी कार्यालयलाई ठेकेदारले महीनावारी बुझाउने गरेका हुन्छन् ।. वीरगंज महानगरपालिकामा कबाडीकरको ठेक्का मेदान्त कन्स्ट्रक्शन प्रFलि, वीरगंज–५ ले लिएको छ भने बाराको परवानीपुर गापामा कैलाश मण्डल नाम गरेका ठेकेदारले ठेक्का लिएर यस्तो अवैध धन्दा चलाइरहेका छन् ।. जीतपुरसिमरा उपमनपा क्ष्Fेत्रमा पनि यस्तो अवैध धन्दाबाट रकम असुल्ने काम भइरहेको चालकहरूको आरोप छ ।",https://eprateekdaily.com/2023/01/16/45743
महानगरले अतिक्रमण हटाउन काखापाखा गरेको आरोप,स्थानीय,प्रतीक दैनिक,"माघ २, २०७९",वीरगंज,"वीरगंज महानगरले अतिक्रमण हटाउने विषयमा काखापाखा गरेको आरोप लगेको छ । सडकछेउछाउ वा सार्वजनिक ठाउँ अतिक्रमण गरेका व्यक्तिहरूमाथि कारबाही गर्नु ठीक हो तर काखापाखा गर्नु बेठीक भएको नगरवासीको भनाइ छ ।. सडकपेटी वर्षौंदेखि कब्जा गरी बसेकाहरूलाई कारबाही गर्न महानगरपालिकाले शुरू गरेको छ । तर वीरगंजको पुरानो बसपार्कमा एकजना व्यापारीले एक वर्षदेखि सार्वजनिक जग्गा कब्जा गरी आफ्नो व्यापार चलाइरहे तापनि वीरगंज महानगर बेखबर छ । महानगरका प्रहरी यसबारेमा बेखबर बनेका छन् । वीरगंज महानगरपालिका कार्यालय जाने प्रवेशद्वारमा नै बिक्रीका लागि मार्बल राखी जग्गा अतिक्रमण गरिएको छ । पुरानो बसपार्ककै एकजना व्यापारीले भत्केको घर मर्मत गर्न बालुवा बाटोमा राख्दा नगर प्रहरीले उठाएर लग्ने तर ठूला व्यापारीहरूले सार्वजनिक जग्गामा वर्षौंदेखि सामान राखी व्यापार गरे पनि महानगरका प्रहरीले केही नगर्नु न्यायोचित नभएको बताए । यस विषयमा नगरप्रमुख राजेशमान सिंहसँग सोध्दा भोलि, पर्सि हटाउने बताए । तर उनले सो भनेको पाँच दिन भइसक्दा पनि आजसम्म मार्बलहरू हटाइएको छैन ।",https://eprateekdaily.com/2023/01/16/45740
विजयबस्ती माविमा संरक्षणबारे भित्तेलेखन,स्थानीय,प्रतीक दैनिक,"पुस २८, २०७९",ठोरी,"वन तथा वातावरण संरक्षणमा तदारूकतासाथ क्रियाशील निर्मल मध्यवर्ती उपभोक्ता समितिले पछिल्लो समय संरक्षण शिक्षालाई पनि अघि बढाएको छ ।. समितिले विशेषगरी विद्यालय तहमा अध्ययनरत बालबालिकाहरूमा सानै उमेरदेखि वातावरण संरक्षणमा चासो बढाउनका लागि इको क्लब गठनलाई प्राथमिकतामा राखेको छ ।. यसैबीच विद्यालय आउने बालबालिकामा संरक्षणसम्बन्धी चेतना जगाउन भित्तेलेखन कार्यक्रमसमेत गरिएको समितिका अध्यक्ष चीनबहादुर श्रेष्ठले बताए ।. समितिको कार्यक्षेत्रभित्र पर्ने ठोरी–४ मा रहेको माध्यमिक विद्यालय विजयबस्तीको पर्खालमा संरक्षणसम्बन्धी भित्तेलेखन गरिएको उनले जानकारी दिए । वन र वन्यजन्तुको संरक्षण गरौं, वन्यजन्तुको रक्षा, अमूल्य धनको सुरक्षा जस्ता विभिन्न चेतनामूलक नाराहरू भित्तामा लेखिएका थिए ।. यस्तै, विभिन्न जनावरहरूको चित्रसमेत कोरिएको अध्यक्ष श्रेष्ठले बताए ।. यसले विद्यार्थीमा संरक्षणप्रति जागरण बढ्ने उनले विश्वास व्यक्त गरे ।",https://eprateekdaily.com/2023/01/12/45561
जाडो बढेसँगै दाताहरूद्वारा कम्बल,स्थानीय,प्रतीक दैनिक,"पुस २८, २०७९",गरुडा,"जाडोबाट अति प्रभावित अतिविपन्न परिवारलाई कम्बल प्रदान गरिएको छ । रौतहटको गरुडा नगरपालिकाका प्रमुख कन्थमणिप्रसाद कलवारले अतिविपन्न परिवारलाई कम्बल प्रदान गरेका हुन् । बिहीवार नगरपालिका कार्यालयअगाडि नगरप्रमुख कलवारले २५ जना विपन्नलाई कम्बल प्रदान गरेका हुन् ।. शीतलहरले जनजीवन प्रभावित भएपछि अति कष्टकर जीवन बाँचिरहेका गरुडा नगरपालिका–९ का अतिविपन्न २५ जनालाई एक/एक वटा कम्बल प्रदान गरिएको नगरप्रमुख कलवारले जानकारी गराए ।. नगरपालिकाको स्रोतबाट नै कम्बल प्रदान गरिएको हो । कार्यक्रममा नगरपालिकाका निमित्त प्रमुख प्रशासकीय अधिकृत रामबाबूराय यादवका साथै वडाध्यक्षहरू तथा सर्वसाधारणको सहभागिता थियो । अति आवश्यक देखिए अन्य ठाउँका विपन्नलाई पनि सहयोग गर्न नगरपालिका तयार रहेको नगरप्रमुख कलवारले बताए ।. विगत दुई हप्तादेखि अत्यधिक मात्रामा जाडो बढेको र दिनभर घाम नलाग्दा घरबाट बाहिर निस्कन पनि अप्ठ्यारो भएपछि गरुडा नगरपालिकाले थप दुई दिन सामुदायिक विद्यालयमा जाडो बिदा दिएको छ ।. उपकार सेवा नेपालद्वारा वीरगंजमा कम्बल सहायता. प्रस, वीरगंज/. उपकार सेवा नेपालले बिहीवार वीरगंज महानगरपालिकाका विभिन्न स्थानका गरीब, दीनदुःखीलाई कम्बल वितरण गरेको छ ।. वीरगंज महानगरपालिकाका विभिन्न स्थानका करीब ५० जनालाई चीसोमा राहत दिने उद्देश्यले उपकार सेवा नेपालले कम्बल वितरण गरेको सामाजिक कार्यकर्ता ओमप्रकाश सर्राफले बताए ।. यसैगरी, सामुदायिक सेवा केन्द्र, छपकैयाको आयोजनामा अल मन्सुर फाउन्डेशन र राइजिङ वीरगंज नेपाल, छपकैया–२ को सहयोगमा घुसुकपुरमा विपन्न परिवारलाई कम्बल, सल वितरण गरिएको थियो । ५० थान कम्बल र ५४ थान सल वितरण गरिएको सामुदायिक सेवा केन्द्र, छपकैयाका अध्यक्ष्F ग्यासुद्दीन ठकुराईले बताए ।. कार्यक्रममा वडाध्यक्ष्F महम्मद रेयाज मियाँ तेली, प्रहरी निरीक्षक मनीषा लौडारी, विशाल मल्ल, सामुदायिक सेवा केन्द्रका श्याम शर्मा, अल मन्सुर फाउन्डेशनका ज्याउल हक समानीलगायतको सहभागिता थियो ।",https://eprateekdaily.com/2023/01/12/45570
तेलकुवाँमा स्वास्थ्य शिविर र कम्बल वितरण,स्थानीय,प्रतीक दैनिक,"पुस २८, २०७९",वीरगंज,"नेपाल प्रहरी श्रीमती सङ्घको आयोजनामा कम्बल वितरण तथा निश्शुल्क स्वास्थ्य शिविर महागढीमाई नगरपालिकाको तेलकुवाँमा सम्पन्न भएको छ ।. नगरप्रमुख उपेन्द्र यादवको अध्यक्षतामा भएको कार्यक्रमका प्रमुख अतिथि सङ्घकी अध्यक्ष कुसुमलता सिंह, विशेष अतिथि नेपाल प्रहरीका मधेस प्रदेश प्रमुख मकसाउद खाँ, उपप्रमुख तारा देवी, समाजसेवी रामबाबूप्रसाद यादव, वडाध्यक्ष्F अनिरुद्ध सिंहलगायतले मन्तव्य व्यक्त गरेका थिए ।. शिविरमा प्रFविधिक सहयोग वीरगंज हेल्थकेयर बहुअरी तथा औषधि सहयोग मधेस प्रदेश प्रहरी कार्यालयले गरेको थियो ।. कार्यक्रममा दलित, विपन्न वर्गका महिला तथा पुरुषहरूलाई पाँच सय थान कम्बल तथा एक हजारजना व्यक्तिलाई निश्शुल्क औषधि तथा स्वास्थ्योपचार गरिएको थियो ।. कार्यक्रममा बाराका प्रहरी उपरीक्षक होबिन्द्र बोगटी, सशस्त्र प्रहरी नायब उपरीक्षक अमर खत्री, वीरगंज हेल्थकेयरका अध्यक्ष डा अबुल हैस अन्सारीलगायतको सहभागिता थियो । कार्यक्रममा सहयोग गर्ने पालिका तथा समाजसेवी, सङ्घसंस्थाहरूलाई सम्मानपत्र प्रमुख अतिथि सिंहले वितरण गरेका थिए ।",https://eprateekdaily.com/2023/01/12/45558
काँवरियाहरूलाई कम्बल र औषधि वितरण,स्थानीय,प्रतीक दैनिक,"पुस २८, २०७९",रक्सौल,"लायन्स क्लब अफ रक्सौलले काँवरियाहरूलाई कम्बल, औषधि वितरण गरेको छ ।. अङ्ग्रेजी नयाँ वर्ष मकर सङ्क्रान्तिको अवसरमा रक्सौल, भरतमहीमा एकीकृत भएका काँवरियाहरूलाई बुधवार राति कम्बल र औषधि वितरण गरेको लायन्स क्लब अफ रक्सौलका अध्यक्ष शम्भुप्रसाद चौरसियाले बताए ।. भारत, बिहारको अरेराजमा उनीहरू प्रत्येक वर्ष काँवर लिएर जाने र श्रीपञ्चमीको दिन आआफ्नो गाउँनजीकका शिवालयमा जलार्पण गर्छन् ।. सोही परियोजनको लागि अरेराज गइरहेका काँवरियाहरूलाई लायन्स क्लबले चीसोबाट जोगिन कम्बल र आवश्यक औषधि उपलब्ध गराएको हो । स्थानीय सन्तोषकुमार चौरसिया, लायन्सका नारायण रूँगटा, पवनकिशोर कुशवाहा, महम्मद निजामुद्दीन, रमेश कुमार, राजुकुमार गुप्ता, गणेश धनोठिया, पङ्कज वर्णवाल, हेमन्त अग्रवाल, डा राजीवरञ्जन कुमारलगायतले कम्बल र औषधि वितरण गरेका थिए ।",https://eprateekdaily.com/2023/01/12/45567
पोखरियामा सेवा केन्द्र स्थापनाको माग गर्दै गृहमन्त्रीलाई ज्ञापन,स्थानीय,प्रतीक दैनिक,"पुस २९, २०७९",वीरगंज,"पोखरियामा मालपोत, भूमिसूधार, इलाका प्रशासन कार्यालयलगायत सेवाकेन्द्र स्थापनाको लागि पोखरिया नगरपालिकाका प्रमुख प्रद्युम्नप्रसाद चौहानको टोलीले गृहमन्त्री रवि लामिछानेलाई भेटेको छ ।. पर्साको पोखरिया जिल्लाको दोस्रो सदरमुकाम मानिए पनि मालपोत, भूमिसुधार र प्रशासनिक सेवा सुविधा यहाँको जनताले पाएको छैन । पोखरिया आसपास ग्रामीण भेगका जनता सेवा लिन वीरगंज धाउनुपर्ने बाध्यतालाई अन्त्य गर्न गृहमन्त्री लामिछानेलाई नगरप्रमुख चौहानले ज्ञापनपत्र बुझाएका छन् । वीरगंज जान भाडा, खाजा, साना प्रशासनिक कामको लागि पनि दिनभरि समय लाग्ने भएकोले ज्ञापनपत्र बुझाइएको नगरप्रमुख चौहानले बताए ।. गृहमन्त्री लामिछानेले पोखरियामा सेवाकेन्द्र तथा प्रहरी नायब उपरीक्षक खटाउने आश्वासन दिएको नगरप्रमुख चौहानले बताए ।. यसैगरी, पोखरियामा थप शान्ति सुरक्षा बहाल गर्न इलाका प्रहरी कार्यालय, पोखरिया ‘क’ श्रेणीमा परेको हुनाले प्रहरी नायब उपरीक्षकको पदस्थापना गर्न गृहमन्त्रीलाई आग्रह गरिएको नगरप्रमुख चौहानले बताए ।. टोलीमा प्रतिनिधिसभा सदस्य प्रभु हजरा दुसाद, पूर्वसांसद जुनेद अन्सारी, लोसपाका नेता निजामुद्दीन समानी, नेकपा एमाले पोखरिया नगर अध्यक्ष विन्ध्याचल ठाकुर, एमपी साह, सुजीत गिरी, पप्पु चौहानलगायतको सहभागिता थियो ।",https://eprateekdaily.com/2023/01/13/45615
सार्क जर्नलिस्ट फोरममा पर्साका दुई पत्रकार,स्थानीय,प्रतीक दैनिक,"पुस २९, २०७९",वीरगंज,पर्साका दुईजना पत्रकार सार्क जर्नलिस्ट फोरमको सदस्यमा चयन भएका छन् । सार्क जर्नलिस्ट फोरम तथा भारतको दिल्लीस्थित गौतम बुद्ध विश्वविद्यालयको आयोजनामा भएको दुई दिवसीय अन्तर्राष्ट्रिय पत्रकार सम्मेलनमा सार्क जर्नलिस्ट फोरमको सदस्यमा राहुल गुप्ता र दीपेन्द्र प्रजापतिलाई सदस्यमा मनोनयन गरेको हो । दुवै पत्रकारलाई फोरमका अन्तर्राष्ट्रिय अध्यक्ष राजु लामाले प्रमाणपत्र प्रदान गरेका थिए ।,https://eprateekdaily.com/2023/01/13/45598
पतिको आक्रमणबाट पत्नी गम्भीर घाइते,स्थानीय,प्रतीक दैनिक,"पुस २९, २०७९",वीरगंज,"एकजना महिलामाथि बिहीवार राति निजकै पतिले साङ्घातिक हमला गरेर घाइते पारेका छन् ।. वीरगंज घर भई हाल कलैयामा बस्दै आएकी सीता पटेललाई उनका पति उमेश साहले धारिलो हतियार प्रहार गरी घाइते बनाएको वडा प्रहरी कार्यालय, श्रीपुरले जानकारी दिएको छ ।. पति साहले केही व्यक्तिहरूसमेत ल्याएर पत्नीमाथि साङ्घातिक हमला गरेको वप्रका, श्रीपुरले जानकारी गराएको छ । घाइते पटेलको उपचार नारायणी अस्पतालमा भइरहेको छ । पतिपत्नीबीच विवाद रहेको र अहिले पारपाचुकेको मुद्दा पनि विचाराधीन अवस्थामा रहेको बताइएको छ । पारपाचुकेको कुरालाई लिएर पतिले हमला गरेको प्रारम्भिक अनुसन्धानबाट खुलेको छ । घाइते सीताको टाउकोलगायत शरीरभरि घाउ छ । घाइते सीताले साहसहित तीनजनाले हमला गरेको प्रहरीलाई बयान दिएको पर्सा प्रहरीका प्रवक्ता प्रहरी उपरीक्षक दीपक गिरीले बताए ।",https://eprateekdaily.com/2023/01/13/45611
गरीबलाई सशस्त्रले कम्बल बाँड्यो,स्थानीय,प्रतीक दैनिक,"पुस २९, २०७९",वीरगंज,"सशस्त्र प्रहरी महिला परिवार सङ्घको सहयोगमा बिओपी मिर्जापुरले शुक्रवार ७१ जना गरीब, विपन्न परिवारलाई कम्बल वितरण गरेको छ । छिपहरमाई गाउँपालिका–१ र २ का गरीबलाई कम्बल वितरण गरिएको हो ।. मिर्जापुरमा आयोजित कार्यक्रममा प्रमुख अतिथि सशस्त्र प्रहरी गण ४० नम्बर गणका प्रमुख सशस्त्र प्रहरी उपरीक्षक सञ्जय भट्टराई, सशस्त्र प्रहरी १३ नम्बर गणका निमित्त प्रमुख सन्तोष बस्नेत, भिस्वा बिओपीका प्रहरी निरीक्षक सुनीलकुमार दास, महिला सङ्घकी अध्यक्ष्F रश्मि थापालगायतको सहभागिता थियो ।. यसैगरी, सशस्त्र प्रहरी महिला सङ्घकी अध्यक्ष थापाले सेढवामा ७८ थान कम्बल वितरण गरिन् ।",https://eprateekdaily.com/2023/01/13/45605
स्वामी विवेकानन्दको जन्मजयन्ती मनाइयो,स्थानीय,प्रतीक दैनिक,"पुस २८, २०७९",रक्सौल,"रक्सौलमा युगपुरुष स्वामी विवेकानन्दको जन्मजयन्ती मनाइएको छ ।. रक्सौल रेलवे स्टेशनस्थित पार्कमा आयोजित कार्यक्रमको रक्सौल नगरपरिषद्का मेयर धुरपति देवीले उद्घाटन गरेकी थिइन् ।. सो अवसरमा मेयर धुरपति देवीले स्वामी विवेकानन्दले देखाएको मार्गमा हिंड्न सबैलाई सुझाव दिइन् । उनले युवाहरूले स्वामी विवेकानन्दको पथमार्गमा हिंडेको खण्डमा विकास सम्भव हुने बताइन् ।. भारत विकास परिषद्ले आयोजना गरेको कार्यक्रमको अध्यक्ष्Fता परिषद्का अध्यक्षता डा राजेन्द्रप्रसाद सिंहले गरेका थिए ।. कार्यक्रममा उपमेयर पुष्पा देवी, सुरेश यादव, राकेश कुशवाहा, स्टेशन अधीक्षक अनिलकुमार सिंह, डिसिआई सञ्जय कुमार, वडाध्यक्ष अनुरागनी देवी, महेश अग्रवाल, डा एसके सिंहलगायतले स्वामी विवेकानन्दका बारेमा मन्तव्य व्यक्त गरेका थिए ।",https://eprateekdaily.com/2023/01/12/45564
माघी पर्व वीरगंजलगायत ग्रामीण भेगमा मनाउन शुरू,स्थानीय,प्रतीक दैनिक,"पुस ३०, २०७९",सेढवा,"थारू संवत् २६४७ तथा आदिवासी थारू समुदायको माघी खिंचडी पर्व विशेषरूपमा मनाउन थालिएको छ ।. थारू संवत् मनाउन वीरगंजलगायत पर्सा जिल्लाका चारवटा क्षेत्रमा धूमधामका साथ तयारी भएको छ । नयाँ वर्षको लागि ग्रामीण भेगका बासिन्दाहरू शनिवार बिहानदेखि घरआँगनको सरसफाइमा जुटेका छन् । घरआँगनलाई गोबरले लिपपोत गर्न गृहिणीहरू व्यस्त छन् । थारू संवत्को साथै माघीको तयारीमा भुजा, चिउरा, रामदाना र तिलको लड्डु बनाउन महिलाहरू व्यस्त छन् । किसानहरूले उत्पादन गरेका चामल, आलु, विभिन्न किसिमका लड्डु तथा नूनलाई माघे सङ्क्रान्तिका दिन बिहानै स्नान गरी स्पर्श गरी पुरोहितलाई दान दिने चलन छ ।. नयाँ वर्ष सुखमय होस् भनी शुभ साइतका लागि थारू समुदायमा यो दिन माछासेवन गर्ने परम्परा छ । यसैको लागि शनिवार नै थारू समुदायले माछा खरीद गरेको छ ।. सङ्घीयतापछि पर्साका विभिन्न स्थानीय तहमा माघी खिंचडी महोत्सव मनाउन थालिएको छ । परम्परागतरूपमा वीरगंजको आदर्शनगर रङ्गशालामा मनाउँदै आएको थारू महोत्सव यस वर्ष पुरानो बसपार्कमा मनाउन थालिएको छ । माघी खिंचडी महोत्सवको अन्तिम तैयारी भइसकेको माघी मूल समारोह समितिका अध्यक्ष रामसुन्दर चौधरीले बताए । ग्रामीण भेगमा चार स्थानमा थारू संवत् २६४७ को अवसरमा माघी महोत्सवको लागि तैयारी भएको छ । जीराभवानी गाउँपालिका–५ सखुवनिया बजारमा माघी खिंचडी विशेष कार्यक्रम मनाउने तैयारी भएको छ । थारू संस्कृति तथा उत्थान मञ्चको आयोजनामा माघी विशेष कार्यक्रम मनाउन सम्पूर्ण तैयारी भइसकेको आयोजक संस्थाका अध्यक्ष शेखर चौधरीले बताए । थारू परम्परागत संस्कृति, भाषा, पहिरन तथा खानाको साथै गीत र नृत्य प्रदर्शन गरिने अध्यक्ष चौधरीले बताए । त्यस्तै, पर्सागढी नगरपालिकाको बडनिहारमा पनि माघी महोत्सवको तैयारी भएको माघी मूल समारोह समितिका सचिव कमल चौधरीले जानकारी गराए ।. यसैगरी, पटेर्वासुगौली गापा–४ सुगौली र सखुवाप्रसौनी गापाको पंचगावाँमासमेत माघी विशेष कार्यक्रमको आयोजना हुनेछ ।",https://eprateekdaily.com/2023/01/14/45649
"पर्सामा हुन्डी कारोबार बढ्दै, प्रहरी मौन",स्थानीय,प्रतीक दैनिक,"पुस २८, २०७९",वीरगंज,"वीरगंजलगायत पर्साका जिल्लामा अहिले हुन्डीको कारोबार बढेको समाचार छ । पर्साका प्रहरीले चासो नदेखाएपछि हुन्डी कारोबारीहरूको मनोबल बढ्दै गएको छ ।. दैनिक करोडौं रुपैयाँको हुन्डी कारोबार भइरहेको पर्साका प्रहरीलाई जानकारी भएपनि प्रहरी मौन छ । स्रोतका अनुसार हुन्डी कारोबारीहरूले पर्साका केही सादा पोशाकका प्रहरीहरूलाई प्रभावमा पारी आफ्नो कारोबारलाई मलजल दिंदैछन् ।. जिल्ला प्रहरी कार्यालय, पर्साले केही महीनाअघि दैनिकजसो हुन्डी कारोबारीहरूलाई पक्राउ गथ्र्यो । तर अहिले यो कार्यमा शिथिलता आएपछि विभिन्न शङ्का–उपशङ्का गरिंदैछ ।. भारतबाट धेरैजनाले भारु वीरगंजमा ल्याएर हुन्डी कारोबार गरिरहेको स्रोतले जनाएको छ ।. यसबारे प्रहरीलाई जानकारी भएपनि प्रहरीले कुनै चासो देखाएको छैन ।. स्रोत अनुसार अहिले करोडौं भारु वीरगंजमा आउने र यहाँबाट नेपालका विभिन्न स्थानमा पुग्ने गरेको छ ।",https://eprateekdaily.com/2023/01/12/45577
अपराध कर्म नियन्त्रण गरिन्छ –प्रहरी उपरीक्षक शाह,स्थानीय,प्रतीक दैनिक,"पुस २९, २०७९",वीरगंज,"जिल्ला प्रहरी कार्यालय, पर्साले शुक्रवार पत्रकार सम्मेलन गरी पुस महीनामा दर्ता भएका मुद्दाको जानकारी गराएको छ ।. प्रहरी उपरीक्षक कोमल शाहले पुस महीनामा कर्तव्य ज्यान, ज्यान मार्ने उद्योग, आत्महत्या, लागूऔषध, सवारी ज्यान, अपहरण, शरीर बन्धक, बैंक तथा वित्तीय कसूर, जबरजस्ती करणी, बाल यौन दुव्र्यवहार, चोरी, अभद्र व्यवहार, ठगी तथा आपराधिक विश्वासघात, बैंकिङ कसूर, मानव बेचबिखन तथा ओसारपसारलगायतका मुद्दा गरी १७० वटा मुद्दा दर्ता भएको बताए ।. पुस महीनामा सबैभन्दा बढी ५१ वटा बैंकिङ कसूर, ४४ वटा अभद्र व्यवहारका मुद्दा, २१ वटा चोरी, २२ वटा लागूऔषध, मानव बेचबिखन तथा ओसारपसारका तीनवटा, जबरजस्ती करणीका छवटा, कर्तव्य ज्यानका तीनवटा मुद्दा दर्ता भएको बताए । उनले लागूऔषधमा ३३ जना पुरुष, एकजना महिला परेको र यो महीनामा ३८४ किलो गाँजा, २१ ग्राम हेरोइन, १३५ वटा फेनारगन, १२८ वटा डाइजिल्याब, नूर्फिन १३५ र नाइट्रोभ्याट ट्याबलेट १४९९ र कोरेक्स ४४ बोतल बरामद गरेको बताए । यसैगरी, फरार अभियुक्तहरू ३५ जना, आठजना प्रतिवादी पक्राउ गरिएको उनले जानकारी दिए ।. पत्रकार सम्मेलनमा प्रउ साहले आफू आएपछि तस्करीलगायतका अपराधजन्य कार्य निरुत्साहित गर्ने कार्यलाई प्राथमिकतामा दिएर कार्य गरेको र अहिले सो कार्य गर्नेहरू तिलमिलाएको बताए । उनले खुला सीमानाकाबाट घरायसी सामान र तस्करीका सामान पहिचान गर्न गार्हो भएको र ससाना परिमाणमा ल्याइने सामानहरू पनि तस्करीसँग सम्बन्धित रहेको भन्दै उनले तस्करी नियन्त्रणमा आफूले प्राथमिकता दिएको बताए ।. उनले मादक पदार्थ, यौनजन्य क्रियाकलाप अपराध वृद्धिका शृङ्खला भएकाले सोको नियन्त्रणलाई आफूले प्राथमिकता दिएको जानकारी गराए ।",https://eprateekdaily.com/2023/01/13/45608
"पालिकाको कम्बल कमसल, दाताको गुणस्तरीय",स्थानीय,प्रतीक दैनिक,"पुस २६, २०७९",वीरगंज,"बढ्दो चीसो र शीतलहरमा राहत पुगोस् भन्ने उद्देश्यले गाउँपालिकाले वितरण गरेका कम्बल गुणस्तरहीन भएको गुनासो छ । गाउँका गरीब, दलित, विपन्न, पिछडिएका वर्ग, वृद्धवृद्धा, अपाङ्ग, एकल महिलालाई निश्शुल्क वितरण गरिने कम्बल गुणस्तरीय र टिकाउ नभएको आरोप लागेको छ ।. जनप्रतिनिधिले वितरण गरेका कम्बल कमसल भए पनि दाताहरूले वितरण गरेका कम्बल गुणस्तरीय र टिकाउ छन् । दाताहरूले जाडोयाममा ग्रामीण क्षेत्रदेखि वीरगंज महानगरका विभिन्न स्थानमा गुणस्तरीय कम्बल वितरण गरेका छन् । तर पालिकाहरूले भने दुई सय रुपैयाँ मूल्य पर्ने कमसल कम्बल वितरण गरेको पाइएको छ ।. दैवी प्रकोप शीर्षकमा आएको रकमबाट खरीद गरिएको पातलो र गुणस्तरहीन कम्बल बाँडेर जनप्रतिनिधिहरूले नैतिकता गुमाएको गाउँलेहरूले बताएका छन् ।. जनप्रतिनिधिहरूले रु दुई हजारदेखि चार हजारमा खरीद गरेको बिल पेश गरी आर्थिक अनियमितता गरेको एकजना कर्मचारीले बताए ।. यसरी अधिमूल्यन भएर आएका बिल भुक्तानी दिनुपर्ने बाध्यता रहेको ती कर्मचारीले बताए ।",https://eprateekdaily.com/2023/01/10/45494
महानगरमा आफूखुशी नो पार्किङकोबोर्ड राख्दा ट्राफिक समस्या,स्थानीय,प्रतीक दैनिक,"पुस २६, २०७९",वीरगंज,"वीरगंजको मुख्य सडकलगायत सहायक सडकमा केही व्यक्ति र संस्थाले नियमविपरीत नो पार्किङ को बोर्ड लगाएर आवागमनमा बाधा उत्पन्न गराएका छन् ।. खासगरी मुख्य सडक छेउछाउका पसल, बैंक, होटल तथा ठूला व्यापारिक प्रतिष्ठानले सडकछेउमा नियमविपरीत नो पार्किङ को बोर्ड राख्दा ट्राफिक समस्या बढाएका छन् ।. ट्राफिक प्रहरी वा महानगरले ठाउँ निर्धारण गरी नो पार्किङ को बोर्ड लगाउने नियमविपरीत व्यक्तिविशेष, संस्था र व्यापारिक प्रतिष्ठानले आफ्नो अगाडिको सडकछेउमा नो पार्किङ को बोर्ड लगाउँदै आएका छन् । स्थानीय सामुदायिक संस्थाहरूले यसविरुद्ध अभियान चलाएका थिए तर पनि अहिलेसम्म अटेर गरिएको छ । महानगरपालिकाले पनि आफूखुशी नो पार्किङ को बोर्ड झुन्ड्याउन निषेध गरेको छ तर त्यसरी अनधिकृत राखिएको नो पार्किङलाई व्यवस्थित गर्नेतर्फ भने न महानगर, न ट्राफिक प्रहरी नै तातेका छन् । जसले गर्दा यस्ता बोर्डहरू मुख्य सडकका विभिन्न स्थान र सहायक सडकमा यत्रतत्र देखिन्छ ।. जिल्ला ट्राफिक प्रहरी कार्यालय, पर्साका प्रमुख प्रहरी निरीक्षक ध्रुव दाहालले नियमविपरीत राखिएका नो पार्किङ बोर्ड हटाउने बताए । उनले आदर्शनगरका अधिकांश बैंक, होटल तथा पसलेहरूले सडकछेउमा नो पार्किङ को बोर्ड राखेको बताएका छन् ।. मुख्य सडकका प्रायःजसो ठाउँमा नो पार्किङ बोर्ड राखेर त्यहाँ पार्किङ समस्या बल्झाउने गरिएको छ । ग्रीन सिटी सामुदायिक सेवा केन्द्रले केही महीना पहिले नो पार्किङ बोर्ड हटाउने र सम्बन्धित व्यक्ति, संस्था र व्यापारी प्रतिष्ठानलाई आआफ्नो क्षेत्रमा पार्किङ को व्यवस्था गर्न सचेत गराउँदै आएको थियो । महानगरपालिकाले पनि यस्ता पार्किङ निषेध गरे पनि नगरप्रहरीले चासो देखाएको छैन । महानगरपालिकाले भर्खरै वीरगंजका बैंकर्सहरूलाई आआफ्नो सेवाग्राहीका सवारीसाधन पार्किङ को व्यवस्था गर्न निर्देशन दिएको छ तर अहिलेसम्म कुनै पनि बैंकले यस्तो गर्न सकेको छैन । मेनरोडमा रहेका हिमालयन बैंक र सिद्धार्थ बैंकको आफ्नै पार्किङस्थल छ तर उनीहरूले सेवाग्राहीहरूलाई पार्किङ गर्न निषेध लगाउँदै आएका छन्, जसले गर्दा बैंकका सेवाग्राहीहरूको मोटरसाइकलको चाप पनि मुख्य सडकले थेग्नुपरेको छ र ट्राफिक व्यवस्था भद्रगोल भएको छ । मेनरोडमा रहेका सिटिजन बैंक र सनराइज बैंकको पार्किङ छैन । यसैगरी सहायक रोडमा रहेका एनआइसी एशिया, नबिल, एभरेस्ट, ग्लोबल, प्रभु, कुमारी, जनता, लक्ष्मीलगायत बैंकहरूको पार्किङस्थल छैन । उनीहरूका सेवाग्राहीहरूले पनि सडकछेउमा सवारी पार्किङ गर्दा ट्राफिक समस्या बढ्दो छ । घण्टाघर लिङ्करोडमा रहेका कृषि विकास बैंक, सानिमा, मेघालगायत बैंकहरूको पनि पार्किङस्थल छैन ।. यसैगरी सहकारी तथा ग्लोबल आइएमईको पार्किङस्थल नभएका कारण सेवाग्राहीहरूले सडकमैं सवारी पार्किङ गर्दा समस्या हुँदै आएको छ । महानगरपालिकाले विपी उद्यान, आदर्शनगर पुरानो बसपार्क, गीता मन्दिरको खुला जमीन, हजारीमल सेवा ट्रस्टको आदर्शनगरस्थित खाली जमीन र मालपोत कार्यालयअगाडि पार्किङ व्यवस्था गरेको छ । आदर्शनगर पुरानो बसपार्कमा रहेको पार्किङ भाडाका सवारीसाधनहरूको अतिक्रमणमा परेको छ । त्यहाँ अन्य सवारीसाधनहरू पार्किङ हुँदैनन् । मालपोत कार्यालय अगाडि र हजारीमल सेवा ट्रस्टको खाली जग्गामा मात्र सार्वजनिक सवारी साधन पार्किङ हुन्छ । विपी उद्यानमा पनि खुद्रा पसले र इ–रिक्शाको कारण पार्किङ व्यवस्थित छैन ।",https://eprateekdaily.com/2023/01/10/45503
जथाभावी फोहर गर्नेहरू दण्डित,स्थानीय,प्रतीक दैनिक,"पुस २६, २०७९",वीरगंज,"सडकमा जथाभावी फोहोर गर्नेहरूलाई वीरगंज महानगरले जरिवाना गर्ने क्रमलाई निरन्तरता दिएको छ ।. यसैक्रममा मङ्गलवार वीरगंज घण्टाघर लिङ्करोडमा रहेको ग्लोबल आइएमई बैंकलाई पाँच हजार रुपैयाँ जरिवाना गरेको छ ।. अहिलेसम्म वीरगंज महानगरपालिकाले जथाभावी फोहर फालेको कसूरमा कारबाही गरेको सूचीमा सबैभन्दा बढी वित्तीय संस्थाहरू परेका छन् ।. कुमारी बैंकबाट शुरू भएको जरिवानाको सिलसिला आज ग्लोबल आइएमइसम्म आइपुग्दा जारी छ । हिजो मात्र दुईवटा बैंकलाई जरिवाना गरिएको थियो ।. आज ग्लोबल आइएमईसहित शिखर इन्स्योरेन्सलाई डेढ हजार रुपैयाँ, महालक्ष्मी फ्लावर पसल र शङ्कर साह ज्वेलर्सलाई जनही पाँच/पाँच सय जरिवाना गरिएको गरिएको महानगरका सरसफाइ तथा वृक्षारोपण संयोजक प्रकाश खेतानले बताए । उनले फोहरको अवस्था हेरेर जरिवाना गरिएको बताए ।. पहिलो चरणमा सचेत अभियान चलाइएको भएपनि अटेर गरेर सडकमैं फोहोर फाल्न नछाडेपछि जरिवाना गर्न लागिएको महानगरका सरसफाइ प्रमुख सर्फुद्दीन मियाँले बताए ।",https://eprateekdaily.com/2023/01/10/45500
चीसो बढेपछि फोहर घट्यो,स्थानीय,प्रतीक दैनिक,"पुस २५, २०७९",वीरगंज,"चीसोका कारण वीरगंजमा फोहर घटेको छ । वीरगंज महानगरबाट दैनिक ६० मेट्रिक टन फोहर सङ्कलन हुँदै आएको थियो । १ देखि ३२ वटा वडासम्म यो परिमाणमा फोहर सङ्कलन हुने गरेको बताइएको छ । यसमा मेडिकल फोहर पाँच मेट्रिक टन र बाँकी अन्य फोहर छन् ।. गर्मीयाममा फोहर दैनिक ६० मेटन सङ्कलन हुँदै आए पनि चीसोयाममा घटेर ४५ मेटन पुगेको छ । चीसोमा फोहर विविध कारणले घट्ने गरेको बताइन्छ । त्यसमध्ये पहिलो कारण फालिएका फोहरमध्ये अधिकांश कागज, कुट चीसोमा बालेर आगो ताप्ने गरिएकाले पनि घटेको हो । वीरगंज महानगरपालिकाको नेतृत्व परिवर्तन भएपछि सबैभन्दा बढी फोहर सङ्कलनतर्फ नगरप्रमुख राजेशमान सिंहले ध्यान दिएका कारण सरसफाइ भएको देखिन्छ । अहिले वीरगंजको फोहर बिहान, दिउँसो, बेलुका गरेर तीन समयमा सङ्कलन हुन्छ ।. प्राइभेट पार्टनरशिप प्रोग्राम (पिपिई) अन्तर्गत महानगर र एनके इन्टरनेशनलबीच फोहर सङ्कलनको लागि सम्झौता भएको छ ।. अहिले बिहानदेखि मध्यरातिको १ बजेसम्म सरसफाइ हुँदै आएको छ । मेनरोड तथा सहायक रोडहरूमा सरसफाइ दैनिकरूपमा भइरहेको छ । फोहर फाल्ने ठाउँहरूमध्ये केहीमा मात्र फोहर देख्न पाइन्छ । पहिले वीरगंजको मेनरोडका विभिन्न ठाउँमा फोहर यत्रतत्र देखिन्थ्यो भने अहिले सरसफाइमा महानगरले सबैभन्दा बढी ध्यान दिएको छ ।. जथाभावी फोहर गर्ने दण्डित. महानगरपालिकाले पछिल्लो समय सडक, फूटपाथमा जथाभावी फोहर गर्नेलाई दण्डित गर्न शुरू गरेको छ । पहिलोपटक रु पाँच सय दण्डित गरेको महानगरले अहिले रु अढाई हजारसम्म जरिवाना गर्दै आएको छ । सोमवार घण्टाघर, लिङ्करोडमा दुईवटा संस्थाले फोहर फालेको कसूरमा महानगरले दण्डित ग¥यो ।. लिङ्करोडस्थित गगन बचत तथा ऋण सहकारी संस्थालाई अढाई हजार र कृषि विकास बैंकलाई एक हजार रुपैयाँ जरिवाना गरिएको महानगरका सरसफाइ प्रमुख सर्फुद्दीन मियाँले बताए । उनले तोकिएको समय र स्थानमा फोहर फाल्ने तथा सोविपरीत गर्ने जोकोहीलाई पनि महानगरले दण्डित गर्ने बताएका छन् ।",https://eprateekdaily.com/2023/01/09/45451
सात दिने योग शिविर सञ्चालन,स्थानीय,प्रतीक दैनिक,"पुस २५, २०७९",वीरगंज,"आठौं राष्ट्रिय योग दिवसको अवसरमा प्रादेशिक आयुर्वेद तथा वैकल्पिक चिकित्सालयले वीरगंजमा सात दिने योग शिविर शुरू गरेको छ ।. सिद्धार्थ माविको सभाहलमा सोमवार एक समारोहबीच ज्येष्ठ नागरिक सङ्घ, पर्साका अध्यक्ष जगदीशप्रसाद शर्माले शिविरको उद्घाटन गरे । उनले स्वस्थ जीवन बिताउन र निरोगी हुनको लागि योग सबैभन्दा अचूक साधन भएको बताए । उनले नियमितरूपमा योग गर्दा मानिसहरूमा रोगव्याधि नहुने र मानिस स्वस्थ जीवन जिउने सक्ने भन्दै योग गर्न सुझाए ।. प्रादेशिक आयुर्वेद तथा वैकल्पिक चिकित्सालयका प्रमुख डा रमेश मिश्रको अध्यक्षतामा भएको शिविर उद्घाटन समारोहमा पतञ्जलि योग समितिका अध्यक्ष नसीबलाल सेठ, पतञ्जलि योग समिति मधेस प्रदेशका प्रतिनिधि किशोरीप्रसादलगायतको सहभागिता थियो । आजदेखि शुरू भएको शिविर माघ १ गते राष्ट्रिय योग दिवसको दिन समापन हुने डा मिश्रले बताए ।",https://eprateekdaily.com/2023/01/09/45448
जनतालाई दुःख र तस्करलाई सुख,स्थानीय,प्रतीक दैनिक,"पुस २६, २०७९",वीरगंज,"जिल्ला प्रहरी कार्यालय, पर्सामा नयाँ प्रहरी उपरीक्षक आएपछि जिल्लामा हुने गरेको तस्करी बन्द भएको छ ।. गृहमन्त्री रवि लामिछानेले सीमानाकाबाट हुने तस्करी नियन्त्रणका लागि मातहतका प्रहरी प्रमुखहरूलाई निर्देशन गरेको र पर्सा जिल्लाका प्रउ कोमल शाहले सबै नाकामा तस्करी नियन्त्रणका लागि निर्देशन गरेका कारण अहिले पर्सा जिल्लाबाट हुने तस्करी रोकिएको छ । तर तस्करी रोक्ने नाममा अहिले सीमानाकामा खटेका सुरक्षाकर्मीहरूले भने आममानिसलाई दुःख दिन शुरू गरेका छन् ।. प्रहरी प्रमुखले तस्करी नियन्त्रणको लागि निर्देशन दिए पनि उनीहरूले तस्करी नियन्त्रणको सट्टा सर्वसाधारणलाई दुःख दिन शुरू गरेका छन् । खासगरी सीमानाकामा रहेका भारतीय क्षेत्रबाट घरायसी प्रयोजनका लागि ल्याइने चामल, दाल, चिनीलगायत खाद्यान्न सामग्री चेकजाँचको नाममा सर्वसाधारणलाई दुःख दिने काम भइरहेको छ । चोरी निकासी पैठारीको लागि चर्चित वीरगंजको शङ्कराचार्यद्वार, इनर्वा नाका, छपकैया, सुक्खा बन्दरगाह, आइसिपी, अमरपट्टी, भिस्वा, जानकीटोलालगायत नाकामा तैनाथ सशस्त्र र जनपद प्रहरीले बिहान, दिउँसो घरायसी सामानहरू रोक्ने गर्छन् तर साँझदेखि अबेर रातिसम्म तस्करहरूलाई निर्बाध छुट दिइरहेको स्थानीयको आरोप छ ।. बिहान एक बोरा चामल, चार–पाँच किलो दाल, चिनी घरायसी प्रयोजनको लागि ल्याउँदा अहिले नाकाहरूमा प्रहरीले कडाइ गरेको छ तर साँझ ७ बजेदेखि बिहान चार बजेसम्म तस्करहरूले सामानहरू ओसार्ने गरेका छन् ।",https://eprateekdaily.com/2023/01/10/45497
"पर्सा जिल्लाका पाँच स्थानमा माघी महोत्सवको तयारी, यसपटक वीरगंजको पुरानो बसपार्कमा माघी महोत्सव हुने",स्थानीय,प्रतीक दैनिक,"पुस २६, २०७९",सेढवा,"आदिवासी जनजाति थारू समुदायको महान् पर्व माघी (खिचडी) र थारू संवत् २६४७ नयाँ वर्ष माघ १ गते आइतवार पर्सा जिल्लाका पाँच स्थानमा मनाउन तयारी भइरहेको छ ।. कोरोनाको कारण २०७६ सालदेखि माघी मनाउने कार्य प्रभावित हुँदै आएको थियो । गत वर्ष कोरोनाको कारण वीरगंजको आदर्शनगर रङ्गशालामा पर्वको अन्तिम तयारी भएर पनि स्थगित गरिएको थियो ।. यस वर्ष भने वीरगंजको पुरानो बसपार्कमा माघी विशेष कार्यक्रम मनाउने तैयारी भइरहेको माघी मूल समारोह समितिका अध्यक्ष रामसुन्दर चौधरीले बताए ।. यस वर्ष पनि परम्परागतरूपमा माघीको अवसरमा थारू समुदायको परम्परागत गाउँ, पहिरन, माछा, घोंगी, केकडा (गङ्गटो), हाँस, स्थानीय कुखुरा, परेवालगायतका मासु, चिचर (अनन्दी) चामलको भुजालगायतका खानाका परिकार, थारू संस्कृति तथा कला–सङ्गीत प्रदर्शनी गरिने अध्यक्ष चौधरीले बताए । वीरगंजको कार्यक्रममा करीब दश लाख खर्च अनुमान गरिएको उनले बताए ।. यसैगरी, जीराभवानी गाउँपालिका–५ मा पनि माघी महोत्सव हुने भएको छ । जीराभवानी गापाको सहयोगमा थारु संस्कृति तथा उत्थान मञ्चले माघी (खिचडी) मनाउने तैयारी भइरहेको बताइएको छ । कार्यक्रममा राष्ट्रिय थारू कलाकार अञ्जु कुश्मी, खेम चौधरी, अस्मिता चौधरीको विशेष प्रस्तुति हुने थारू संस्कृति तथा उत्थान मञ्चका अध्यक्ष शेखर चौधरीले बताए । कार्यक्रममा खानाका परिकारहरूको स्टल राखिने अध्यक्ष चौधरीले बताए । यसैगरी, जीराभवानी गापाको आयोजनामा सो दिन रक्तदान कार्यक्रम पनि गरिने उनले बताए ।. यसैगरी, पटेर्वासुगौली गाउँपालिका–४ स्थित नेरामावि दापसुगौलीको खेलमैदानमा पनि माघी महोत्सवको तयारी भइरहेको छ । गापाको आर्थिक सहयोग तथा माघी मूल समारोह समितिको आयोजनामा महोत्सवको तैयारी भइरहेको आयोजक संस्थाको सदस्य मुकेश गौरोले बताए ।. कार्यक्रममा थारू राष्ट्रिय कलाकार मुस्कान चौधरी, वीर चौधरी, समु चौधरी, बिरु चौधरी र स्थानीय थारू कलाकार नेपाली निरहुवाको प्रस्तुति हुने उनले जानकारी गराएका छ ।. यसैगरी, पर्सागढीको बडनिहारमा पनि थारू कल्याणकारिणीसभा नगर मूल समारोह समितिको आयोजनामा माघी महोत्सवको तयारी भइरहेको छ । यहाँ अनुमानित तीन लाख खर्च हुने र नगरपालिकाले एक लाख पचास हजार सहयोग गर्ने आयोजक संस्थाका सचिव कमल चौधरीले बताए । बाँकी चन्दा सङ्कलनबाट पुर्ताल गरिने उनले बताए । यो महोत्सवमा प्रियङ्का चौधरीको प्रस्तुति रहने आयोजकले बताएको छ ।. यसैगरी, सखुवाप्रसौनी गाउँपालिका–२ पंचगावाँमा पनि माघी महोत्सवको तयारी भइरहेको छ ।",https://eprateekdaily.com/2023/01/10/45491
नारायणी अस्पतालमा चोरीका घटना बढ्दो,स्थानीय,प्रतीक दैनिक,"पुस २५, २०७९",वीरगंज,"नारायणी अस्पताल वीरगंजमा अहिले चोरीका घटना बढेको छ । अस्पतालमा दैनिक बीसभन्दा बढी चोरीका घटना हुने गरेको र त्यसमा मुख्य रूपमा मोबाइल चोरी हुने गरेको अस्पताल प्रशासनले बताएको छ ।. मेडिकल सुपरिटेन्डेन्ट डा चितरञ्जन साहले मोबाइल चोरीका घटना बढिरहेकोले आफू चिन्तित भएको बताए । उनले चोरीका घटना बढेकामा अस्पतालमा रहेको जनपद प्रहरी र अस्पतालका सुरक्षागार्डलाई चोरीका घटना नियन्त्रणका लागि निर्देशन दिएको बताए ।. अस्पतालमा जनपद प्रहरीको सुरक्षाका साथै निजी क्षेत्रबाट सुरक्षागार्ड राखिएको र निजी सुरक्षागार्डको लापरवाहीबाट चोरी हुने गरेको पाइएको उनले बताए । सुरक्षागार्डको लापरवाहीकै कारण चोरीका घटना भइरहेको भन्दै मेसु डा साहले सुरक्षागार्ड हटाउनेबारेमा सम्झौता रद्द गर्ने तयारीमा रहेको बताए ।. अस्पतालमा उपचार गराउन आउने बिरामीका कुरुवाहरूको मोबाइल दिनहुँ चोरी हुने गरेको छ र एक/दुई जनाको होइन दैनिक बीसजनाभन्दा बढी सेवाग्राहीको मोबाइल चोरी भइरहेको छ । बिरामीको औषधि, अन्य सामान र खासगरी मोबाइल फोन चोरी हुने गरेको अस्पतालले जनाएको छ । निजी सुरक्षागार्डले नियमित ड्युटी नगर्ने, रातिपख अस्पतालको वातानुकूलित कक्षमा गएर सुत्ने गरेको अस्पताल प्रशासनको आरोप छ ।. अस्पतालमा चोरीका घटना नौलो होइन, महेन्द्र आरोग्य भवनदेखि प्रसूतिगृहसम्मको बसाइमा अस्पतालमा प्रायः बिरामीका औषधिहरू चोरी हुने गरेको थियो । पछिल्लो समयमा सबैको पहुँच मोबाइल फोनमा भएपछि बिरामीलाई ल्याउने कुरुवा, परिवारजनका सदस्यहरू हतारमा औषधिलगायतका आवश्यक सामानहरू खरीदका लागि बाहिरिंदा चोरी हुने गरेको छ ।",https://eprateekdaily.com/2023/01/09/45442
कानूनका विद्यार्थीलाई सङ्घीय संसद्बारे प्रशिक्षण,स्थानीय,प्रतीक दैनिक,"पुस २६, २०७९",वीरगंज,"वीरगंज कलेज अफ लको सहकार्य तथा नयाँ युवा नयाँ सोच नेपालको आयोजनामा नमूना संसद्–२०७९ कार्यक्रम वीरगंजमा सम्पन्न भएको छ ।. कानूनका विद्यार्थीहरूलाई संसद्मा हुने गतिविधिबारे जानकारी गराउने उद्देश्यले मङ्गलवार नमूना संसद् सञ्चालन गरिएको थियो । कार्यक्रममा नमूना संसद्को प्रधानमन्त्री पलक श्रीवास्तव, सभामुख विनोद खत्री र गृहमन्त्री मनीषा सिंहलाई बनाइएको थियो । नमूना संसद् कार्यक्रममा आरती मिश्र प्रथम, पूजा राम द्वितीय र मुकेश साह तृतीय भएका थिए । उनीहरूलाई ट्रफी, मेडल र प्रमाणपत्र वितरण गरिएको थियो ।. यसअघि हिजो सोमवार कार्यक्रमको उच्च अदालत वीरगंज बार एशोसिएशनका अध्यक्ष विशाल चौधरीले उद्घाटन गरेका थिए । वीरगंज स्कूल अफ लका अध्यक्ष सुधीर कर्णको अध्यक्षतामा भएको कार्यक्रममा अधिवक्ता चन्द्रिकाप्रसाद पटेल, तुलसी भण्डारीलगायतले मन्तव्य व्यक्त गरेका थिए ।. कार्यक्रममा सहभागी कानूनका विद्यार्थीहरूलाई सङ्घीय संसद्को संरचना र गतिविधिबारे नयाँ युवा नयाँ सोच नेपालका अध्यक्ष मुकुन्ददीप मडई र विनोद खत्रीले प्रशिक्षण दिएका थिए ।",https://eprateekdaily.com/2023/01/10/45485
होटल व्यवसाय निर्बाध सञ्चालनको लागि ज्ञापन,स्थानीय,प्रतीक दैनिक,"पुस २५, २०७९",वीरगंज,"होटल तथा पर्यटन व्यवसायी सङ्घ, वीरगंजले प्रमुख जिल्ला अधिकारी उमेशप्रसाद ढकाललाई ज्ञापनपत्र बुझाएको छ ।. सङ्घका अध्यक्ष हरि पन्तको नेतृत्वमा गएका होटल व्यवसायीहरूले कोरोना महामारीको सङ्कट हटिसकेपछि सरकारले देशभरका महानगर तथा पर्यटकीय स्थलहरूमा होटल व्यवसाय चौबीसै घण्टा खोल्न अनुमति दिएको तर वीरगंजमा भने अहिलेसम्म सो नियम लागू नभएको भन्दै कम्तीमा राति १२ बजेसम्म होटल व्यवसाय सञ्चालनको लागि व्यवस्था मिलाउन आग्रह गरेका थिए ।. ज्ञापनपत्र बुझ्दै प्रजिअ ढकालले कार्यविधि बनाउनको लागि सहायक प्रजिअ महेशराज तिम्सिनालाई संयोजक तोकेर कार्यविधि बनाउन लागेको बताए । उनले सरोकारवालाहरूको बैठक बसाएर कार्यविधि बनाउन सहायक प्रजिअ तिम्सिनालाई निर्देशन दिए ।. ज्ञापनपत्र बुझाउन सङ्घका वरिष्ठ उपाध्यक्ष रचेन्द्र थापा, महासचिव माधव बस्नेत, सचिव सन्दीप बस्नेत, पुष्प श्रेष्ठ, कुबेर कार्की, क्लार्क रिसोर्टका निर्देशक सुनील खेतान, पूजन होटलका सञ्चालक सुरेन्द्रलाल श्रेष्ठलगायतको सहभागिता थियो ।. कार्यविधिका लागि मङ्गलवार दिउँसो २ बजे संयोजक सहायक प्रजिअ तिमल्सिनाले होटल व्यवसायी, सुरक्षाकर्मीलगायतको टोलीलाई बैठकमा सहभागी हुन आह्वान गरेका छन् । यस सम्बन्धी भोलि नै निर्णय हुने आशा गरिएको छ ।. यसैबीच सङ्घको टोलीले प्रहरी उपरीक्षक कोमल शाहलाई स्वागत गरेका छन् । पर्सा जिल्लामा नयाँ प्रउ भएर आएका शाहलाई स्वागत गर्दै उनीहरूले होटल व्यवसाय फस्टाउन सहयोग गर्न आग्रह गरे । प्रउ शाहले होटल व्यवसायीहरूलाई आफ्नो साथ र सहयोग रहने आश्वासन दिएका थिए ।",https://eprateekdaily.com/2023/01/09/45445
"डमरपुरमा होमेस्टेसहितको बहुउद्देश्यीय व्यवसाय सञ्चालनको तयारी, ग्राहक तथा पर्यटकको मनै लोभ्याउने वातावरण निर्माण गर्ने –सञ्चालक न्यौपाने",स्थानीय,प्रतीक दैनिक,"पुस २६, २०७९",निजगढ,"डेढ/दुई दशकयतादेखि दैनिकजसो सयौं युवा रोजगारका निमित्त विदेशिने क्रम निरन्तर चलिरहँदा बारा, निजगढ नपा–१३ डमरपुरका ४० वर्षीय दीपक न्यौपाने होटल व्यवसाय, पशुपालन, फलफूल तथा तरकारीखेतीमा कमर कसेर लागिपरेका छन् ।. उनी आफू जन्मेको र बुबाआमाले दुःख गरेर आफूलाई हुर्काएको ठाउँलाई सुन्दर अनि व्यावसायिक आम्दानी आर्जन गर्ने योजनाका साथ उत्साही हुँदै अग्रसर भएका छन् । यस क्षेत्रमा शिव शक्तेश्वर महादेव अनि उही शक्ति झरनाको नाम कहलिएको वर्षौं बिते पनि पछिल्लो एक/डेढ दशकयता र विशेषगरी लकडाउनका बेला झरना र मन्दिर सामाजिक सञ्चालमा भाइरल बने । जसले गर्दा आन्तरिक, बाह्य पर्यटकहरूको समेत भीडभाड बढ्दै अहिले उनीहरूको रोजाइमा यो स्थान परेको छ ।. यहाँस्थित महादेव भगवान्सँग स्वच्छ मनले वर माग्दा मनोकाङ्क्षा पूरा हुने जनविश्वास छ । निजगढ आसपासका युगल जोडीहरू पनि भगवान् महादेवसँग वर माग्ने र घण्टौं माया, प्रीतिका कुराहरू साटासाट गर्ने गरेका दृश्यहरू देख्न पाइन्छन् । यहाँ वर माग्ने कतिपय जोडीहरूको घरजमसमेत बसिसकेको पाइन्छ ।. सत्ययुगमा भगवान् महादेव पत्नी वियोगले विक्षिप्त हुँदै सतीदेवीको मृत शरीर बोकेर पृश्वी घुम्ने क्रममा यस स्थानमा पनि अङ्ग पतन भएको धार्मिक किंवदन्ती रहेको स्थानीय समाजसेवी तथा बूढापाकाहरू बताउँछन् । यस स्थानमा बिदाका दिन र शनिवार मानिसहरूको बाक्लो भीडभाड देखिन्छ ।. धार्मिक आस्था रहेको नजीकैको चुरे डाँडाको थुप्कोमा होमेस्टेसहितको अन्य व्यवसाय आकर्षक देख्न सकिन्छ । त्यसअघि केही आर्जन गरेको रकमबाट काठमाडौंमा घरजग्गा किनेको र बुढेसकालमा उतै रमाउने योजना बुनेको दीपकले बताए । तर उनका बुबाको एक वर्षअघि डमरपुरमा अचानक ह्दयाघात भई निधन भएपछि यही ठाउँमा केही गर्नुपर्छ भन्ने सोच आएको उनले बताए । अहिले लगभग तीन करोड रुपैयाँभन्दा बढी लागतमा हाइट डमरपुर नामको होमेस्टेसहितको रिसोर्ट सञ्चालनका लागि धमाधम निर्माण कार्यलाई तीव्रता दिइरहेका छन् । छ महीनाअघिबाट शुरू गरिएको निर्माण कार्य पूर्णरूपमा सकेर उनी नेपाली नयाँ वर्ष वैशाख १ गते रिसोर्ट उद्घाटन गरी सञ्चालनमा ल्याउने प्रयासमा छन् ।. उनले स्थानीय स्वादलाई ग्राहकहरूको जिब्रोमा बसाउने आफ्नो योजना रहेको सुनाउँदै ग्राहकहरूको इच्छा अनुसार फापर, कोदो, मकैको ढिडो, स्थानीय कुखुरा, खसी हँुदै कालिज पालन गरी त्यसैको मासुको समेत स्वाद दिने आफ्नो योजना रहेको उनले बताए । उनले रिसोर्टमा महादेवको ठूलो प्रतिमा, स्वीमिङ पुल, चिल्डेनपार्क, सार्वजनिक समारोह, कार्यक्रम, विवाह, जन्मोत्सवलगायतका कार्यक्रमसमेत गर्न मिल्ने गरी होमेस्टेसहितको होटल रिसोर्टको निर्माण कार्य लगभग ६५ प्रतिशत पूरा भइसकेको जानकारी दिए ।. “विश्वको कान्छो चुरे पर्वत शृङ्खलाको एक थुप्कोमा रहेको यस रिसोर्टमा ग्राहकहरूलाई रात्रिबासको समेत व्यवस्था हुनेछ,” उनले भने । डमरपुरको समथल सहतबाट कम्तीमा दुई मिटर अग्लोमा रहेको यस रिसोर्ट परिसरबाट बाराको प्राकृतिक चारकोसे झाडी, चुरे भएर बग्ने शक्ति, पसाहा खोला, आसपासका बस्तीलगायतका रमाइलो दृश्य र स्थानहरू सहजै हेर्न सकिन्छ । पर्यटक प्रवर्धनका लागि जीपलाइनसमेत सञ्चालनमा ल्याउने आफ्नो योजना रहेको सञ्चालक दीपकले बताए ।. शुरूमा ३५–४० लाख रुपैयाँमा सम्पन्न गर्ने भनेर काम थालियो । रिसोर्टका अग्रज व्यवसायीहरूसँगको छलफलबाट आफू झन् उत्साही हुँदै लगानी बढाएको उनले बताए ।. आफूसहित ढकबहादुर खत्री, केदार न्यौपानेको संयुक्त लगानीमा यस रिसोर्टले लगभग तीन बिघा क्षेत्रफल ओगटेको दीपकले जानकारी दिए । उनले यस व्यवसायलाई बुबाको नाम राखी लक्ष्मीनारायण बहुउद्देश्यीय फार्म दर्ता गरी सबै कार्य अघि बढाइरहेका छन् । गाउँघरमा समेत आर्थिक सङ्कट भइरहेको अहिलेको समयमा उनले आफ्नै लगानीमा निरन्तर यस कार्यलाई तीव्रता दिइरहेका छन् । उनले अहिले अर्गानिक तरकारी, फसल उत्पादन, खसी, बाख्रा, पाठापाठी ५६ वटा पालन, स्थानीय कुखुरा १६० वटा, ड्रागनफ्रूट पाँच कट्ठामा २३६ वटा पोलमा लगाएका छन् । होमेस्टेसहितको रिसोर्टमा आउने ग्राहकहरूलाई यहीं र गाउँघरमा उत्पादन भएका अर्गानिक खानेकुरालाई प्राथमिकतामा राख्ने आफ्नो व्यावसायिक योजना रहेको युवा व्यवसायी न्यौपानेले बताए ।. पूर्व–पश्चिम महेन्द्र राजमार्गको निजगढ हँुदै काठमाडौं जोड्ने दु्रतमार्ग, निजगढ अन्तर्राष्ट्रिय विमानस्थल, सिमरा हात्तीसारमा आर्थिक विकास क्षेत्र (सेज) निर्माण भइरहेका छन् भने पूर्व–पश्चिम विद्युतीय रेलवे मार्ग र रक्सौल–काठमाडौं रेलवे मार्ग पनि यही नजीकैको शक्तिखोला आसपासको चुरेबाट सुरुङ मार्ग हुँदै निर्माण सञ्चालन गर्ने सरकारको राष्ट्रिय गौरवको आयोजनाभित्र रहेको र यसका लागि सर्भेलगायतका काम धमाधम भइरहेकाले पनि रिसोर्ट रहेको स्थान बाह्य र आन्तरिक पर्यटकहरूको रोजाइ पर्ने देखिन्छ । नजीकै पर्सा राष्ट्रिय निकुञ्ज विस्तार भएसँगै बाघ, हात्ती, चितुवालगायतका वन्यजन्तुहरूको चहलपहल बढ्दो छ । मधेस प्रदेशकै उत्कृष्ट होमेस्टे हुनेमा उनी आशावादी देखिन्छन् ।. आफ्नो गाउँठाउँ आफैंले बनाउनुपर्छ । रोजगारको वातावरण आफैंले निर्माण गर्नुपर्ने आजको समयमा हाइट डमरपुर होमेस्टे रिसोर्ट निर्माणपछि यस भेगको मुहार नै फेरिने पर्यटन अभियन्ता युवराज लामाले बताए । यहाँ आउने ग्राहकहरूको शान्ति सुरक्षालाई पनि विशेष ध्यान दिनुपर्ने उनले सुझाए ।. भौगोलिक हिसाबले निजगढ नगरको कुनामा करोडौंको लगानीमा निर्माण हुने होटल व्यवसाय होस् वा अन्य कुनै व्यवसायलाई निजगढ नगरपालिकाले पनि प्रोत्साहन गर्नुपर्ने बारा होटल व्यवसायी सङ्घका अध्यक्ष अर्जुन लम्सालले बताए ।. आफू जन्मेको ठाउँमा दिल खोलेर होमेस्टेसहितको बहुउद्देश्यीय व्यवसाय सञ्चालन गर्नु आफैंमा सकारात्मक कार्य रहेको निजगढ नपा–१३ का अध्यक्ष सूर्य घलानले बताए । केही न केहीको डाँडा, पाखामा पनि व्यवसाय गर्न सकिन्छ भन्ने यस कार्यले अन्य स्थानीयहरूलाई पनि सकारात्मक सन्देश प्रवाह हुने उनको भनाइ छ ।. होमेस्टेसहितको रिसोर्टमा लोपोन्मुख चेपाङ जातिको कला संस्कृति, तामाङ, थारू, चौधरी, नेवारी संस्कृतिलाई समेत समेट्न सके झनै आकर्षक र सुनमा सुगन्ध हुने देखिन्छ ।",https://eprateekdaily.com/2023/01/10/45509
पाँच सय मेट्रिक टन युरिया मल आइपुग्यो,स्थानीय,प्रतीक दैनिक,"पुस २६, २०७९",वीरगंज,"कृषि सामग्री कम्पनी प्रादेशिक कार्यालय, वीरगंजमा दुई हजार ५०० मेट्रिक टन युरिया मल आइपुगेको छ । भारत सरकारसँगको जिटुजी सम्झौता अनुसार एक र्याकबराबर २५ सय मेटन युरिया मल आइपुगेको प्रादेशिक कार्यालयका प्रवक्ता आलोक कुमारले बताए ।. पुस १४ गते जिटुजी सम्झौता अनुसार ३० हजार मेटन मल भारतको कोलकाता बन्दरगाहमा भण्डारण भएको थियो । त्यसको गुणस्तर चेकजाँचको लागि प्राविधिक टोली कोलकाता गएको थियो ।. अहिले एक र्याक युरिया मल आइपुगेको र तीन र्याक आउन बाँकी रहेको प्रवक्ता आलोक कुमारले बताए । उनले सङ्घ सरकारबाट बिक्रीका लागि चिठी आइसकेको तर प्रदेश सरकारले कोटा निर्धारण गर्न नसकेको कारण बिक्री वितरणमा ढिला भएको बताए ।. प्रदेश सरकारले कोटा निर्धारण गरेर पठाएको खण्डमा बिक्री हुने उनको भनाइ छ ।. वीरगंज महानगरपालिकाको लागि भने ११५ मेटन युरिया आएको छ ।",https://eprateekdaily.com/2023/01/10/45488
माछामा आश्रित सेढवाका मुसहर परिवार,स्थानीय,प्रतीक दैनिक,"पुस २४, २०७९",सेढवा,"भगवनियादेवी मुसहरिन खाना खाएर चीसोमा काम्दै जिल्लाको दक्षिणी क्षेत्रतिर छिटोछिटो हिंड्दै थिइन् । उनले काखामा प्लास्टिकको बोरामा केही भाँडाबर्तन बोकेकी थिइन् ।. पुस १८ गतेदेखि जिल्लामा शीतलहर शुरू भएको र चीसो पश्चिमी हावा चलेर जनजीवन प्रभावित भएको बेला उनी एउटा मात्र सल ओढेकी थिइन् । प्रत्येक दिन उनी माछा मार्न जाने गर्छिन् । भगवनियाको दैनिक गुजारा माछा बिक्रीबाट हुने गरेको छ । जतिसुकै चीसो होस् वा जतिसुकै गर्मी माछा मार्ने कर्म नगरेपछि उनको जीविकोपार्जन हुँदैन । उनको यही कर्ममा घरपरिवार पनि आश्रित छ । माछा नमारेको खण्डमा घरको गुजारा हुँदैन र परिवारका सदस्यहरू भोकै पर्छन्, भगवनिया भन्छिन् । समयमा माछा मार्न जानुपर्ने र समयमा नै बजारमा माछा ल्याएर बिक्री गर्नुपर्ने उनको दैनिकी नै हो । जीराभवानी गापा–२ सेढवा निवासी भगवनियासरह यो टोलका अधिकांश मुसहर परिवारले दैनिक माछा मार्ने र बिक्री गरेर परिवारको गुजारा चलाउँदै आएका छन् । सेढवाको मुसहरबस्तीमा करीब ८० घरपरिवार छन्, जसमा ७५ घरपरिवारको जीविकोपार्जन माछाबाट नै चलिरहेको छ ।. अहिले चीसो बढेकोले उनीहरूको पेशा कष्टकर बनेको छ । उनीहरूले ग्रामीण क्षेत्रमा रहेका खोला, नदी, जलाशयबाट माछा मारेर नजीकको बजारमा बिक्री गर्छन् । भारतको इनर्वा, नेपालको जानकीटोला, पिडारीगुठी, परसवा, सेढवा, नौकाटोला, सुपौली, सखुवनिया बजारमा माछा बिक्री गर्ने गरेको भगवनियाले बताइन् । अत्यधिक चीसोमा न्यानो कपडा पनि नभएको र कठ्याङ्ग्रिएर भएपनि माछाको लागि पानीमा पस्नुपर्ने बाध्यता रहेको भगवनियाले दुःखेसो पोखिन् । उनले भनिन्– चीसोमा घरमा आगो तापेर बस्ने रहर कसलाई हुँदैन तर त्यसो गर्दा परिवारसँगै भोकभोकै बस्नुपर्छ । भोकै पर्नुभन्दा चीसोको सामना गरेर पेट भर्नु राम्रो ठानेर मुसहरबस्तीका हामीहरू आफ्नो कर्म जुनसुकै प्रतिकूल मौसममा पनि माछा मार्नुपर्छ । चीसोमा पानीमा पसेर माछा मार्दाको पीडा बयान गरी साध्य नहुने उनले बताइन् । हातखुट्टा नै नभएको जस्तो भान हुन्छ तर पनि परिवारको गाँसको व्यवस्थाका लागि नगरी हुन्न भगवनियाले भनिन् ।. सोही टोलाका झोहर माझीले गाउँदेखि १०–१५ किलोमिटर दक्षिणमा रहेका जलाशयमा माछा मार्न जानुपर्ने बताउँछन् । दैनिक खाना खाएर यात्रा गर्नुपर्ने र माछा मारेर बजारमा बिक्री गर्ने गरेको उनले बताए । धोबिनी, छिपहरमाई गापा र भारतको सिकटा, मैनाटाड क्षेत्रका नहरको छाडन (पानी जमेको ठाउँ)बाट माछा मारेर ल्याउने गरेको उनले बताए । त्यस्ता स्थानका पानी एकदमै चीसो हुने भएकोले पराल बालेर आगो ताप्दै माछा मार्ने गरेको माझीले बताए । जुन खोला या नदीको पानी जमीनमुनिको सतहबाट आउँछ, अलि न्यानो हुन्छ तर जमेको पानी एकदमै चीसो हुने भएकोले ज्यान जोगाउन गार्हो हुने उनले बताए । दैनिक माछा मार्नै पर्ने र बजार पुगेर बिक्री भएपछि मात्र परिवारको मुखमा अन्नको दाना पर्ने नत्र भोकै सुत्नुको विकल्प नभएको माझी बताउँछन् ।. माछाको बिक्रीबाट दैनिक पाँच सयसम्म आम्दानी हुने गरेको उनले बताए । सोही टोलाकी ठगियादेवी मुसहरिन बजारमा हाम्रो माछाको माग रहे पनि कहिलेकाहीं बजारमा बिक्री नहुँदा गाउँमा घुमाएर चामलसँग साटेर पनि बिक्री गर्ने गरेको बताउँछिन् । माछाका साथै गङ्गटो, घोङ्गी पनि बिक्री गर्ने गरेको उनले बताइन् । बजारमा होस् वा टोलामा घुमाएर माछा बिक्री गर्नुपर्ने बाध्यता रहेकोले नगद वा चामल जेबाट माछा बिक्री हुन्छ, त्यही गर्दै आएको ठगियादेवी बताउँछिन् । यही कमाइबाट घरको गर्जाे टार्नुपर्छ, ठगियादेवीले भनिन्, दाल चामललगायका खाद्यान्न, लत्ताकपडा, औषधोपचार आदि माछाको कमाइबाटै गर्नुपरेको छ । खेतीपातीको समयमा सोमा लाग्ने र बाँकी समयमा माछाको बिक्रीबाट गुजारा चलाउने गरेको स्थानीय माथुर माझी मुसहर बताउँछन् । अहिले मल, बीउ छर्ने, सिंचाइ गर्ने, धान काट्ने, गोडमेललगायतका कामहरू नभएको र गाउँमा दैनिक ज्यालादारी गरेर बाँच्न सक्ने आधार पनि नभएकोले माछा मात्र विकल्प रहेको माथुर बताउँछन् । मुसहरबस्तीका केही व्यक्तिले परम्परागतरूपमा सुङ्गुरपालन, भैंसीपालन र खेतीपाती गर्दै आएका र बाँकी मुसहरहरूले माछा बिक्रीबाटै गुजारा गर्दै आएका छन् । यहाँका बालबालिकाहरू यस कारण पनि विद्यालय जानबाट वञ्चित छन् । उनीहरूले पढ्नेभन्दा अभिभावकलाई सघाउनमा बढी समय खर्चिनुपरिरहेको छ । कोही साना भाइबहिनीको हेरचाह गर्छन् भने कोही भाँडाबर्तन माझ्ने अनि कोही अभिभावकसँगै माछा मार्न जाने गरेकाले यो बस्तीका बालबालिकाहरूको पहुँचमा विद्यालय पर्न सकेको छैन ।",https://eprateekdaily.com/2023/01/08/45400
पर्साका क्रसर उद्योग बन्द गर्न जिल्ला प्रशासनको निर्देशन,स्थानीय,प्रतीक दैनिक,"पुस २४, २०७९",पंचगावाँ,"जिल्ला प्रशासन कार्यालय, पर्साले जिल्लामा सञ्चालित प्रचलित कानूनबमोजिम दर्ता नभएका, नवीकण तथा सञ्चालन अनुमति नलिएका ढुङ्गा, गिट्टी, रोडा, बालुवा उत्खनन प्रशोधन कार्यमा संलग्न क्रसर उद्योगहरू बन्द गर्न निर्देशन दिएको छ ।. जिप्रका, पर्साका सहायक प्रमुख जिल्ला अधिकारी महेशराज तिम्सिनाले विभिन्न आयोजना, विकास तथा निर्माणको क्रममा सोही आयोजनाको लागि आवश्यक परियोजनामा ढुङ्गा, गिट्टी, रोडा, बालुवा उत्खननको लागि अनुमतिप्राप्त उद्योग, निर्माण व्यवसायीले आयोजना सम्पन्न भएपश्चात् पनि उत्खनन जारी राखेकाले सोसमेत पनि आजको मितिदेखि बन्द गर्न निर्देशन दिएका छन् । उनले सूचनाविपरीत कार्य गर्नेलाई प्रचलित कानूनबमोजिम कारबाई हुने चेतावनी दिएका छन् ।. पर्सा जिल्लामा ठोरी गाउँपालिकामा हुलाकी सडक निर्माणको क्रममा कालिका कन्स्ट्रक्शनले ठोरीमा अस्थायी क्रसर उद्योग सञ्चालन गरेको थियो, जुन बन्द भइसकेको छ । सोही सडक निर्माणका लागि पप्पु कन्स्ट्रक्शनले सखुवाप्रसौनी गापा–१ मधुवन मथवलस्थित जमुनिया खोलानजीक क्रसर उद्योग सञ्चालन गरेको थियो, जुन अहिले पनि चालू अवस्थामा छ ।. यसैगरी, धोबिनी गापाको सानो टोलामा पूर्वअध्यक्ष इस्लाम मियाँले पनि क्रसर उद्योग सञ्चालन गरेका छन् । सो क्रसर उद्योग अहिले पनि चालू अवस्थामा छ । यसका अलावा वीरगंज महानगरपालिकामा पनि क्रसर उद्योगहरू सञ्चालनमा छन् । प्रशासनले आजको मितिदेखि कानूनविपरीत सञ्चालनमा रहेका सबै क्रसर उद्योगलाई बन्द गर्न निर्देशन दिएको हो ।. यसैगरी, पर्सागढी नगरपालिका–४ परशुरामपुर र वीरगंज महानगरपालिका–२९ मुसैली र बगहीमा पाँचवटा क्रसर उद्योग सञ्चालनमा छन् ।",https://eprateekdaily.com/2023/01/08/45391
चीसो र शीतलहरका कारण गहुँबाली पहेंलिंदै,स्थानीय,प्रतीक दैनिक,"पुस २५, २०७९",बिरुवागुठी,चीसो र शीतलहरका कारण पर्सागढी नगरपालिकालगायत ग्रामीण भेगमा गहुँबाली पहेंलिन थालेको छ ।. गहुँ छरेको २० देखि २५ दिनभित्रमा सिंचाइ गर्नुपर्ने हुन्छ तर केही दिनयता अत्यधिक चीसो र शीतलहर बढेपछि सिंचाइ गरिएको गहुँबाली पहेंलो हुन थालेको छ । सिंचाइ गरेलगत्तै अत्यधिक चीसो तथा शीतलहरका कारण गहुँबाली पहेंलो भएको किसानहरूले बताएका छन् ।. पर्सागढी नगरपालिका–२ निवासी अशोक चौधरीले दश कट्ठा गहुँबालीमा सिंचाइ गरेको तर चीसोको कारण गहुँ पहेंलो भएको बताए । उनले गहुँ पहेंलिएको प्राविधिकलाई बताएपछि प्राविधिकले युरिया छर्न सुझाव दिएको बताए । तर युरिया मल नपाउँदा गहुँबाली बिग्रिंदै गएको उनले गुनासो गरे ।. पर्सागढी नगरपालिका कार्यालय कृषि शाखा प्रमुख खड्गबहादुर खत्रीले पर्सागढी नगरपालिकाभित्र गहुँमा सिंचाइ गरेका किसानहरूको खेतमा पानीको मात्रा बढी भएपछि यस्तो समस्या देखिएको बताए ।. उनले पानीको निकास नभएका खेतहरूमा अत्यधिक चीसो तथा शीतलहरका कारण गहुँबाली पहेंलिएको बताए । उनले घाम लागेपछि सिंचाइ गरिएको खेतमा प्रतिकट्ठा दुर्ईदेखि अढाई किलो युरिया छर्न किसानहरूलाई सुझाव दिएका छन् ।,https://eprateekdaily.com/2023/01/09/45436
ठोरीमा प्रथम राष्टपति रनिङ्ग शिल्ड प्रतियोगिता शुरू,स्थानीय,प्रतीक दैनिक,"पुस २४, २०७९",सेढवा,"पर्साको ठोरी गाउँपालिकामा आइतवारदेखि प्रथम राष्टपति रनिङ्ग शिल्ड प्रतियोगिता–२०७९ शुरू भएको छ । गापाको कार्यालय घ्याङ्गडाडामा आज एक समारोहबीच पर्साका प्रमुख जिल्ला अधिकारी उमेशकुमार ढकालले प्रतियोगिताको उदघाटन गर्दै बालबालिकामा े शिक्षाको विकास साथसाथै खेलकुदको विकास गर्न आवश्यक रहेका बताए । उनले खेलकुदले बालबालिकाको शरीर स्वास्थ्य तथा हष्ठपुष्ट राख्न मद्दत मिल्ने र खेलकुदको माध्यमले समाज तथा पालिकाको नाम राष्ट्रिय तथा अन्तर्राष्ट्रियस्तरमा चिनाउन मद्दत मिल्ने बताए । बालबालिकामा अन्तरनिहित प्रतिभा खेलको माध्यमबाट उजागर गरी सफल खेलाडी उत्पादन गर्न सकिने प्रजिअ ढकालले बताए ।. गापा अध्यक्ष लालबहादुर श्रेष्ठको अध्यक्षतामा भएको उदघाटन समारोहमा जिल्ला समन्वय समिति पर्साका पूर्व उपसभापति ठाकुरप्रसाद न्यौपाने, नेपाली काङ्ग्रेसका प्रतिनिधि बृहस्पतिकृष्ण श्रेष्ठ, नेकपा एमाले ठोरीका अध्यक्ष खगेन्द्र श्रेष्ठ, नेकपा माओवादीका ठोरी इन्चार्ज हरिबहादुर सुनार र गापाका शिक्षा शाखा प्रमुख भोपाल जोशी, प्रहरी उपरिक्षक कोमल शाहले शुभकामना व्यक्त गरेका थिए । कार्यक्रम हेम चापागाइँले सञ्चालन गरेका थिए ।",https://eprateekdaily.com/2023/01/08/45378
नेपालमा श्रमिकहरूले उचित मूल्य पाएनन्– भण्डारी,स्थानीय,प्रतीक दैनिक,"पुस २४, २०७९",वीरगंज,"प्रादेशिक रूपमा औद्योगिक कोरिडोर श्रमिक शिक्षासम्बन्धी द्विपक्षीय अन्तक्र्रिया कार्यक्रम आइतवार वीरगंज महानगरपालिकामा सम्पन्न भएको छ ।. श्रम तथा व्यवसायजन्य सुरक्षा विभागले आयोजना गरेको अन्तक्र्रियामा परीक्षक गीता भण्डारीले नेपालमा २००३ सालमा विराटनगरको जुट मिलका मजदुरहरूले गरेको श्रमिक आन्दोलनबाट श्रमिकहरूको तलब तोकिएको बताइन् । उनले परिक्षक गिता भन्डारीले बताएका थिए ।. उनले अझैपनि नेपालमा श्रमिकहरूले उचित मूल्य नपाएको बताइन् । उनले श्रमिकहरुले सातामा एक दिन र वर्षमा ३० दिन श्रमिकहरुले बिदा पाउने गरेको बताइन् । श्रमऐनले पतिसँगै पत्नीले पनि क्रियाबिदाको व्यवस्था मिलाएको जानकारी गराइन् ।. परीक्ष्Fक भण्डारीले २०५६ सालदेखि सुत्केरी बिदामा पुरूषलाई बिदा दिने गरिएकोमा अहिले महिलासँगै पुरुषले पनि सुत्केरी बिदा पाउने व्यवस्था मिलाइएको बताइन् । श्रम ऐन २०७४ र २०७५ मा श्रमिक हकहित तथा सुरक्षाका लागि व्यवस्था मिलाइएको बताइन् ।. उनले उद्योगमा ध्वनि, धूलो, प्रकाश, विद्युतीय सुरक्षा, मेशिनको छेकबार आदिको व्यवस्थामा उद्योग प्रशासनले ध्यान दिनुपर्ने बताइन् । त्यस्तै उद्योगमा प्राथमिक उपचार, फोहर व्यवस्थापनलगायतको व्यवस्था रोजगारदाताले मिलाउनुपर्ने बताइन् ।",https://eprateekdaily.com/2023/01/08/45384
पोखरिया नगरपालिकाको नगरसभा सम्पन्न,स्थानीय,प्रतीक दैनिक,"पुस २४, २०७९",पोखरिया,"पर्साको पोखरिया नगरपालिकाले २०७९/८० को छैटौं नगरसभाको तेस्रो विशेष बैठक सम्पन्न गरेको छ । सभा पोखरिया नपाको सभाहलमा सम्पन्न भएको थियो ।. पोखरिया नपाका प्रमुख प्रद्युमनप्रसाद चौहानको अध्यक्षतामा सम्पन्न भएको बैठकमा उपप्रमुख रूबीकुमारी ठाकुर, पोखरिया नपाका प्रमुख प्रशासकीय अधिकृत अशोक रौनियार, वडाध्यक्ष प्रमोद गिरी, केदार महतो चाई, रामप्रवेशप्रसाद चौहान, लक्ष्मण साह कानू, महिन्द्रप्रसाद चौहान, सियानन्दप्रसाद चौहान, परमानन्दप्रसाद कुर्मी, किशोरी साह, नौशाद आलम, सोनालाल साह गोढ, कार्यपालिका सदस्य अजयकुमार कलवार, राधा साह कानू, रामवचन महतो, सीमाकुमारी पटेल, चुनी देवी, सलिमा खातुन, सुगान्धी देवी, तेतरी देवी, प्रशासन शाखा प्रमुख सन्दीप साह, शिक्षा शाखा प्रमुख विजय झा, वाल्मीकि साहलगायतको सहभागिता थियो ।. सभामा लेखा प्रमुख मनोज तिवारीले स्वागत मन्तव्य राखेका थिए भने सञ्चालन नरेन्द्र साहले गरेका थिए । सभामा कार्यपालिका सदस्यहरूले उठाएका प्रश्नहरूको जवाफ दिंदै नगरप्रमुख चौहानले विगतमा भएका कमीकमजोरीलाई सच्याउँदै नगरपालिकाको सम्पूर्ण कार्यलाई जनमैत्री तथा चुस्तदुरुस्त बनाउने दाबी गरे ।",https://eprateekdaily.com/2023/01/08/45394
प्रकृति संरक्षण तथा जैविक विविधतासम्बन्धी अन्तक्र्रिया,स्थानीय,प्रतीक दैनिक,"पुस २५, २०७९",निजगढ,"निजगढ नगरपालिका–१३ स्थित डमरपुरमा प्रकृति संरक्षण तथा जैविक विविधतासम्बन्धी सरोकारवालाहरूसँग अन्तक्र्रिया सोमवार सम्पन्न भएको छ ।. निकुञ्ज विस्तारसँगै निजगढ नपाको डमरपुर क्षेत्रमा वन्यजन्तुहरूबाट दिनदिनै डर, त्रास, भय बढेको भन्दै जनगुनासो आएसँगै निकुञ्जले स्थानीयहरूसँग अन्तत्र्रिmया गरेको हो ।. बाघ, भालु, चितुवा, हात्ती जस्ता जङ्गली जनावरले पशु चौपाया खाइदिने, मान्छेलाई आक्रमण गरी ज्यानै लिने जस्ता घटना विगतका वर्षमा भएको र हाल घरपालुवा पशु चौपाया खसी, बाख्रा, पाठापाठी चरिचरनका लागि वनजङ्गल लैजाँदा मार्ने र खेतबारीमा लगाइएको बालीनालीलाई बँदेल, घोडगधा, हरिणलगायतले नष्ट गर्ने गरे पनि क्षतिपूर्ति नपाएको स्थानीयले बताए ।. दशकौंदेखि वनजङ्गलमा घाँस, दाउरा, सोत्तर, च्याउ, पशु चौपाया चरिचरन गर्न जाँदा निकुञ्ज क्षेत्रमा खटिएका सेनाहरूले दुःख दिने गरेको भन्दै स्थानीयवासीले निकुञ्ज र सेनाले समस्या बुझिदिनुपर्ने सुझाए । निकुञ्ज विस्तारका बेला आसपासका बस्तीहरूसँग कुनै छलफल नगरीकनै निकुञ्ज विस्तार गर्दा अहिले मानवबस्तीमा जङ्गली जनावरहरूको त्रास फैलिएको बताउँदै विद्यालय जाने, घाँस दाउरा, हाटबजार भर्न आउनेजाने मानिसहरूलाई समेत सास्ती भइरहेको उनीहरूले बताए ।. मानवबस्तीमा जङ्गली जनावरहरू आउन नसक्ने उपायहरू छिटोभन्दा छिटो अपनाउनुपर्ने स्थानीय अगुवा टङ्कबहादुर गोलेले भने ।. ऐलानी जमीनमा जन्मेर ५० वर्ष बिते पनि अझै जमीन नम्बरी नभएको पीडा एकातिर छ भने अर्कोतिर बालीनाली जङ्गली जनावरले सखाप पार्दा ऐलानी जमीन भनेर क्षर्तिपूर्ति नपाउनु दुःखद भएको उनीहरूले पीडा पोखे ।. कार्यक्रमका प्रमुख अतिथि वडाध्यक्ष सूर्य घलानले निकुञ्ज कार्यालय र सेनाले स्थानीय जनतालाई अनाहकमा दुःख दिन नहुने बताए । निकुञ्ज विस्तारले पीडामा परेका स्थानीयवासी र निकुञ्ज प्रशासनले एकअर्काबीच सकारात्मक सम्बन्ध बढाउँदै प्रकृति संरक्षण तथा जैविक विविधतालाई संरक्षण गर्नुपर्ने परिस्थितिको निर्माण निकुञ्ज विस्तार भएसँगै भइसकेको उनको भनाइ छ ।. स्थानीयले उठाएका जिज्ञासाहरूको जवाफ दिंदै कुनै पनि बेला निकुञ्जभित्र प्रवेश गर्नु कानूनविपरीत हुने पर्सा राष्ट्रिय निकुञ्ज, आधाभार, बाराका वार्डेन डा अशोक रामले बताए ।. उनले घर छाउन प्रयोग हुने खरको जोहो गर्नुपरे वर्षको तीन दिन मात्र निकुञ्जका सुरक्षाकर्मीहरूको रेखदेखमा निकुञ्जभित्र प्रवेश गर्न दिन सकिने पनि बताए । वन्यजन्तु प्रकृतिको अमूल्य उपहार भएकोले यसको संरक्षणमा हामी सबै जुट्दै यसको आक्रमणबाट जोगिने उपाय अपनाउनुपर्ने उनले बताए । वन्यजन्तुहरूबाट क्षति भएका बालीनालीहरूको नियम अनुसार क्षतिपूर्ति सहजरूपमा उपलब्ध हुने उनले बताए ।. कार्यक्रम पर्सा राष्ट्रिय निकुञ्ज, आधाभार बारा र सिद्धिबक्स गणको संयुक्त आयोजनामा भएको थियो ।",https://eprateekdaily.com/2023/01/09/45419
हरिवन–७ मा पुनः मतगणना गर्न अदालतको आदेश,स्थानीय,प्रतीक दैनिक,"पुस २३, २०७९",२३ पुस/रासस,सर्लाहीको हरिवन नगरपालिका–७ को वडाध्यक्षको मत पुनः गणना गर्न उच्च अदालत जनकपुरले आदेश दिएको छ ।. हरिवन नगरपालिका–७ का अध्यक्षमा यसअघिको मतगणनालाई रद्द गरी पुनः मतगणना गर्न उच्च अदालत जनकपुरले आदेश दिएको हो ।. उच्च अदालत जनकपुरका न्यायाधीशद्वय भोजराज अधिकारी र रेखा थापा (पाण्डे)को संयुक्त इजलासले पुनः मतगणनाका लागि आदेश दिएको उच्च अदालत जनकपुरका रजिस्ट्रार खड्गराज अधिकारीले जानकारी दिए ।. गत वैशाख ३० मा सम्पन्न स्थानीय तहको निर्वाचनमा वडाध्यक्षमा नेकपा (एमाले)का नीरध्वज कार्की निर्वाचित भएका थिए ।. निर्वाचन अधिकृतको कार्यालयको गणना अनुसार कार्कीले ३७९ मत ल्याएका थिए भने उनका निकटतम प्रतिस्पर्धी नेपाली काङ्ग्रेसका टीकाजङ्ग थापा (अशोक)ले ३७८ मत प्राप्त गरेका थिए । काङ्ग्रेसका थापाले तत्कालै पुनः मतगणनाको अन्तरिम आदेश जारीको मागसहित रिट दायर गरेका थिए ।. वडाध्यक्षका रूपमा हाल कार्की कार्यरत छन् । पुनः मतगणनाको आदेशपछि अब उच्च अदालतमैं मतपत्र झिकाएर गणना गरिनेछ ।,https://eprateekdaily.com/2023/01/07/45346
बाराका अवैधानिक क्रसर उद्योग बन्द,स्थानीय,प्रतीक दैनिक,"पुस २४, २०७९",निजगढ,"गृह मन्त्रालयले देशभर रहेका अवैधानिक क्रसर उद्योगहरू बन्द गर्न जिल्ला प्रशासन कार्यालयहरूलाई पत्राचार गरेपछि बारामा रहेका अधिकांश क्रसर तथा बालुवा प्रशोधन उद्योगहरू बन्द गरिएका छन् ।. गृह मन्त्रालयले २०७९/०९/२० गते जारी गरेको पत्रको आधारमा जिल्ला प्रशासन कार्यालय, बाराका सहायक प्रमुख जिल्ला अधिकारी कृष्णप्रसाद आचार्यको संयोजकत्वमा अन्य सरोकारवाला निकायसहित शनिवार र आइतवार आएको टोलीले लामो समयदेखि सञ्चालित अवैधानिक क्रसर उद्योगहरूको विद्युत् लाइन काटेपछि निजगढमा रहेका अधिकांश क्रसर उद्योगहरू हाललाई पूर्णरूपमा बन्द भएका छन् ।. प्रचलित कानूनविपरीत ढुङ्गा, गिट्टी, रोडा तथा बालुवा उत्खननलाई नियमन गर्न तथा विकास निर्माण आयोजनामा पूर्वस्वीकृत मापदण्ड र तोकिएको परिमाणभन्दा बढी ढुङ्गा, गिट्टी, रोडा तथा बालुवा उत्खनन हुने गरेको र आयोजना सम्पन्न भइसक्दासम्म पनि निरन्तर नदीजन्य पदार्थको उत्खनन भइरहेको जानकारी हुन आएकोले वातावरण संरक्षण ऐन २०७६ को पालना गर्न र यस सम्बन्धमा अदातलबाट भएको आदेश कार्यान्वयन गर्न आवश्यक देखिएकोले यो परिपत्र जारी गरिएको २०७९/०९/२० को निर्णय (सचिवस्तर) अनुसार हुनेछ, उक्त परिपत्रमा भनिएको छ ।. जसमा दर्ता नगरी तथा नवीकरणलगायत सञ्चालन अनुमति नलिई सञ्चालनमा रहेका ढुङ्गा, गिट्टी, रोडा तथा बालुवा उत्खनन, प्रशोधन कार्यमा संलग्न क्रसर उद्योगहरूलाई तत्काल बन्द गर्ने, विभिन्न आयोजना तथा विकास निर्माणको क्रममा सोही आयोजनाका लागि आवश्यक परिमाणमा ढुङ्गा, गिट्टी, रोडा तथा बालुवा उत्खनन अनुमति प्राप्त उद्योग तथा निर्माण व्यवसायीले आयोजना समाप्त भएपश्चात् पनि उत्खनन कार्य गरिरहेकाले सोको समेत छानबीन गरी तत्काल बन्द गर्न उक्त परिपत्रमा भनिएको छ ।. देशभरका अन्य जिल्लामा जस्तै बारामा पनि गृह मन्त्रालयबाट परिपत्र गरिए अनुसार स्थलगत अनुगमन गरी अवैधानिक क्रसर उद्योगहरूको विद्युत् लाइन काटिएको अनुगमन टोलीका प्रमुख बाराका सप्रजिअ आचार्यले बताए ।. “हामीलाई कडाइका साथ बन्द गर्न आदेश आएपछि अवैधानिक क्रसर र बालुवा प्रशोधन उद्योगहरू बन्द गरेका हौं । कहिलेसम्म बन्द हुन्छ । हामीलाई केही थाहा छैन,” सप्रजिअ आचार्यले भने । आइतवारसम्ममा निजगढलगायत अन्य स्थानका गरी १२ वटा क्रसर तथा बालुवा प्रशोधन उद्योग गैरकानूनीरूपमा सञ्चालन भइरहेको पाइएकाले बन्द गराएको र जिल्लाका अन्य स्थानमा पनि अनुगमन जारी रहने सप्रजिअ आचार्यले जानकारी दिए ।. “बालुवा प्रशोधन वा धुवाइ उद्योगले अनुमति लिनुपर्ने तर अवैधानिक रोडा, गिट्टी उत्पादन गर्ने उद्योगहरूलाई बन्द गरेका छौं,” जिल्ला समन्वय समिति, बाराका प्रमुख नरेन्द्र साहले थपे ।. अनुगमनको क्रममा घरेलु दर्ता प्रमाणपत्र, नवीकरणको अवस्था, स्वीकृत आइइई प्रतिवेदन, खरीद–बिक्री बिल, करचुक्ता प्रमाणपत्र, प्यान वा भ्याट दर्ता प्रमाणपत्र र उद्योग परिसर वा उद्योगले सङ्कलन गरिराखेको नदीजन्य पदार्थको स्टक विवरणसमेत उद्योगीहरूसँग माग गरिएको जिसस अधिकारी आमोद चौधरीले बताए ।",https://eprateekdaily.com/2023/01/08/45397
"नहरको पानीले २०औं बिघा बाली नष्ट, गहुँबालीका किसान हर्षित",स्थानीय,प्रतीक दैनिक,"पुस २४, २०७९",रौतहट,"वाग्मती जल सिंचाइ आयोजना कर्मैयाले एक हप्ता पहिले नहरमा छोडेको पानीले २०औं बिघा बाली नष्ट भएको छ ।. नहरमा पानी छोडेको कारण दलहन, तेलहनलगायतका बाली डुबानमा परी नोक्सान भएको स्थानीय सञ्चारकर्मी मुकेश यादवले बताएका छन् ।. गढीमाई नगरपालिकाको धनाडी धर्मपुरमा २०औं बिघामा लगाइएको मसुरो, आलस, तोरी, सरसोलगायतका बाली डुबानमा परी नष्ट भएको सञ्चारकर्मी यादवले बताए । नहरमा लगाइएको फाटक निगरानीका लागि राखिएको चौकीदारले घरमा बसेरै तलब खाने गरेका कारण किसानहरूको बाली नष्ट भएको स्थानीय किसानहरूले आरोप लगाएका छन् ।. नहरमा पानी छोड्नुभन्दा पहिले चौकीदारले फाटक बन्द गर्नुपर्ने निर्देशन दिइएको हुन्छ । वाग्मती जल सिंचाइ आयोजनाले किसानलाई पानीको आवश्यकता भएको बेला नहरमा पानी छोड्ने गरेको छैन । किसानहरूले नहरको पानी बन्द गर्न गुनासो गरेपछि बन्द भएको बताइएको छ ।. तर नहरको पानी गहुँबालीको लागि फाइदाजनक रहेको गढीमाई नगर पालिकाले जनाएको छ । गहुँबाली पानीविना नसप्रेकोले वाग्मती जल सिंचाइ आयोजनाले नहरमा पानी छोडेपछि किसानहरू हर्षित भएका गढीमाई नगर पालिकाका प्रमुख प्रशासकीय अधिकृत नागेन्द्रप्रसाद यादवले बताए । नहरमा पानी छोडेको कारण दलहन, तेलहन बाली नष्ट भएको गुनासो नआएको उनले बताए ।. गाईभैंसी चराउने केटाहरूले नहरको फाटक खोलेको होला भन्ने अनुमान वाग्मती सिंचाइ आयोजनाले गरेको छ । पानी खोल्नुभन्दा अगावै नै नहरका फाटकहरू बन्द हुने गरेको आयोजनाको दाबी छ ।",https://eprateekdaily.com/2023/01/08/45388
पाँचवटा संस्थागत विद्यालयसँग स्पष्टीकरण माग,स्थानीय,प्रतीक दैनिक,"पुस २५, २०७९",वीरगंज,"कलैया उपमहानगरपालिकाले पाँचवटा संस्थागत विद्यालयसँग स्पष्टीकरण सोधेको छ । उपमहानगरको शिक्षा शाखाले शीतलहरको कारण पुस २६ गतेसम्म संस्थागत र सामुदायिक विद्यालय बन्द गर्न निर्देशन दिएको थियो ।. सो निर्देशनविपरीत संस्थागत विद्यालयहरू सञ्चालनमा रहेको भनेर नगरप्रमुख विनोद साहसमक्ष उजूरी परेपछि उनको निर्देशनमा अनुगमन गरिएको र पाँचवटा विद्यालय सञ्चालनमा रहेको पाइएपछि ती विद्यालयहरूसँग २४ घण्टे स्पष्टीकरण सोधिएको शिक्षा शाखाका संयोजक महम्मद सगीरले बताए ।. उपमहानगरको निर्णयविपरीत संस्थागत विद्यालयहरू सञ्चालनमा रहेका पाइएपछि २४ घण्टे स्पष्टीकरण सोधिएको शिक्षा शाखाका अधिकृत विजय अधिकारीले बताए । उपमहानगरले शीतलहर शुरू भएसँगै पहिलोचोटि पुस १९ देखि २२ गतेसम्म र त्यसपछि पुस २६ गतेसम्म विद्यालय बन्द गर्ने निर्णय गरेको थियो ।. अनुगमनको क्रममा सिद्धिविनायक बोर्डिङ स्कूल, सोना एकेडेमी, न्यू ॐ इङ्गलिश बोर्डिङ स्कूल, भरत बाबा तथा बालएकता इङ्गलिश बोर्डिङ स्कूल सञ्चालनमा रहेको पाइएपछि उनीहरूलाई स्पष्टीकरण सोधिएको अधिकृत अधिकारीले बताए ।",https://eprateekdaily.com/2023/01/09/45439
ह्वीलचेयर सहयोग गरिदिन आग्रह,स्थानीय,प्रतीक दैनिक,"पुस २४, २०७९",पर्सागढी,वीरगंज महानगरपालिका–१७ गधैयाटोल निवासी विनोद साह गोढको आठ वर्षीय छोरा श्रीचन्दर साह गोढको दिनचर्या कष्टकर भएको छ ।. अपाङ्ग गोढ चीसो मौसममा घस्रिएर हिंड्नुपरेको उनका बुबाले गुनासो गरे । आफ्नो आर्थिक स्थिति दयनीय रहेको तथा घरमा पाँचजना छोराछोरी रहेकोले अपाङ्ग छोरालाई ह्वीलचेयरको व्यवस्था गर्न नसकेकोमा उनले दुःख व्यक्त गरे । कक्षा २ मा अध्ययनरत श्रीचन्दरले अपाङ्ग भत्ता पाउने गरेको उनको पिताले बताए । चीसोको मौसममा विद्यालय अथवा अन्य कतै जानुपर्दा उनी घस्रिएर जाने गरेकाले दाताहरूले ह्वीलचेयरको व्यवस्था गरिदिन आग्रह गरेका छन् ।. वडाध्यक्ष हृदयनारायण कुर्मीले अपाङ्ग श्रीचन्दरलाई वडाबाट हुने सहयोग गर्ने बताए । उनले यसबारे आफूलाई अहिलेसम्म थाहा नभएकोले अपाङ्ग बालकप्रति हुने सहयोग गर्ने आश्वासन दिए ।,https://eprateekdaily.com/2023/01/08/45381
ठेकेदारको लापरवाहीले सेन्ट्रिङ मजदूरको मृत्यु,स्थानीय,प्रतीक दैनिक,"पुस २२, २०७९",परवानीपुर,"पर्सा, बहुदरमाई नगरपालिका–४ तिलावे पुलदेखि दक्षिणमा निर्माण भइरहेको छठघाटको भर्याङ खस्दा वडा नं ५ भौराटोल बस्ने २० वर्षीय राजा महतो धानुकको ज्यान गएको छ भने पटनीटोलका ३५ वर्षीय अमर कुशवाहा गम्भीर घाइते भएका छन् ।. मृतकको शव नारायणी अस्पतालमा राखिएको छ भने घाइते कुशवाहालाई नारायणीमा भर्ना गरिएको वडा नं ५ का अध्यक्ष सुनील महतो कोइरीले जानकारी गराए ।. जिल्ला समन्वय समिति, पर्सामार्फत संसदीय विकास कोषको बजेटबाट निर्माण भइरहेको छठघाटको भ¥याड्ढो ढलान आठ दिनअघि भएको थियो । त्यसैको सेन्ट्रिङ खोल्न जाँदा सो दुर्घटना भएको हो । ढलान गरेको न्यूनतम १५ दिनमा सेन्ट्रिङ खोल्ने गरिन्छ तर सोको आधा अवधिमा खोल्दा सेन्ट्रिङ भस्किएर एकजना मजदूरको मृत्यु भएको र अर्को घाइते भएका हुन् ।. सो कार्य स्थानीय जीतेन्द्र यादवको अध्यक्षतामा गठन भएको उपभोक्ता समितिले बहुदरमाई नगरपालिका–४ बहुअरी पिडरीका ठेकेदार रामनारायण मण्डलद्वारा गराइरहेको थियो । घटना भएपछि अध्यक्ष यादव र ठेकेदार मण्डल दुवैजना फरार छन् ।. पीडित पक्षले आवश्यक कारबाई तथा क्षतिपूर्तिको माग गरेको छ ।. बहुदरमाई नपा–२ का अध्यक्ष जीतेन्द्र पटेलले यस्तो घटना हुनुमा नगरपालिकाको चरम लापरवाही रहेको आरोप लगाएका छन् ।. नपाले विनासूचना गोप्यरूपमा बजेट सिध्याउन काम गराइरहेको र त्यसमा गुणस्तरहीन काम भएकोले दुर्घटना भएको दाबी गरेका छन् ।. मृतक परिवारजनले घटनामा संलग्न सबैजनालाई कारबाईको दायरामा ल्याउनुपर्ने माग गरे । साथसाथै पीडित परिवारलाई नगरपालिकाले क्षतिपूर्ति दिनुपर्ने स्थानीयवासीको माग छ ।",https://eprateekdaily.com/2023/01/06/45303
एक हजार दलितलाई कम्बल बाँड्ने योजना –नगरप्रमुख पाठक,स्थानीय,प्रतीक दैनिक,"पुस २२, २०७९",बिरुवागुठी,"अत्यधिक चीसो र शीतलहरका कारण पर्सागढी नगरपालिकालगायत ग्रामीण भेगको जनजीवन कष्टकर बन्दै गइरहेको छ ।. लगातार पाँच दिनदेखिको अत्यधिक चीसो तथा शीतलहरका कारण दैनिक ज्यालादारी गरेर खाने गरीब, दलितदेखि सडकमा हिंड्ने बटुवाहरूको दिनचर्या कष्टकर बन्दै गएको छ ।. पर्सागढी नगरपालिकालगायत ग्रामीण भेगबाट जीतपुर, सिमरा, नितनपुरमा रहेका औद्योगिक क्षेत्रमा दैनिक ज्यालादारी गरेर खाने सयौं कामदार र गरीबहरू मारमा परेका छन् ।. चीसो बढेपछि घरबाट बाहिर निस्किनसमेत कठिनाइ भएको पर्सागढी नपा–३ का दिपायन चौधरीले बताए । अहिले मानिसहरू घर र चोकचोकमा आगो बालेर तापिरहेका छन् ।. पर्सागढी नपा–४ गोडपसरा गाउँ निवासी लक्ष्मीनिया माझीले नपाले गाउँघर र चोकमा दाउरा वितरण गरेजस्तै न्यानो कपडा वितरण गर्नुपर्ने माग गरिन् । उनले रातिको समयमा अत्यधिक जाडो हुने भएकोले कम्बलको व्यवस्था गर्न नगरपालिकासँग माग गरिन् ।. नगरप्रमुख गोकर्ण पाठकले करीब एक हजार दलित, गरीब परिवारको वडामार्फत पहिचान गरी कम्बल वितरण गर्ने योजना रहेको बताए । उनले कम्बल खरीद प्रक्रिया अघि बढिसकेको बताए ।",https://eprateekdaily.com/2023/01/06/45285
बज्जिका सङ्गमको ५४औं साहित्यिक गोष्ठी सम्पन्न,स्थानीय,प्रतीक दैनिक,"पुस २३, २०७९",गरुडा,"रौतहटको गरुडामा बज्जिका साहित्यिक गोष्ठी सम्पन्न भएको छ । गरुडास्थित रेडियो मधेस मसला एफएमको सभाकक्षमा शनिवार बज्जिका साहित्य सङ्गम, रौतहटले हरेक महीना आयोजना गर्ने साहित्य शृङ्खलाको ५४औं गोष्ठी सम्पन्न भएको हो । सङ्गमले हरेक महीना आयोजना गर्ने साहित्यिक गोष्ठी तीन महीनापछि शनिवार सम्पन्न भएको हो ।. सङ्गमका अध्यक्ष किशुनदयाल श्रीकृष्णको अध्यक्षतामा भएको कार्यक्रममा सर्लाही, रौतहट र बाराका बज्जिका साहित्यकारहरूको सहभागिता थियो ।. कार्यक्रममा बज्जिका भाषाका साहित्यकार तथा नेपाल साहित्यिक पत्रकार महासङ्घ मधेस प्रदेशका अध्यक्ष सञ्जय साह मित्र, सर्लाहीका साहित्यकार सञ्जय सुदामा, बाराका बज्जिका साहित्यकार तथा नवसर्जक साहित्य चौतारी नेपाल मधेस प्रदेशका कोषाध्यक्ष अभिजितकुमार राम, साहित्यकार रेणु गुप्ता, सङ्गीता सहनी, मोमताज रायभाट, चन्दनकुमार यादव, बज्जिका गायकद्वय रवीन्द्रकुमार पटेल, कुमार चन्दनलगायतले आआफ्नो प्रतिभा प्रस्तुत गरेका थिए ।. मधेस प्रदेशसभामा मातृभाषा बज्जिकामा शपथ लिने प्रदेश सांसदहरूप्रति धन्यवाद व्यक्त गर्दै मधेस प्रदेशसभामा मातृभाषाहरूमध्ये बज्जिकालाई सबैभन्दा ठूलो मातृभाषा बनाउने सांसदहरूप्रति सङ्गमले आभार पनि व्यक्त गरेको छ ।. कार्यक्रममा आगामी दिनमा बज्जिका भाषा र साहित्यका लागि थप प्रभावकारी कार्यहरू गर्नुपर्ने सुझाव सहभागीहरूले दिएका थिए ।",https://eprateekdaily.com/2023/01/07/45334
पूर्वविद्यार्थीद्वारा विद्यालयमा फिल्टर जडान,स्थानीय,प्रतीक दैनिक,"पुस २३, २०७९",निजगढ,"निजगढ नगरपालिका–८ स्थित गौरीशङ्कर माविमा २०४७ सालको एसएलसी ब्याजका विद्यार्थीहरूको समूहले शनिवार विद्यालयमा पानीको फिल्टर जडान गरेको छ ।. त्यस बेला विद्यालयमा कार्यरत एकमात्र कार्यालय सहयोगी पियन बाजे ८४ वर्षीय चन्द्रप्रसाद दाहाललाई प्रमुख अतिथि बनाइ उनकै हातबाट फिल्टरको उद्घाटन गरिएको छ । आफूहरू पढ्दाको समयमा निजगढमा खानेपानीको चरम अभावको बेला पनि पियन बाजेले कुनै झर्को नमानी दैनिक ७०/८० गाग्री पानी ५/७ सय मिटर परबाट काँधमा बोकी गर्मीयामका बेला आफूहरूलाई लाइन लगाएर कक्षाकोठाहरूमा ल्याइ खुवाएको सम्झना गर्दै पियन बाजेलाई प्रमुख अतिथि बनाइ कार्यक्रमको उद्घाटन गरिएको पूर्वविद्यार्थीहरू मनोज भारती, ऋषि बडाल, माधव अधिकारीलगायतले बताए ।. पूर्वविद्यार्थीहरूको समूहले दिएको सम्मानले आफू निकै हर्षित भएको पियन बाजे दाहालले बताए ।. त्यस बेला झन्डै अढाई सय मिटर तल इनारबाट पानी बाल्टिनमा तानेर विद्यार्थी र मास्टरहरूलाई खुवाउनु गा¥हो काम थियो । आफूले सकेको सेवा २१ वर्षसम्म निरन्तर गरेकै कारण विद्यार्थीहरूले यसरी बेलाबखत सम्झिरहेकामा आफूलाई निकै खुशी लागेको उनले बताए ।",https://eprateekdaily.com/2023/01/07/45330
तिलावे नदी किनारको फोहर व्यवस्थापन,स्थानीय,प्रतीक दैनिक,"पुस २२, २०७९",परवानीपुर,"वीरगंज महानगरपालिका वडा नं १७ र १९ को दोसाँधमा रहेको तिलावे नदी किनारमा फालिएका फोहरलाई वीरगंज महानगरले व्यवस्थित गरेको छ ।. वीमनपाको सरसफाइ तथा व्यवस्थापन शाखाले दुई दिनअघि निरीक्ष्Fण गरी शुक्रवार हेक्साभेटर लगाएर नदीछेउमा राखिएको फोहर खाल्डो खनेर पुरेर व्यवस्थापन गरेको हो । पुरानो फोहरलाई खाल्डो खनेर व्यवस्थापन गरेको र नयाँ फोहर सो ठाउँमा नफाल्न चेतावनी दिएको छ ।. सरसफाइ शाखाका इन्चार्ज सर्फुद्दीन मियाँले उद्योग, कारखानाका फोहरहरू तिलावे नदीछेउमा डम्पिङ गरिएको बताए । उनले पहिलोचोटि सो कार्यको व्यवस्थापन गरिएको र अब उप्रान्त कसैले फोहर गरे महानगरले कारबाई गर्ने चेतावनी दिए ।. तिलावे नदीछेउमा केही हप्ताअगाडिदेखि फोहर फाल्ने काम भइरहेको थियो । वडा नं १७ का अध्यक्ष सञ्जु छतकुलीले आफ्नो वडाबाट फोहर नफालिएको बताइसकेका छन् भने १९ का अध्यक्ष्F मुकेश चौरसियाले वडाका सार्वजनिक फोहर नदी किनारामा फालिएको बताएका थिए ।. फोहर व्यवस्थापनको लागि महानगरपालिकाले फोहर प्रशोधन केन्द्र सञ्चालनमा ल्याइसक्दा पनि तिलावे नदीछेउमा फोहर फालिएको विषयलाई लिएर स्थानीय युवाहरूले विरोध गरेका थिए । विरोधपछि महानगर तातेको र तिलावेमा फोहर डम्पिङ गर्न रोक लगाएको हो ।",https://eprateekdaily.com/2023/01/06/45307
ढकिया बुनाइ प्रतियोगिता सम्पन्न,स्थानीय,प्रतीक दैनिक,"पुस २२, २०७९",सेढवा,"जीराभवानी गाउँपालिका–४ सुपौली खेलमैदानमा सञ्चालित ढकिया बुनाइ प्रतियोगिता बिहीवार साँझ सम्पन्न भएको छ । पालिकाको आर्थिक सहयोगमा आस्था नेपालद्वारा आयोजित कार्यक्रममा १२५ वटा टोलीको सहभागिता थियो । जसमध्ये ९४ जनाले ढकिया बुनेर संस्थालाई बुझाएको कार्यक्रम संयोजक गोविन्द चौधरीले बताए ।. प्रतियोगिताको नतीजा माघ १ गते जीराभवानी गाउँपालिका–५ शङ्करसरैयामा हुने खिचडी कार्यक्रममा घोषणा गरिने संयोजक चौधरीले बताए । थारू कला, संस्कृतिको संरक्षण तथा प्रवद्र्धनका साथै स्थानीय स्रोतसाधनको प्रयोगबाट महिलाहरूको आयस्तर उकास्न यस प्रकारको कार्यक्रमको आयोजना गरिएको उनले बताए ।. प्रतियोगितामा प्रथम, द्वितीय र तृतीय हुनेलाई क्रमशः २५ हजार, १५ हजार र १० हजार नगद पुरस्कारसहित ट्रफी प्रदान गरिने संयोजक चौधरीले बताए । यसका साथै १२ वटा प्रतिस्पर्धी टीमलाई सान्त्वना पुरस्कारको व्यवस्था गरिने बताए । बुनिएका ढकियालाई प्रदर्शनीमा राखिने र बिक्री भए सो रकम सम्बन्धित टीमलाई प्रदान गरिने आयोजकले जनाएको छ ।",https://eprateekdaily.com/2023/01/06/45291
चीसो बढेसँगै विद्यालय बिदा बढ्यो,स्थानीय,प्रतीक दैनिक,"पुस २३, २०७९",वीरगंज,"चीसो बढेसँगै विद्यालयहरूले बिदा बढाएका छन् ।. पुस १८ गतेदेखि शुरू भएको शीतलहरसँगै पर्सा जिल्लाका विद्यालयहरू पुस २३ गतेसम्मको लागि बन्द गरिएका थिए । तर यो अवधिमा चीसो कम नभएको र शीतलहर जारी रहेको कारण जगरनाथपुर, जीराभवानी, पटेर्वासुगौली, सखुवाप्रसौनी, विन्ध्यवासिनी गाउँपालिका र पोखरिया नगरपालिकाले सामुदायिक विद्यालयहरूको बिदा बढाएका छन् । जीराभवानी, जगरनाथपुर, पटेर्वासुगौली र सखुवाप्रसौनी गाउँपालिकाले पुस २७ गते बुधवारसम्मको लागि बिदा दिएका छन् ।. यसैगरी, विन्ध्यवासिनी गापाले माघ २ गतेसम्मको लागि बिदा दिएको छ ।",https://eprateekdaily.com/2023/01/07/45343
ड्रोनसहित भारतीय नागरिक पक्राउ,स्थानीय,प्रतीक दैनिक,"पुस २२, २०७९",सिम्रौनगढ,नेपालबाट भारततर्फ लगिरहेको १६ थान ड्रोनसहित एकजनालाई भारतीय उत्पाद विभाग र कस्टमका अधिकारीहरूले पक्राउ गरेका छन् ।. भारतको सीमावर्ती शहर घोडासहन पुर्नहिया मोडबाट स्कार्पियोमा रहेको १६ वटा चिनियाँ कम्पनीका ड्रोन लगिरहेको अवस्थामा झरोखर थाना क्षेत्र सन्तपुर निवासी प्रवीण कुमारलाई नियन्त्रणमा लिएको भारतीय उत्पाद विभाग मोतिहारीका अधिक्षक अमृतेश कुमारले जानकारी गराएका छन् ।,https://eprateekdaily.com/2023/01/06/45300
पर्साका विभिन्न स्थानमा सडक कालोपत्र शुरु,स्थानीय,प्रतीक दैनिक,"पुस २२, २०७९",वीरगंज,"प्रदेश सरकारको लगानीमा पर्साका विभिन्न ठाउँमा सडक कालोपत्र निर्माणको कार्यले गति लिएको छ ।. प्रदेश सरकारले गत आवदेखि नीतिमा परिर्वतन गरी एक क्षेत्रमा एक सडक निर्माण गर्ने उद्देश्यका साथ कालोपत्र कार्य भइरहेको छ ।. पर्साका आठवटै निर्वाचन क्षेत्रमा पाँच किलोमिटर सडक कालोपत्रका लागि गत आवमा टेन्डर आह्वान गर्दा दुर्ईवटा ठेकेदार कम्पनीले ठेक्का सकार गरेका थिए ।. पर्सा निर्वाचन क्षेत्र ४ (१) र (२) मा १० किलोमिटर सडक कालोपत्र गर्न रञ्जन निर्माण सेवाले रु १२ करोड तथा बाँकी तीनवटा निर्वाचन क्षेत्रमा ३० किलोमिटर कालोपत्र गर्न रु ४८ करोडमा शिवाको निर्माण सेवाले ठेक्का सकार गरेको छ ।. प्रदेश सरकारको पूर्वाधार कार्यालय, वीरगंजले दिएको जानकारी अनुसार निर्वाचन क्षेत्र १ (१) मा रामवन, (२) मा नगवा, निर्वाचन क्षेत्र २ को (१) रामपुर तथा (२)मा श्रीसिया, पर्सा निर्वाचन क्षेत्र ३ (१) गुलरिया तथा (२) मा पकाहाबाट कालोपत्र कार्य शुरू भएको प्रमुख दीपक मिश्रले जानकारी दिए ।. निर्वाचन क्षेत्र ४ को अहिले साइड क्लियरेन्स नभएको कारण काम रोकिएको प्रमुख मिश्रले बताए ।. अधिकांश ठाउँमा १० देखि ३० प्रतिशत काम सम्पन्न भएको र निर्माण कार्य सम्पन्न अवधि १८ महीना रहेको कार्यालय प्रमुख मिश्रले जानकारी दिएका छन् ।",https://eprateekdaily.com/2023/01/06/45294
तमु क्लबद्वारा रक्तदान,स्थानीय,प्रतीक दैनिक,"पुस २३, २०७९",वीरगंज,"जीतपुरसिमरा उपमहानगर–२१ अमलेखगंजस्थित तमु क्लबको आयोजनामा शनिवार भएको रक्तदान कार्यक्रममा १९ जना महिलासहित ९३ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. कार्यक्रममा पार्वती बरई, कोपिला गुरुङ, राजकुमार गुरुङ, बमबहादुर मोक्तान, लक्ष्मी बल, नीरमाया गुरुङ, जाकिर हुसैन, विक्रान्त साह, शान्ति तामाङ, सुनसरी थिङ, देवमाया गुरुङ, मुना श्रेष्ठ, रामकुमार पाख्रिन, अनिश राणा, डिबी गुरुङलगायतले रक्तदान गरेको प्रFविधिक प्रमुख पाण्डेले बताए ।",https://eprateekdaily.com/2023/01/07/45340
एक दशकदेखि कङ्काली पुल जीर्ण,स्थानीय,प्रतीक दैनिक,"पुस २२, २०७९",सिम्रौनगढ,सिम्रौनगढ नगरपालिका–६ र ७ छुट्याउने कङ्काली पुल जीर्ण हुँदै गएकोले दुर्घटनाको खतरा बढेको छ ।. सिम्रौनगढ बजार कङ्कालीचोकस्थित सो पुलबाट आवागमन बढी हुने गरेको छ । पर्यटकीय एवं धार्मिक स्थल कङ्काली मन्दिर र रानीवास रामजानकी मन्दिर जोड्ने सडकको पुल जीर्ण हुँदा दुर्घटनाको सम्भावना बढेको छ ।. पाँच दशकपूर्व कङ्काली पुल तत्कालीन नारायणी अञ्चल सिंचाइ विकास योजनाले बनाएको थियो । यसभन्दा पहिले यो पुल काठको थियो । पुलको दक्षिणपट्टिको भाग भत्किएको छ । जसले गर्दा जुनसुकै बेला दुर्घटनाको सम्भावना छ । एक दशकदेखि पुल जीर्ण भएपनि सम्बन्धित निकायले कुनै चासो देखाएको छैन ।. पुलमा सवारीसाधनको अत्यधिक चाप हुने गरेको तथा वर्षात्को समयमा बाढीले पुल ध्वस्त हुन सक्ने भएकोले यथाशीघ्र पुलको निर्माण गर्न स्थानीयले माग गरेका छन् ।,https://eprateekdaily.com/2023/01/06/45297
"नेपाल शिक्षक सङ्घ, ठोरीको अधिवेशन सम्पन्न",स्थानीय,प्रतीक दैनिक,"पुस २३, २०७९",ठोरी,"नेपाल शिक्षक सङ्घ ठोरीको अधिवेशन राईधारामा सम्पन्न भएको छ ।. नेपाल शिक्षक सङ्घ, ठोरीका अध्यक्ष चिरञ्जीवी सापकोटाको सभापतित्व र नेपाली काङ्ग्रेस मधेस प्रदेशका महामन्त्री वृहस्पतिकृष्ण श्रेष्ठको प्रमुख आतिथ्यमा सम्पन्न गाउँ अधिवेशनबाट नेपाल शिक्षक सङ्घको नयाँ समिति चयन भएको छ ।. विदुरप्रसाद सापकोटाको अध्यक्षतामा १५ सदस्यीय नयाँ कार्यसमिति चयन गरिएको नेपाल शिक्षक महासङ्घ, ठोरीका अध्यक्ष अमृत श्रेष्ठले बताए । समितिमा उपाध्यक्ष प्रेम कुँवर, महिला उपाध्यक्ष गोमा अधिकारी, सचिव गोपाल श्रेष्ठ, सचिव अर्थ सरिता तिमल्सिनालगायत सदस्यहरू छन् ।. कार्यक्रममा मधेस प्रदेशका नवनिर्वाचित सदस्य शङ्करप्रसाद चौधरी, नेपाल शिक्षक महासङ्घका केन्द्रीय सदस्य छोटेलाल साह, नेपाल शिक्षक महासङ्घ पर्साका अध्यक्ष तीर्थराज यादव, नेपाल शिक्षक सङ्घ पर्साका अध्यक्ष प्रदीप जैसवाल, सङ्घका मधेस प्रदेश उपमहासचिव मोहनलालप्रसाद कुर्मी, जिल्ला सचिव अशोक साह, सहसचिव अशोक केवट, नेपाली काङ्ग्रेसका महाधिवेशन प्रतिनिधि रामबहादुर श्रेष्ठ, प्रकाश खनाल, नेपाली काङ्ग्रेस ठोरीका अध्यक्ष सन्तोष श्रेष्ठ, वडाध्यक्ष अमृतकृष्ण सापकोटालगायतले शुभकामना दिएका थिए । कार्यक्रममा स्वागत नेपाल शिक्षक महासङ्घ, ठोरीका अध्यक्ष अमृत श्रेष्ठ र सहजीकरण शिक्षक रमेश नेपालले गरेका थिए ।",https://eprateekdaily.com/2023/01/07/45337
