Title,Category,Auther,Date,Location,Content,URL
"पर्सामा माछापालन व्यवसाय बढ्दो, अनुदानप्रति असन्तुष्टि",प्रमुख समाचार,प्रतीक दैनिक,"मंसिर २२, २०७९",वीरगंज,"पर्सा जिल्लामा माछा उत्पादन आठ वर्षयता बढेको छ । भेटेरिनरी अस्पताल तथा पशुविज्ञ सेवा केन्द्र, पर्साका मत्स्य अधिकृत राजेश्वर कुशवाहाले आव २०७१–७२ मा पर्सा जिल्लामा ५३० हेक्टर क्षेत्रफलमा मत्स्यपालन भएकोमा चालू आव २०७९–८० मा ६०० हेक्टर क्षेत्रफलमा मत्स्यपालन भएको बताए ।. उनले २०७१–७२ मा ३८० हेक्टर क्षेत्रफलमा मत्स्यपोखरी रहेकोमा अहिले ७०० हेक्टर पुगिसकेको बताए । यसैगरी, सम्पूर्ण तालतलैया भने १५० हेक्टर क्षेत्रफल नै कायम रहेको बताए । गत आवमा पर्सा जिल्लामा १,४०० पोखरी थिए भने चालू आवमा सयवटा पोखरी थप भएर डेढ हजार पुगिसकेको बताए ।. यसैगरी माछा उत्पादन गर्ने कृषकहरूको सङ्ख्या पनि बर्सेनि बढ्दै गएको मत्स्य अधिकृत कुशवाहाले बताए । उनले गत वर्ष मत्स्य कृषकको सङ्ख्या १,२०० रहेकोमा यस वर्ष सयजना थप भएर १,३०० पुगेको बताए । पर्सा जिल्लामा मत्स्य नर्सरी र ह्याचरीको सङ्ख्या पनि बढिरहेको छ । २०७१–७२ मा दुईदुईवटा नर्सरी र ह्याचरी रहेकोमा अहिले नर्सरी र ह्याचरी सङ्ख्या आठ–आठवटा पुगेको छ ।. यसैगरी, माछा उत्पादन पनि बढ्दो छ । दुई हजार मेट्रिक टन माछा उत्पादन हुने गरेकोमा अहिले अढाई हजार मेटन माछा उत्पादन भइरहेको छ । प्रतिहेक्टर पहिले २.५ देखि ३.५ मेटनसम्म माछा उत्पादन हुन्थ्यो भने अहिले ४.२ देखि ६ मेटनसम्म माछा उत्पादन भइरहेको मत्स्य अधिकृत कुशवाहाले बताए । उनले माछा कृषकहरूलाई दिइने अनुदानमा पनि वृद्धि भएको बताए । सरकारले पहिले प्रतिकठ्ठा रु तीन हजारका दरले अनुदान सहयोग दिने गरेको थियो भने पछि बढाएर रु १० हजार गरेको थियो । अहिले प्रदेश सरकारले प्रतिकठ्ठा रु १५ हजार अनुदान सहयोग घोषणा गरेको छ र यसले प्रतिहेक्टर एकजना किसानलाई रु चार लाख ५० हजारसम्म अनुदान सहयोग पाउने वातावरण बनेको उनले बताए । तर प्रदेश सरकारले अनुदान सहयोग गरे पनि सो नपुग भएको उनले गुनासो गरे ।. प्रदेश सरकारबाट यस वर्ष रु ४५ लाख मात्र अनुदान सहयोग आएको तर लिनेको सङ्ख्या १० गुना बढी भएकोले दामासाही गरेर वितरण गर्नुपरेको उनले बताए । मत्स्य अधिकृत कुशवाहाले अन्य बालीको तुलना माछापालनमा सरकारी अनुदान न्यून रहेको र यसलाई बढाउनुपर्ने बताए । उनले अन्य कृषिकर्म छाडेर बढी नाफा देखेर माछापालनतर्फ किसानहरूको आकर्षण बढे पनि सो अनुरूप अनुदान सहयोग नपाइरहेको जानकारी दिए ।. उनले पर्सा जिल्लामा उत्पादित माछा १० प्रतिशतमात्र जिल्लामा खपत भइरहेको र ९० प्रतिशत माछा काठमाडौं, पोखरा, नारायणगढ र भारतका सीमावर्ती क्षेत्रलगायत बगाहासम्म जाने गरेको बताए । उनले पर्सामा मत्स्य उत्पादन बढेकोले भारतको आन्ध्र प्रदेशलगायत विभिन्न स्थानबाट आउने बरफको माछाको आयात परिमाण घटेको तथ्याङ्क रहेको बताए । उनले माछा उत्पादन बढेकोले वीरगंजलगायत पर्सा जिल्लाका बजारमा बरफको माछाको व्यापार सुकेको बताए ।. पर्सा जिल्लामा कमनक्राफ्ट, बिगहेड, सिल्भरक्राफ्ट, रहु, नैनी, ग्रासक्राफ्टलगायत सातजातका माछाको खेती विशेषरूपमा हुने गरेको उनले बताए ।. यसैबीच सखुवापरसौनी गाउँपालिका–२ जमुनिया निवासी रामबालक महतोले माछापालन व्यवसायमा समस्या बढिरहेको तर सरकारी अनुदान सहयोग कमजोर भएको बताए । उनले पछिल्लो समयमा माछाको दाना र भुरा महँगो भएको तर यस सम्बन्धमा सरकारले ध्यान नदिएको गुनासो गरे । उनले आफूले २२ कठ्ठामा माछापोखरी चलाइरहेको तर सरकारी अनुदान भने एक लाख ५४ हजारभन्दा बढी नपाएको बताए । उनले धानखेतीभन्दा माछाखेतीमा बढी मुनाफा भएकोले आकर्षित भएको र व्यवसायबाट सन्तुष्ट पनि रहेको बताए । सरकारी अनुदान दाना र भुरामा बढ्ने हो भने माछा व्यवसायीलाई प्रोत्साहन पुग्ने उनको भनाइ छ ।. उनले माछापालन व्यवसायमा अरू पनि समस्या रहेको बताए । खासगरी मानिस, चराचुरुङ्गी, जीवजन्तु आदिबाट माछालाई जोगाउनुपर्ने, हुर्काउनुपर्ने तर लागत अनुसार मूल्य नपाउने समस्यासँग किसानहरू जुधिरहेको बताए ।",https://eprateekdaily.com/2022/12/08/43819
सार्वजनिक पोखरीहरूमा सफाइ र अतिक्रमणमुक्त गर्ने काम शुरू,प्रमुख समाचार,प्रतीक दैनिक,"मंसिर २९, २०७९",,,https://eprateekdaily.com/2022/12/15/44191
जग्गाको वर्गीकरण गरेका पालिकाको कित्ताकाट हुने,प्रमुख समाचार,प्रतीक दैनिक,"मंसिर २७, २०७९",वीरगंज,"पर्सा जिल्लाका १४ वटा पालिकाको कित्ताकाट अझै लम्बिने भएको छ । भूमिसुधार तथा मालपोत कार्यालय, पर्साले १४ वटा पालिकामध्ये पर्सा जिल्लाको सखुवाप्रसौनी गापाले मात्र सरकारी मापदण्ड अनुसार कृषि, गैरकृषि जग्गाको वर्गीकरण गरेर पठाएको जनाएको छ ।. छ महीनाको अवधिमा पर्सा जिल्लाका केही पालिकाहरूले जग्गाको वर्गीकरण गर्न सकेका छैनन् । अहिले वीरगंज महानगरपालिका, सखुवाप्रसौनी र पकाहामैनपुर गापाले मात्र वर्गीकरण गरेका छन् तर यी पालिकाहरूले गरेको वर्गीकरण पनि सरकारी माापदण्ड अनुसार नरहेको मेन्टेनेन्स नापी शाखा वीरगंजका प्रमुख नारायण श्रेष्ठले बताए । उनले आफ्नो कार्यालयमा पकाहामैनपुर गापाले मात्र वर्गीकरण गरेको जनाउ कागज आएको र अन्यको नआएको बताए ।. मालपोत कार्यालय, पर्सामा भने सखुवाप्रसौनी गापाको मात्र जनाउ कागज आएको छ । वीरगंज महानगरपालिकाले मङ्सिर १५ गतेको बोर्ड बैठकबाट सरकारले तोकेको भूउपयोग नियमावली अनुसार कृषि, गैरकृषि जग्गाको वर्गीकरण गरेको थियो तर महानगरले वर्गीकरण गरे पनि सो आशयको पत्र भूमिसुधार तथा मालपोत कार्यालय, पर्सा र मेन्टेनेन्स नापी शाखामा पुगिसकेको छैन ।. वीरगंज महानगरका प्रमुख राजेशमान सिंहले निर्णय पठाइसकेको बताए । महानगरको नक्शा शाखाका प्रादेशिक सल्लाहकार सञ्जय खेतानले महानगरले औद्योगिक, कृषि, आवासीय, सामाजिक, नदी, पोखरी गरी सातवटा क्षेत्रमा वर्गीकरण गरेर सङ्घ तथा प्रदेश सरकारमा पत्राचार गरिसकेको बताए ।. मेन्टेनेन्स नापी शाखा पर्साका प्रमुख श्रेष्ठले पर्सा जिल्लाका पालिकाले सरकारी निर्णय अनुसार वर्गीकरण गर्न नसकेको बताए । उनले स्पष्टरूपमा जग्गाको वर्गीकरण गर्नुपर्ने र सो अनुरूप नक्शा बनाउनुपर्ने बताए । प्रमुख श्रेष्ठले पर्सा जिल्लाका पालिकाहरूलाई नक्शासम्बन्धी सहयोगको लागि नापी शाखा तयार रहेको जनाउ दिए पनि कसैले पनि सहयोग नमागेको बताए । उनले नक्शा बनाउने कार्य तत्काल सम्भव पनि नभएकोले विभागले वर्गीकरण गरेका पालिकाहरूको कित्ताकाट खोल्न सक्ने सङ्केत गरे । भूपउयोग नियमावली अनुसार जग्गाको वर्गीकरण गरेका पालिकाहरूको कित्ताकाट खोल्ने विभागीय तयारी रहेको उनले बताए ।. सरकारले मङ्सिर २३ गतेसम्म देशभरका ७५३ वटै पालिकालाई भूउपयोग नियमावली अनुसार कृषि, गैरकृषि जग्गाको वर्गीकरण गर्न भनेको थियो । जेठ २७ गतेदेखि सरकारले यो नियमावली अनुसार वर्गीकरण गर्न भनेको र वर्गीकरण नगरेका पालिकाहरूको ससीम जग्गाबाहेक कित्ताकाटमा रोक लगाएको थियो ।",https://eprateekdaily.com/2022/12/13/44066
महानगरले फूटपाथमा राखेको निर्माण सामग्री हटाउँदै,प्रमुख समाचार,प्रतीक दैनिक,"पुस २, २०७९",वीरगंज,"वीरगंज महानगरपालिकाले जथाभावी सवारी पार्किङ गर्नेलाई पाँच हजार जरिवाना गर्ने जनाएको छ । महानगरले तोकिएको स्थानमा मात्रै पार्किङ गर्न अनुरोध गरेको छ र सो बाहेक स्थानमा सवारी पार्किङ्ग गर्नेलाई पाँच हजार जरिवाना गर्ने जनाएको छ ।. यसैगरी शनिवारदेखि सडक, फूटपाथ र नालामा राखिएको निर्माण सामग्री तथा फूटपाथ, नाला अतिक्रमित क्षेत्रलाई पनि खाली गराउने कार्य शुरू गरेको छ ।. महानगरले आज वडा नं ४ बिर्ता क्षेत्रमा जथाभावी राखिएका निर्माण सामग्री हटाउनुका साथै लामो समयदेखि सडक छेउमा बेवारिसे अवस्थामा पार्किङ गरेर राखिएको एम्बुलेन्स पनि हटाएको छ ।. एडभान्स हस्पिटलले लामो समयदेखि पार्किङ गरेर राखेको एम्बुलेन्स महानगरको डोजर प्रयोग गरेर हटाइएको वीरगंज महानगर, फोहोर व्यवस्थापन तथा हरियाली संयोजक प्रकाश खेतानले बताए ।. अस्पतालले सडक छेउमा लामो समयदेखि सञ्चालनमा नरहेको एम्बुलेन्स पार्किङ गरेर राखेको र सोको कारण आउजाउमा पनि असहज भएकोले हटाइएको संयोजक खेतानले बताए ।. महानगर र सरोकारवालाहरूको सक्रियतामा घण्टाघरदेखि नारायणी अस्पतालसम्म, मकालु होटल हुँदै घडिअर्वासम्म सडकमा चारपाङ्ग्रे सवारी पार्किङ निषेध गरिएकोले ती क्षेत्रमा पार्किङ गरिएका सवारीलाई कारबाही गर्न थालिएको वडा प्रहरी कार्यालय बिर्ताका प्रहरी निरीक्षक विशाल मल्लले बताए ।. तीन पाङ्ग्रे र चारपाङ्ग्रे सवारी निषेध गरिएका स्थानमा जानकारीका लागि ठाउँठाउँमा बोर्ड राखिएको, अटेर गर्दै ती क्षेत्रमा पार्किङ गर्ने सवारीलाई पाँच हजारसम्म जरिवाना गरिने उनले बताए ।. अभियानमा वडाध्यक्ष जगतसाह कानू, महानगरका सरसफाइ प्रमुख सरफुद्दीन मियाँ, नगर प्रहरी प्रमुख हरि भुसाललगायतको सहभागिता थियो ।",https://eprateekdaily.com/2022/12/17/44287
पोखरिया नगरपालिकामा ३७ वर्षदेखि अलपत्र नगर विकास समितिले पूर्णता पाउँदै,प्रमुख समाचार,प्रतीक दैनिक,"मंसिर २६, २०७९",वीरगंज,"पोखरिया नगरपालिकाले पोखरिया नगर विकास समिति अन्तर्गतका जग्गाको खोजीनिती गरी त्यसलाई कार्यान्वयन गर्न तत्परता देखाएको छ । पोखरिया नगरपालिकाका प्रमुख प्रद्युम्न चौहानले हिजो आइतवार यससम्बन्धी सर्वदलीय सर्वपक्षीय बैठक बसाएका थिए ।. यसअघि २०७८/१२/८ गते पोखरिया नगर विकास समिति तथा जग्गाधनीहरूको बैठक बसेर पिलिङ आर्टिटेक्चर, ललितपुरका प्रोप्राइटर योगेशप्रसाद श्रेष्ठलाई हार्डकपीसहितको नक्शा तयारको जिम्मा दिएको थियो । पोखरिया नपा कार्यालयले यस सम्बन्धमा सहजकर्ता नियुक्त गरेको मालपोत कार्यालय, पर्साका पूर्वअधिकृत हरिनारायण मिश्रले ६६ बिघा जग्गा अधिग्रहण भएको र सो सम्बन्धमा पोखरिया नपाले समितिको जग्गा प्लटिङ गर्नेतर्फ अग्रसरता देखाएको बताए ।. उनले २०३८ सालदेखि पोखरिया नगर विकास समितिको कार्य शुरू भएको र २०४२ सालमा ६६ बिघा जग्गा अधिग्रहण गरेर सरकारले पोखरिया नगर विकास समिति गठन गरेको बताए । उनले तत्कालीन अवस्थामा केही व्यक्तिहरूले सहमति गरेर सरकारलाई जग्गा दिएको, केही व्यक्तिहरूले पछि जग्गा दिने गरी कागज गरिदिएको र केही व्यक्तिहरूसँग सम्झौता गरी जग्गा अधिग्रहण गरिएको बताए ।. उनले ७० प्रतिशत जग्गाधनीको र ३० प्रतिशत समितिको जग्गा हुने गरी केही व्यक्तिहरूले गरेको सम्झौता अनुसार अब उनीहरूलाई विकसित प्लटिङ गरी जग्गा दिने कार्य अन्तिम चरणमा रहेको जानकारी गराए । सहजकर्ता मिश्रले कन्सल्टेन्ट नियुक्त गरेर जग्गाको चार किला छुट्याइएको र अब आठदेखि नौ धुर जग्गाको प्लटिङ गर्नेगरी नक्शा तयार भइरहेको बताए ।. पोखरिया नगर विकास समिति २०४२ सालमा स्थापना भएपनि अहिले ३७ वर्षसम्म निष्क्रिय थियो । वीरगंज नगर विकास समिति, श्रीसिया नगर विकास समिति र पोखरिया नगर विकास समिति एकैपटक गठन भएका हुन् । वीरगंज नगर विकास समितिले मात्र अहिले पूर्णता पाएको अवस्था छ भने दुईवटा समिति अलपत्र अवस्थामा छन् । श्रीसिया नगर विकास समिति अन्तर्गतका जग्गाको पनि चार किला छुट्याउने, प्लटिङ गर्नेलगायतका कामहरू विगत एक वर्षदेखि शुरू भएको हो ।. यसैगरी, पोखरिया नगर विकास समितिको काम पनि एक वर्षदेखि शुरू भएको र अहिले यसले पूर्णता पाउन अन्तिम अवस्थामा छ । आइतवार बसेको बैठकले हार्डकपीसहितको नक्शा अनुसार काम सम्पन्नको लागि अनुमोदन गर्ने, अस्थायी निस्सा प्रदान गर्ने र हालसाबिकको लागि मालपोत कार्यालय, पर्सालाई पत्राचार गर्ने निर्णय गरेको छ ।. नगरप्रमुख चौहानको अध्यक्षतामा बसेको बैठकमा पूर्वनगरप्रमुख दीपनारायण रौनियार, संविधानसभा सदस्य रामेश्वर रौनियार, प्रमुख कार्यकारी अधिकृत अशोक रौनियार, लोसपाका नेता निजामुद्दीन समानी, पूर्वशिक्षक शत्रुघ्न गिरी, वडाध्यक्षहरू प्रमोद गिरी, लक्ष्मणलाल साह कानू, नौसाद आलम, एमालेका नगरअध्यक्ष विन्ध्याचल ठाकुर, स्थानीय मनोज कुर्मी, पारस ठाकुरलगायतको सहभागिता थियो ।",https://eprateekdaily.com/2022/12/12/44005
"नेराआधारभूत विद्यालय हर्दियाको कन्तबिजोग, एउटै कोठामा चारवटा कक्षा र कार्यालय सञ्चालन",प्रमुख समाचार,प्रतीक दैनिक,"मंसिर २८, २०७९",बिरुवागुठी,पर्सागढी नगरपालिका–५ स्थित नेपाल राष्ट्रिय आधारभूत विद्यालय हर्दियामा बालविकासदेखि कक्षा पाँचसम्म अध्ययन हुन्छ तर भौतिक पूर्वाधार र शिक्षक दरबन्दी अनुसार नहुँदा विद्यार्थीहरूको अध्ययनमा असर परेको छ ।. यहाँ बालविकासदेखि कक्षा पाँचसम्म १६२ जना विद्यार्थी भर्ना भएका देखिन्छन् तर विद्यालयमा १२५ जना विद्यार्थी मात्र दैनिकरूपमा उपस्थित हुने गरेका छन् । विद्यालयमा देखिने विद्यार्थी र रजिस्टरमा उल्लेख भएका विद्यार्थीबीच मेल खाँदैन । यो विद्यालयमा दुईवटा कोठामात्र छन् ।. विद्यालयमा प्रधानाध्यापक र बालविकास सहयोगी गरी दुईजना मात्र कार्यरत रहेको अभिभावक लक्ष्मी यादवले बताए । दुई कोठे विद्यालयमा बालविकासदेखि कक्षा एकसम्म एउटा कोठामा र अर्काे कोठामा कक्षा २ देखि ५ गरी चारवटा कक्षा सञ्चालन हुन्छन् र सोही कोठामा कार्यालय पनि सञ्चालित छ ।. एउटै कोठामा चारवटा कक्षा र कार्यालय सञ्चालन हुँदा त्यहाँको शैक्षिक गुणस्तर कस्तो होला भन्ने सहजै अनुमान लगाउन सकिन्छ । प्रधानाध्यापक रामबालकप्रसाद यादवले विद्यालयको भौतिक संरचना वृद्धि र दरबन्दी अनुसारको शिक्षकका लागि पटक–पटक सम्बन्धित निकायको ध्यानाकर्षण गराएको तर अहिलेसम्म भौतिक पूर्वाधार र शिक्षक दरबन्दीको लागि कुनै पहल नभएको बताए । यथावस्थामा समस्याका बीच विद्यालय सञ्चालन गर्नुपर्ने बाध्यता रहेको उनको भनाइ छ ।. पर्सागढी नगरपालिका विषयगत शिक्षा समितिका संयोजक तथा वडाध्यक्ष नितेशकुमार मिश्रसँग यसबारेमा बुझ्दा उनले नगरपालिकामा भौतिक पूर्वाधार र शिक्षकको लागि पहल गरिरहेको र छिट्टै समाधान हुने आश्वासन दिए । उनले आवर संसार र शान्ति शिक्षा नेपालको संयुक्त लगानीमा दुई कोठे कच्ची ट्रस निर्माणको प्रक्रिया अगाडि बढिसकेको बताए ।,https://eprateekdaily.com/2022/12/14/44112
"आसेपासेलाई बीउ वितरण गरेको किसानको आरोप,  गहुँको बीउ वितरणमा अनियमितताको आरोप निराधार –अध्यक्ष यादव",प्रमुख समाचार,प्रतीक दैनिक,"मंसिर २१, २०७९",पंचगावाँ,"सखुवाप्रसौनी गाउँपालिकाले गरीब किसानहरूलाई बीउ वितरण नगरेको किसानहरूले गुनासो गरेका छन् । आलु, मुसुरो, मकै र विभिन्न प्रजातिका तरकारीको बीउ गापाबाट आसेपासेहरूलाई मात्र वितरण गरेको वडा नं ३ की किसान सुनैनादेवी माझीले आरोप लगाइन् ।. स्थानीय तह गठन भएपछि पालिकाबाट कृषकको लागि खासै सुविधा उपलब्ध नभएको उनको आरोप छ । उनले जनप्रतिनिधिहरूले आसेपासेलाई प्राथमिकतामा राखेको र अन्यलाई उपेक्ष्Fा गरेको दोषारोपण लगाइन् ।. किसानहरूले समयमा मल नपाउने, सरकारी सुविधाहरू नपाउने गरेको उनको गुनासो छ । व्यावसायिक खेतीका लागि किसानलाई सीपमूलक तालीम, गोष्ठी पनि नहुने गरेको यहाँका किसानहरूको आरोप छ । पहुँचवाला र आसेपासेलाई मात्र गापाले गहुँको बीउ वितरण गरेको सखुवाप्रसौनी गापा–२ का विनोद यादवले पनि आरोप लगाए ।. यस सम्बन्धमा गापा अध्यक्ष यशवन्त यादवले आरोप सरासर गलत भएको बताए । उनले सङ्घ सरकारबाट गहुँको बीउ र जैविक मलका लागि रु २० लाख अनुदान आएको र आफ्नो पालिकामा सो अनुदानको रकम अपुग भएपछि पालिकाले थप आठ लाख खर्च गरेको बताए । उनले किसानहरूलाई ५० प्रतिशत अनुदानमा गहुँ र जैविक मल वडास्तबाट वितरण गरिएको बताए ।. वडा नं १ र २ मा ४० किलोको २२५ बोरा गहुँको बीउ, २५ किलोको सय/सय बोरा जैविक मल र वडा नं ३ देखि ६ सम्म १२५ देखि १३० बोरा गहुँको बीउ र सयदेखि १३० बोरा जैविक मल वडा कार्यालयमार्फत वितरणको लागि पठाइएको बताए । उनले वडामा अपुग भएर बीउ र मल नपाएका किसानहरूलाई पालिकास्तरबाट आफूले सिफारिश गरी उपलब्ध गराएको बताएका छन् ।. उनले पालिकामा रहेका किसानहरूको वर्गीकरण गर्न नसकिएको र सबै किसानले अनुदानको बीउ र मलमा दाबी गरेको हुँदा उपलब्ध गराइएको स्वीकारे । उनले वितरण प्रक्रियामा भेदभाव नगरिएको पनि दाबी गरे । अनुदानमा गहुँको बीउ एक बोराको रु एक हजार ४८० मा पाइने र बजारमा सोही बीउ तीन हजार ७०० पर्ने हुँदा अधिकांश किसानले अनुदानको बीउमा आँखा लगाएको उनले बताए । किसानहरूले पाउने सुविधामा उनीहरूको हक रहेको पनि उनले बताए ।. एकजना जनप्रतिनिधिले किसानहरू अहिले सचेत भइसकेका र उनीहरूले आफूले राखेको गहुँको बीउ बिक्री गरेको र अनुदान माग गरेको बताए । गहुँ एक क्वीन्टलको बोरा पाँच हजारदेखि पाँच हजार ५०० मा बिक्री हुन्छ । सचेत किसानहरूले आफ्नो गहुँ बिक्री गरेको र पालिकाबाट अनुदानमा बीउ माग गर्दा चाप बढेको उनको भनाइ छ ।",https://eprateekdaily.com/2022/12/07/43759
"विद्यालय छ, दरबन्दी छैन, खानेपानी टङ्की छ, पानी छैन",प्रमुख समाचार,प्रतीक दैनिक,"पुस ४, २०७९",निजगढ,"निजगढ नगरपालिका–१२ स्थित मञ्जुश्री आधारभूत विद्यालयको भौतिक संरचनामा सुधार आए पनि स्थायी शिक्षक/शिक्षिका छैनन् ।. विद्यालय स्थापनाताका बाँसको घेराबार, टायलको छाना अनि चीसो भुइँ र काठको मुढालाई टेबल, बेन्च मानेर सुरूशाती दिनहरूमा पढाइ हुँदै आए पनि विगतभन्दा अहिले यस्ता संरचनाहरूमा निकै सुधार आइसकेको छ । तर अहिलेसम्म पनि विद्यालयमा सरकारी दरबन्दीका शिक्षक/शिक्षिकाहरू छैनन् ।. तामाङ समुदायको अधिक बाहुल्य रहेको कारण विद्यालयमा पढ्न आउने बालबालिकाहरू आदिवासी, जनजाति तामाङ छन् । स्थानीय गाउँलेहरू मिलेर विद्यालय स्थापना गरेको १४ वर्ष हुन लागेको छ । विद्यालयमा दुईजना शिक्षक, तीनजना शिक्षिका र एकजना महिला कार्यालय सहयोगी छन् । एकजना बालविकास कोटामा पढाउने शिक्षिका र कार्यालय सहयोगीलाई निजगढ नगरपालिकाको स्रोतबाट तलब सुविधा उपलब्ध छ भने प्रधानाध्यपकसहित चारजना शिक्षक/शिक्षिकाको तलब, सुविधा विद्यालयको आन्तरिक र निजी स्रोतबाट जेनतेन जोहो हुँदै आएको विद्यालय व्यवस्थापन समितिका अध्यक्ष सोनम सिंह गोलेले बताए ।. शैक्षिक सत्रमा कम्तीमा डेढ सयदेखि बढीमा दुईसयसम्म विद्यार्थी भर्ना हुने गर्छन् । तर आर्थिक अभाव र अन्य कारणले विद्यालयमा दैनिक ८० देखि ११० जनासम्म विद्यार्थी नियमित पढ्न आउने गरेको विद्यालयका एकजना शिक्षकले बताए ।. प्रत्येक वर्ष दशैं, तिहार मनाउँदा आर्थिक ऋणभार हुने गरेपछि बुबाआमाहरू आर्थिक जोहो गर्न काठमाडौंलगायतका स्थानमा मजदूरी गर्न जाने गरेपछि बालबालिकाहरू पनि अभिभावक पछ्याउँदै जाने गर्छन् । जसका कारण एकातिर विद्यालयमा उनीहरूको उपस्थिति कमजोर हुने गरेको छ । राज्यको नीति अनुसार स्थानीय तहले शिक्षा क्षेत्रमा वार्षिक करोडौं रकम लगानी गरे पनि फलदायी नतीजा हात पर्न अझै सकिएको छैन । यसको असर डेढ/दुई दशकपछि विकराल रूपमा देखिने शिक्षाप्रेमीहरू बताउँछन् ।. सो विद्यालयको भौतिक संरचनामा रू ५० लाखभन्दा बढी सङ्घ, प्रदेश, स्थानीय तहको लगानी लागेको निजगढ नपा १२ नं वडा कार्यालयका अध्यक्ष ज्ञानबहादुर गोलेले बताए । अहिले विद्यालयको भौतिक संरचना दुई/दुई कोठे दुईवटा पक्की भवन र जस्ताले छाएको एउटा भवन छ । विद्यालय परिसरलाई घेराबार गर्न नसक्दा विद्यालयमा पढ्न आउने बालबालिकाका लागि मनोरञ्जनात्मक खेल सामग्रीहरू र अन्य संरचनात्मक सामग्रीहरू राख्न नसकिएको विद्यालयले जनाएको छ ।. विद्यालयमा छात्रछात्राका लागि पक्की शौचालय, खानेपानी टङ्की छ । तर चुरे फेदको बस्तीमा रहेको यस भावर क्षेत्रको विद्यालयमा पिउने पानीको चरम अभाव छ । विद्यालयनजीकै रहेको इनारमा तीन वर्षअघिदेखि पानी सुकेपछि विद्यालयसँगै यहाँ रहेका दुई सयभन्दा बढी घरधुरीमा पिउने पानीको समस्या छ । नजीकैको चुरेमा भएका मूल, मुहानबाट पाइपद्वारा पानी ल्याइए पनि पर्याप्त छैन । असार, साउनमा मूल, मुहान धमिलो हुने, चैत, वैशाख, जेठमा सुक्दा पानीको समस्या जटिल हुने वडाध्यक्ष गोलेले बताए । नियमितरूपमा विद्यार्थीहरू विद्यालय आऊन् भनेर निजगढ नपाले रू १५ को दरले दिवाखाजाका लागि रकम उपलब्ध गराउँदै आए पनि प्रभावकारी देखिएको छैन ।. पछिल्लोपटक निजगढ नगरभित्र विद्यालयका भौतिक संरचनाको तीव्र निर्माण हुँदै आए पनि शैक्षिक गुणस्तरमा भने अझै सुधार हुन नसकेको निजगढवासी बताउँछन् । सम्बन्धित निकायहरूबाट विद्यालयहरूको अनुगमन नहुँदा बाहिरबाट चिटिक्क परेको विद्यालयको शैक्षिक गुणस्तर भने कमजोर रहेको शिक्षाप्रेमीहरू बताउँछन् ।. सङ्घ, प्रदेशको शिक्षा ऐन र स्थानीय तहले तयार गरेको कार्यविधिलाई टेकेर शैक्षिक सुधारका लागि निर्देशन दिने र अनुगमन गर्दै आइरहेको निजगढ नगरपालिका शिक्षा शाखा प्रमुख उत्तम लामिछानेले बताए । शिक्षा सुधारमा जोड दिन निर्देशन दिंदै आइरहेको उनले बताए ।. सरकारले नयाँ दरबन्दी नखोल्दा वर्षौंदेखि एकैखाले समस्या दोहोरिने गरेको शिक्षाविद्हरू बताउँछन् ।",https://eprateekdaily.com/2022/12/19/44348
"भूमिगत सिंचाइको पर्सा, बारामा छवटा ट्रान्सफर्मर चोरी",प्रमुख समाचार,प्रतीक दैनिक,"मंसिर २३, २०७९",परवानीपुर,"मधेस प्रदेश सरकार मातहतको सिंचाइ सेवा हेर्ने वीरगंजस्थित भूमिगत जलस्रोत तथा सिंचाइ विकास डिभिजनले सञ्चालन गरेको छवटा भूमिगत सिंचाइ आयोजनाको ट्रान्सफर्मर चोरी भएको छ ।. पर्सामा तीनवटा र बारामा तीनवटा गरी कुल छवटा ट्रान्सफर्मर चोरी भएको हो । एउटा ट्रान्सफर्मरको मूल्य करीब रु पाँच लाख गरी छवटाको तीस लाख मूल्य बराबरको सरकारी सम्पत्ति चोरी भएको किसानहरूले बताएका छन् ।. पर्साको वीरगंज महानगरपालिका–२८ बगही, वडा नं ३१ को कोन्हिया, वडा नं ३२ को सोलखपुर र बाराको प्रसौनी गाउँपालिका–७ प्रस्टोका, महागढीमाई नगरपालिकाको तेलकुवा र हर्नैयानजीकैको इनर्वामाल गाउँमा जडान भएको डीप ट्युबेलका छवटा ट्रान्सफर्मर चोरी भएको किसानहरूले बताएका छन् ।. यस विषयमा भूमिगत जलस्रोत तथा सिंचाइ विकास डिभिजन, वीरगंजका प्रमुख डिभिजनल इन्जिनीयर अरविन्दकुमार मिश्रले १५ वर्षपछि पर्सा र बारामा डीप बोरिङमा जडान भएको ट्रान्सफर्मर चोरी भएको घटना सार्वजनिक भएको बताए । उनले दुई महीनाको अन्तरालमा छवटा ट्रान्सफर्मर चोरी हुनुले किसान र सिंचाइ कार्यालयलाई दुःखी बनाएको र यस विषयमा आवश्यक कारबाईको माग राख्दै पर्सा र बारा प्रहरीलाई जानकारी गराइसकेको बताए ।. किसानहरूले घटना भएको दुई महीना बितिसक्दा पनि पर्सा र बाराका प्रहरीले चासो नदेखाएको र ट्रान्सफर्मर र चोरको खोजी गर्ने काममा उदासीनता देखाएको आरोप लगाएका छन् ।. यस विषयमा पर्सा र बाराका प्रहरी प्रमुखहरूसँग बुझ्दा केही ट्रान्सफर्मर चोरीको उजूरी आएको तर छवटा चोरी भएको बारेमा आफूहरूलाई जानकारी नभएको बताए । सम्बन्धित निकायले विस्तृत जानकारीसहितको निवेदन दिएमा प्रहरीले गम्भीर भएर घटनाको छानबीन गर्ने बाराका प्रहरी उपरीक्षक होबिन्द्र बोगटीले बताए ।. त्यसैगरी, पर्साका प्रहरी नायब उपरीक्षक निर्मल बुढाथोकीले पर्सामा चोरी भएको ट्रान्सफर्मर वडा प्रहरी कार्यालय, श्रीपुरको कमान्ड क्षेत्रमा पर्ने भएकोले सम्बन्धित वडा कार्यालयलाई निर्देशन दिइएको बताए ।. किन चोरी हुन्छ ट्रान्सफर्मर. ट्रान्सफर्मर सर्वसाधारण चोरले चोरी गर्न नसक्ने भएकोले जानकार प्राविधिकले नै चोरी गरेको हुन सक्ने सिंचाइ विज्ञहरूले बताएका छन् । उनीहरूका अनुसार विद्युत्सम्बन्धी जानकान प्राविधिकले नै जडान भइसकेको ट्रान्सफर्मर खोलेर त्यसभित्र रहेको तामाको तार र तेल चोरी गरेको हुन सक्छ ।. रु पाँच लाख बराबरको ट्रान्सफर्मरमा करीब पचास हजार रुपैयाँको तेल र चार लाख मूल्य बराबरको तामाको हुन्छ । तेल पुनः प्रयोग गर्न सकिन्छ भने तामाको तारबाट बिग्रेको ट्रान्सफर्मर मरम्मत गर्न वा गलाएर तामाको भाँडाकुँडा बनाउन प्रयोग हुने भएकोले ट्रान्सफर्मर चोरीको घटना बढेको विज्ञहरूको दाबी छ ।",https://eprateekdaily.com/2022/12/09/43882
भौतिक संरचना र शिक्षक अभावले भिखमपुरमा तीनवटा कक्षा आलोपालो सञ्चालन,प्रमुख समाचार,प्रतीक दैनिक,"पुस १, २०७९",वीरगंज,"धोबिनी गाउँपालिका–१ स्थित नेरामावि भिखमपुरमा बालविकासदेखि कक्षा १२ सम्म अध्ययन हुन्छ तर भौतिक पूर्वाधार र शिक्षक दरबन्दीको अभावमा विद्यार्थीहरूको पठनपाठन व्यवस्थितरूपमा हुन सकेको छैन ।. बालविकासदेखि कक्षा ३ सम्मका बालबालिकाहरूमा भाषा समस्या भएकोले उनीहरूलाई भोजपुरीमा पठनपाठन गराइन्छ । एकजना शिक्षिकाले बालबालिकाहरूमा भाषागत समस्या भएकोले उनीहरूको सहजताको लागि भोजपुरीमा अध्यापन गराउनुपरेको बताइन् ।. नेरामावि भिखमपुरमा बालविकासदेखि कक्षा १२ सम्म एक हजार ५३४ विद्यार्थी भर्ना भएको तथ्याङ्कले देखाउँछ । यो विद्यालयमा विद्यार्थी सङ्ख्या बढी भएकाले कक्षा ७, ८ र ९ मा अध्ययनरत विद्यार्थीहरू महीना दिनमा १५ दिन मात्रै अध्ययन गर्न पाउँछन् । यी तीनवटा कक्ष्Fामा ५३६ जना विद्यार्थी छन् । विद्यार्थी सङ्ख्या बढी भएको र सो अनुरूपको शिक्षक दरबन्दी नहुँदा विद्यार्थीहरूलाई आलोपालो गरी पढाउने गरेको प्रधानाध्यापक विनयकुमार कुर्मीले बताए ।. उनले भौतिक संरचनाको अभाव र दरबन्दी अनुसार शिक्षक नहुँदा आलोपालो गरी पढाउनुपरेको र यसले ती कक्षाका विद्यार्थीहरूको सिकाइ क्षमता प्रभावित भएको स्वीकारे । उनले शिक्षक दरबन्दीका लागि वडाध्यक्ष र गापा अध्यक्षको ध्यानाकर्षण गराउँदै आएको बताए । उनले पछिल्लो समयमा वडाध्यक्ष र गापाध्यक्षको पहलमा भौतिक पूर्वाधार र चारजना शिक्षकको दरबन्दीका लागि पहल भएको बताएका छन् । उनले विद्यालयमा कक्षाकोठाको अभाव भएको र २० जना मात्रै शिक्षक भएकाले थप १५ जना शिक्षक आवश्यक भएको बताए । प्रअ कुर्मीले विद्यालयमा दशवटा कक्ष कोठा र १५ जना शिक्षकको दरबन्दी बढाइएको खण्डमा सबै तहका कक्षाहरू समानरूपमा नियमित सञ्चालन हुन सक्ने बताए । उनले यथावस्थामा विद्यालय सञ्चालन गर्दा समस्याहरू देखिएको र नियमितरूपमा पठनपाठन गराउन नसकेको दुःखेसो पोखे ।. शिक्षक अभावमा अहिलेसम्म तीनवटा कक्षाको स्वास्थ्य विषय पढाइ नभएको एकजना छात्राले बताइन् ।. गापाध्यक्ष मदनप्रसाद चौहान र प्रमुख प्रशासकीय अधिकृत नवाज हुसेनले विद्यालयको अवस्थाबारेमा अवगत भएको र नगरपालिकाले भौतिक संरचना निर्माण र शिक्षक दरबन्दी बढाउनेतर्फ पहल गरिरहेको र यो समस्याको चाँडै समाधान गरिने आश्वासन दिए ।",https://eprateekdaily.com/2022/12/16/44260
"एनआइसी एशियाबाट ठगिए सिए चौरसिया, राष्ट्र बैंकको आशीर्वाद रहेको आशङ्का",प्रमुख समाचार,प्रतीक दैनिक,"मंसिर २५, २०७९",परवानीपुर,"नेपालको अर्थतन्त्र आर्थिक तरलताको अभावले समस्याग्रस्त भएको अवस्थामा वाणिज्य बैंकहरूको मनपरीले गर्दा दिनहुँ बैंकका ग्राहकहरू ठगिने घटनाक्रम सार्वजनिक हुन थालेका छन् ।. आर्थिक गतिविधिका ज्ञाता मानिने चार्टर्ड एकाउन्टेन्ट नै ठगिएको घटना वीरगंजमा सार्वजनिक भएपछि सर्वसाधारण ऋणीहरूको के हाल होला सहजै अनुमान लगाउन सकिन्छ । वीरगंज महानगरको गहवामा रहेको चौरसिया एन्ड चौरसिया कम्पनीका चार्टर्ड एकाउन्टेन्ट अजय चौरसियाले वीरगंजको लिङ्करोडस्थित एनआइसी एशिया बैंकले आफूलाई विगत एक वर्षदेखि ठगिरहेको गुनासो गरेका छन् ।. अढाई वर्षअघि वीरगंजमा जग्गा किनेर घर बनाउन उनले घर चमत्कार स्किम अन्तर्गत ७६ लाख रुपैयाँ ऋण लिएका थिए । त्यति बेला बैंकले ८.२ प्रतिशत ब्याजदरमा कर्जा प्रवाह गरेको थियो । एक वर्ष बितेपछि ऋणी चौरसियालाई एउटा कागजमा सही गर्नु छ भनेर बोलाइ कागज पूरा पढ्न नदिइकनै हस्ताक्षर गराएर तपाईंको ब्याजदर बढ्यो भनेर जानकारी गराउँदा चौरसिया परिवार दुःखी बनेको छ ।. उक्त ऋण चौरसियाकी पत्नी पूजा चौरसियाको नाममा छ । अहिले महीनाको ८६ हजार ब्याज तिर्नुपरेको उनले गुनासो गरे । जबकि डेढ वर्षअघि ६० देखि ६२ हजार मात्र किस्ता तिर्नुपथ्र्यो । उनले राष्ट्र बैंकको नीति अनुसार किस्ताबन्दी ऋणमा पटक–पटक प्रिमियम शुल्क बढाउने नियम नरहे तापनि बैंकले मनपरी गरेर पहिलेको ब्याजदरमा थप गरेर अहिले झन्डै १३ प्रतिशत ब्याज असुलिरहेकोप्रति सम्बन्धित निकायको ध्यानाकर्षण गराए । बेसरेटभन्दा बढी ब्याज लिन नपाउने नियम रहे तापनि एनआइसी एशिया बैंकको बेसरेट अहिले १०.५ प्रतिशत रहेको र सोमा २.४३ प्रतिशत जोडेर झन्डै १३ प्रतिशत ब्याज असुलिरहेकोले ऋणीलाई ठग्ने काम भएको उनको आरोप छ ।. बेसरेटमैं ०.५ प्रतिशत नाफा पहिलेदेखि नै रहेको हुन्छ । एनआइसी एशिया बैंकले मनपरी ढङ्गले ठगिरहेको चर्चा गर्दै देशभरिका हजारौं व्यक्तिलाई सो बैंकले ठगिरहेको हुन सक्ने उनको दाबी छ । यस विषयमा उनले बैंकका शाखा प्रबन्धक अमृत राना तथा नेपाल राष्ट्र बैंक, वीरगंजमा उजूरी दिएको तर छानबीनमा ढिलाइ भइरहेको आरोप लगाए । नेपालमा अन्य बैंकलाई राष्ट्र बैंकले कडाइ गर्ने गरेको र बढी असुलिएको प्रिमियम शुल्क पनि तिर्न लगाएको तर एनआइसी एशिया बैंक र राष्ट्र बैंकका पदाधिकारीबीचमा आपसी मिलेमतोका कारण ठगिने क्रम नरोकिएको र बढी असुलिएको प्रिमियम शुल्क पनि नतिराइएकोप्रति उनले दुःखेसो पोखे ।. उनले राष्ट्र बैंकको एनआइसी एशिया बैंकमाथि आशीर्वाद रहेको भन्दै आरोप लगाए । यस विषयमा एनआइसी एशिया बैंक, लिङ्करोडका शाखा प्रबन्धक अमृत राना र बैंकका सेन्ट्रल ग्रिभान्स हेन्डलिङ अफिसर अर्जुनराज खानियासँग बुझ्न खोज्दा दुवैले फोन उठाएनन् । यसै विषयमा नेपाल राष्ट्र बैंकका सूचना अधिकारी नारायणप्रसाद पोखरेलले रीतपूर्वक सम्बन्धित बैंकमा समस्या समाधानको लागि उजूरी दिनुपर्ने र त्यहाँबाट समस्या हल नभए राष्ट्र बैंकको गुनासो डेस्कमा उजूरी दिनुपर्ने सुझाव दिए । तर डेढ महीना बितिसक्दा पनि कुनै पनि सुनवाइ नभएको जानकारी गराउँदा यस विषयमा आफू गम्भीर भएर छानबीन गर्ने प्रतिबद्धता व्यक्त गरे ।",https://eprateekdaily.com/2022/12/11/43986
करोडौंको जमीन चार दशकपछि सार्वजनिक कायम गर्न निर्देशन,प्रमुख समाचार,प्रतीक दैनिक,"मंसिर २५, २०७९",निजगढ,"सार्वजनिक जमीन हात पार्ने अनि धनाढ्य बन्ने सपना बोकेर सार्वजनिक जमीन हत्याउन खोज्ने भूमाफिया गिरोहहरूका अनेकौं प्रयास अन्ततः विफल हुने पक्का भएको छ ।. सदीयौंदेखिको सन्धिसर्पन, पानीघाट, गौचरन, मसानघाट जाने मूल बाटो रसर्वत्र सार्वजनिक चासोका जमीन, त्यस बेलाका मालपोत कार्यालय, नापी कार्यालयलगायत सम्बन्धित कार्यालयको मिलेमतोमा व्यक्तिले पुर्जा बनाउँदै हडप्न अनेकौं प्रपञ्च गरे पनि निजगढका नागरिकले त्यस्ता कार्यविरुद्ध निरन्तर सामना गर्दै आएकाले भूमाफिया गिरोहले भोगचलनमा ल्याउन नसक्ने भएका छन् ।. उक्त सार्वजनिक जमीन सार्वजनिक नै कायम गराउन सरकारी, सार्वजनिक र गुठी जग्गा संरक्षणसम्बन्धी जाँचबुझ आयोग २०७६ र दोस्रो चरणमा नेपाल सरकारलाई बुझाएको प्रतिवेदन कार्यावन्यन गर्ने विषयमा नेपाल सरकार (मन्त्रिपरिषद्)बाट २०७९/०४/१९ मा भएको निर्णय बमोजिम गर्न गराउन भनी भूमि व्यवस्था, सहकारी तथा गरीबी निवारण मन्त्रालयले मिति २०७९ भदौ ६ गते मालपोत कार्यालय, सिमरालाई निर्देशनात्मक पत्राचार गरेको हो । सो आयोगका अध्यक्ष मोहनरमण भट्टराई तथा सदस्यहरू जानकीवल्लभ अधिकारी, दुर्गाकुमारी दाहाल, महेन्द्रकुमार थापा, पुण्यप्रसाद भुसालले विस्तृत अध्ययन गरेका थिए ।. सचेत स्थानीयको निरन्तर विरोधपछि डेढ दशकयतापछि भने सार्वजनिक जमीन भूमाफियाको गिरोहले बिक्री गर्दै पछिल्लो समय देशका ठूला निर्माण कम्पनी अनि गुन्डा नाइकेहरूका नाम जोड्दै स्थानीयलाई तर्साउने र सार्वजनिक जमीन हत्याउन अनेकौं प्रयास गरेका थिए ।. बारा, निजगढस्थित साबिक आदर्श गाउँ विकास समिति वडा नं ८ हालको निजगढ नगरपालिका–९ स्थित ८ (क) कित्ता नं १३०, बकैयापुलको दक्षिणी–पश्चिमी ड्याम र पूर्व–पश्चिम महेन्द्र राजमार्गको दक्षिणतर्फ जोडिएको दुई बिघा सात कट्ठा १७ धुर सार्वजनिक जमीनलाई व्यक्तिको नाउँमा जग्गाधनी पुर्जा बनाइ हडप्न खोजिएको थियो ।. यो जग्गा साबिक निजगढ गाउँपालिका वडा नं ८ (क) कित्ता नं १३० र सोबाट विभिन्न समयमा कित्ताकाट भई गएको कित्ता नं १७३, १७४, १७५ र १७६ को जग्गा दुई बिघा सात कट्ठा १७ धुर निजगढ गाविस साबिक फिल्डबूकमा समेत पर्ति गौचरन जनिएको र सार्वजनिकरूपमा प्रयोग हुँदै आएको थियो । सो अवैध कार्य बदर गरी पुनः सार्वजनिक कायम गराउन निजगढका नागरिकले निजगढ सार्वजनिक सरोकार समिति गठन गरेर माग राख्दै आएको थियो ।. सो जमीनलाई २०३७ सालमा हेटौंडा चिसापानी सट्टा भर्नाको क्रममा हेटौंडाका शेरबहादुर श्रेष्ठ, भवानीदेवी लम्साल, इन्द्रबहादुर बनेपालीले जग्गाधनी प्रमाण पूर्जा लिएको प्राप्त प्रमाणबाट देखिन्छ । उक्त सार्वजनिक जमीन मिलेमतोमा व्यक्तिले जग्गाधनी पूर्जा झिकेको निजगढका विभिन्न राजनीतिक दलहरूका अगुवा, समाजसेवी, बुद्धिजीवीले थाहा पाएपछि २०४३ सालदेखि नै उक्त गैरकानूनी कार्यको सशक्त विरोध हुँदै आएको र ०४८ सालमा जबर्जस्ती घेराबार लगाउँदा गाउँले मिलेर हटाएको हरि खरेल र रुद्रलाल श्रेष्ठले बताए । सार्वजनिक सन्धिसर्पन जमीन सार्वजनिक नै हुनुपर्छ भन्दै त्यस बेलाका समाजसेवी वीरबहादुर घिमिरे, नन्दीकेशर न्यौपाने, तुलसी न्यौपाने, भोजराज अधिकारी, ललित बहादुर बुढाथोकी, हरि खरेल, कृष्ण बहादुर श्रेष्ठ, रुद्रलाल श्रेष्ठलगायत अग्रसर भएका थिए ।. ज्यानकै बाजी लगाएर यस सार्वजनिक जमीनको पक्षमा लड्दै आएका थियौं । अहिले ४० वर्षपछि सार्वजनिक कायम भएको सुन्दा निक्कै खुशी लागेको त्यस बेलाका अगुवा समाजसेवीहरूले भने ।. “निरन्तर सामाजिक अगुवा भएर हिंड्न सकिएन । देख्दा–देख्दैको सार्वजनिक जमीन माफियाहरूले हात पार्न अनेकौं हतकण्डा चुपचाप हेरेर बस्न सकिएन । अन्ततः परिणाम पछिल्लो समयमा निजगढ गाविसका पूर्व अध्यक्ष एवं युवा सामाजिक अभियन्ता एकबहादुर श्रेष्ठ, पद्मबहादुर भण्डारी, कृष्णप्रसाद खरेल, दिलबहादुर लामा, शिवप्रसाद तिमल्सिना, रविराज दङ्गाललगायतको निरन्तर सङ्घर्षबाट निजगढवासीको जीत भएको हो । यस्ता विकृतिविरुद्ध सङ्र्घषलाई पछिल्ला पुस्ताहरूले पनि निरन्तरता दिनुपर्छ”– खरेलले भने ।",https://eprateekdaily.com/2022/12/11/43889
एघार वर्ष बितिसक्दा पनि पुल अधूरै,प्रमुख समाचार,प्रतीक दैनिक,"मंसिर १८, २०७९",वीरगंज,"पर्सा जिल्लाका बजियान र थरुहट क्षेत्र जोड्ने पर्सागढी नगरपालिका–९ एकटाँगामा निर्माण भइरहेको पक्की पुल ११ वर्ष पुगिसक्दा पनि अधूरै छ । पप्पु कन्स्ट्रक्शनले सडक विभागसँग २०६८ साउन २७ मा यो पुल निर्माणको ठेक्का लिएको थियो ।. ठेक्का सम्झौता अनुसार २०७० साउन २७ मा निर्माण सम्पन्न गर्नुपर्ने भएपनि अहिलेसम्म यो पुल निर्माण सम्पन्न हुन सकेको छैन । सडक विभागले रु तीन करोड ३१ लाखको लागतमा पुल निर्माणको टेन्डर आह्वान गर्दा पप्पुले रु दुई करोड १४ लाखमा सकार गरेको थियो । अहिले यो पुलको भौतिक प्रगति ४५ प्रतिशत छ भने आर्थिक प्रगति २२ प्रतिशत रहेको छ ।. पुल निर्माण नहुँदा स्थानीयलाई लामो दूरी तय गर्नुपर्ने बाध्यता अहिले पनि विद्यमान छ । यो खोलामा बर्सेनि बाढीको कारण माण्निसहरूको आवतजावत प्रभावित हुँदै आएको छ । बाढीको बेलामा गाउँलेहरूको सडक सम्पर्क पुल नबन्दा हुँदैन । पुलको विषयलाई लिएर स्थानीयले होहल्ला गरेपछि ठेकेदारले कछुवा गतिमा काम देखाउने तर अहिलेसम्म पूरा भने गरेको छैन । पुल निर्माण कार्य शुरू भएको एक दशकभन्दा बढी समय लाग्दा पनि पुल निर्माण सम्पन्न नहुँदा यस भेगका मानिसहरू अहिले निरुत्साहित भएका छन् ।. सडक विभागले समयमा कार्य सम्पन्न नभएको भनी मौखिक, लिखित ताकेताका साथ सार्वजनिक सूचना पनि प्रकाशन गर्दै आएको छ तर ठेकेदारले भने कुनै सुनवाइ गरेको छैन । ठेकेदारले भने वेल फाउन्डेशन धसाउने क्रममा सा¥हो माटो परेको र स्थानीयको विरोधका कारण काममा ढिलाइ भएको सडक विभागलाई दुईवटा कारण देखाउँदै आएको छ । ताकेता परेको बेलामा निर्माण सम्पन्न गर्ने प्रतिबद्धता जनाउने तर काम भने पूरा नगरेको अवस्था छ ।",https://eprateekdaily.com/2022/12/04/43614
"बजेट, विभिन्न नियमावली तथा समितिहरू पारित गर्दै मधेस विश्वविद्यालयको पहिलो बैठक सम्पन्न",प्रमुख समाचार,प्रतीक दैनिक,"मंसिर १६, २०७९",वीरगंज,"मधेस विश्वविद्यालयको वीरगंजमा प्रथम विश्वविद्यालय सभाको बैठक सम्पन्न भएको छ । मधेस प्रदेशका मुख्यमन्त्री एवं विश्वविद्यालयका कुलपति लालबाबूराउत गद्दीले बैठकको उद्घाटन गर्दै विश्वविद्यालय स्थापना तथा उपकुलपति नियुक्तिमा आएको कठिनाइको चर्चा गर्दै विधेयकबाट ऐन ल्याउनुपरेको बताए । उनले मधेस विश्वविद्यालय देशमैं उत्कृष्ट हुने खालको योजना, रणनीति ल्याउन जोड दिएका थिए ।. बैठकमा उपकुलपति डा दीपक शाक्यले सहभागीहरूलाई स्वागत गर्दै नीति तथा कार्यक्रम प्रस्तुत गरेका थिए । उनले वैशाख १४ गते मधेस प्रदेशको सभाद्वारा वीरगंजमा केन्द्रीय कार्यालय रहने गरी विश्वविद्यालय स्थापना भएको र आफ्नो कार्यकालको पहिलो सभा भएको बताए । उनले विश्वविद्यालयलाई उच्च लक्ष्यका साथ अघि बढ्न कुलपति, सहकुलपतिप्रति आभार व्यक्त गर्दै मधेस प्रदेशमा गुणस्तरीय प्रतिस्पर्धी र जीवनोपयोगी शिक्षा प्रदान गर्न रणनीतिक योजना तर्जुमा गरी व्यवस्थित कार्यान्वयनका लागि चुनौतीको रूपमा आफूले स्वीकार गरेको बताए ।. कार्यक्रममा विश्वविद्यालयका रजिस्ट्रार विजयकुमार यादवले उपकुलपतिद्वारा प्रस्तुत नीति तथा कार्यक्रममा समावेश कार्यक्रमहरू, विश्वविद्यालयको रणनीतिक योजनाको तयारी, शैक्षिक प्राज्ञिक कार्यक्रमहरूको तर्जुमा, विद्यमान भौतिक पूर्वाधारको शुद्धीकरण र थप आवश्यक भौतिक पूर्वाधार निर्माण कार्यलाई प्राथमिकतामा राखेर आर्थिक वर्ष २०७९/८० को लागि अनुमानित १० करोड रुपैयाँको बजेट प्रस्तुत गरेका थिए ।. कार्यक्रममा सामाजिक विकासमन्त्री तथा सहउपकुलपति नवलकिशोर साहले विश्वविद्यालयमा पदाधिकारीहरूको चयन जाति, धर्म र भूगोलभन्दा योग्य व्यक्तिको चयन गर्दा झेल्नुपरेको कठिनाइको चर्चा गरेका थिए ।. विश्वविद्यालयको कार्यक्रम तथा नियमावली बनाउन आफ्नो अमूल्य योगदान दिएका मध्यपश्चिम विश्वविद्यालयका निवर्तमान उपकुलपति प्राडा उपेन्द्रकुमार कोइरालाले स्पष्ट विचार, ठोस कार्यनीति र अपूर्व जाँगरका साथ इमानदारीपूर्वक काम गर्ने हो भने मधेस विश्वविद्यालय देशको उदाहरणीय विश्वविद्यालय बन्ने कुरा बताए । त्यस्तै, अर्का वक्ता टङ्कप्रसाद दुलालले नियमावली बनाउने सन्दर्भ कोट्याएका थिए ।. कार्यक्रममा मधेस विश्वविद्यालयका सभासद्हरूका साथै वीरगंजका उद्योगी, शिक्षाक, प्राध्यापक, पत्रकार तथा समाजसेवीहरूको सहभागिता थियो ।",https://eprateekdaily.com/2022/12/02/43524
पराल बिक्री गर्न पाउँदा किसानहरू खुशी,प्रमुख समाचार,प्रतीक दैनिक,"मंसिर १७, २०७९",सेढवा,"पर्साको ग्रामीण भेगमा सडकको विकास भएसँगै धानको पराल बिक्री गर्न पाउँदा किसानहरू खुशी भएका छन् ।. ग्रामीण भेगमा हुलाकी सडक अन्तर्गत पोखरिया–लङ्गडी–भिस्वा सडक, वीरगंज–ठोरी सडकखण्ड, जनता सडक, थरुहट सडकखण्डको निर्माणसँगै कृषि उत्पादन देशका अन्य भागसम्म पुग्न थालेका छन् ।. यसअघि यस भेगका किसानले धानको पराल, गहुँको छवाली, रबीबालीका भुस त्यतिकै जलाएर नष्ट गर्ने गरेका थिए । तर अहिले यी सबै पदार्थ बिक्री हुन थालेका छन् । धोबिनी गाउँपालिका–३ हरिहरपुरका किसान रामजनमप्रसाद कुर्मीका अनुसार व्यापारीहरूले खेतबाट पराल खरीद गरी लैजाने गरेका छन् । विगतमा वस्तुभाव बढी भएकाले तिनीहरूको लागि राख्ने र बढी भएको पराललाई खेतमैं जलाएर नष्ट गर्ने गरेको उनले बताए । तर अहिले सो पराल बिक्री गरेर आम्दानी भइरहेको किसान कुर्मीले खुशी व्यक्त गरे ।. जगरनाथपुर गापा–६ का किसान गुलाबप्रसाद यादवले पराल बेचेर खासै धेरै आम्दानी नभए पनि गहँुबालीको लागि खेत जोताइ र रासायनिक मलको खर्च टार्न सकिने बताए । व्यापारीहरूले ज्यामी लगाएर पराल ओसार्ने भएकाले बिक्री गर्न सहज भएको यादवले बताए । तर यसरी बिक्री गर्दा दाम राम्रो नलाग्ने गरेको यादवको भनाइ छ । हार्भेस्टर मेशिनबाट कटानी गरेको धानको पराल आफैंले जम्मा गर्दा महँगोमा पराल बिक्री हुने गरेको यादव बताउँछन् ।. जीराभवानी गापा–२ सेढवाका किसान प्रदीपदास थारूले व्यापारीहरूले यस भेगका किसानहरूलाई ठग्ने गरेको आरोप लगाए । उनले परालको मात्रा धेरै भएका व्यापारीहरूले सर्वसाधारण किसानहरूलाई ठग्ने गरेको उनको बुझाइ छ । खेत, घर, खलियानमा पुगेर पराल खरीद गर्नेहरूले किसानसँग सस्तोमा खरीद गरेर व्यापारीलाई बढीमा बिक्री गर्दै आएका छन् । परालको मूल्य सस्तो भएको कारण कतिपय किसानहरूले अहिले पराल बिक्री नगरी भण्डार गरेर राखेका र उचित मूल्यमा बिक्री गर्ने सोच बनाएको थारूले बताए ।. जीराभवानी गापा–२ वसन्तपुरका उपेन्द्र यादवले आफैंले ज्यामी लगाइ पराल खरीद गरी ठोरी क्षेत्रका वस्तुभाउ पालेका किसानलाई बिक्री गर्दै आएको बताए ।. जीतपुरसिमरा उपमहानगरपालिका– १० निवासी व्यापारी महेश मण्डलले चितवन, काठमाडौंसम्म माग भए अनुसार पराल, छवाली तथा रबीबालीको भुस खरीद गरी पु¥याउने गरेको बताए । परालको चाङ हेरेर किसानहरूले मूल्य तोक्ने र सो अनुसार तोलमोल गरी खरीद गर्ने गरेको व्यापारी मण्डलले बताए । यी पराल तथा भुसलाई शहरमा खोलिएका गाईभैंसी फर्ममा पनि बिक्री गर्ने गरेको उनले बताए ।",https://eprateekdaily.com/2022/12/03/43563
"ठक्करबाट व्यापारीको मृत्यु, सहमतिपछि यातायात र पसल खुल्यो",प्रमुख समाचार,प्रतीक दैनिक,"मंसिर १२, २०७९",गरुडा,"सोमवार एकाबिहानै प्रातः भ्रमणमा निस्केका गरुडाका एकजन व्यापारीको यातायात साधनको ठक्करले मृत्यु भएको छ । अज्ञात सवारीसाधनले ठक्कर दिई गरुडा नगरपालिका–४ का ४८ वर्षीय गल्ला व्यवसायी राजनारायणको मृत्यु भएको हो ।. सधैं एकाबिहानै प्रातः भ्रमणमा निस्कने साहलाई इलाका प्रहरी कार्यालय, गरुडादेखि उत्तरतिर सडकमा अज्ञात सवारीसाधनले ठक्कर दिएको थियो । बेहोश अवस्थामा प्रहरीले उद्धार गरी प्रादेशिक अस्पताल पु¥याउँदा चिकित्सकले व्यापारी साहलाई मृत घोषणा गरेका थिए ।. आफन्तलाई जानकारी नगराइ व्यापारी साहलाई गौर अस्पतालमा पु¥याएको तथा ठक्कर दिने सवारीसाधन र चालकलाई प्रहरीले नियन्त्रणमा लिन नसकेको भनी आफन्तहरूको सहभागितामा गरुडा बजार व्यवसायीहरूले बन्द गराएका थिए । बीच सडकलाई नै अवरुद्ध पारी स्थानीय सबै पसल पनि बन्द गराएका व्यवसायीहरूले ठक्कर दिने सवारीसाधन र चालकलाई तत्काल नियन्त्रणमा लिनुपर्ने माग राखेका थिए ।. गरुडा नगरपालिकाका प्रमुख कन्थमणिप्रसाद कलवारसमेतको रोहबरमा इप्रका, गरुडामा पीडित परिवारसँग छलफल भएपछि अवरुद्ध सडक र पसलहरू सञ्चालनमा आएका थिए ।. ४८ घण्टाभित्र प्रहरीले ठक्कर दिने सवारीसाधन तथा सवारी चालकको बारेमा अनुसन्धान गरी कानूनी दायरामा ल्याउने सहमति भएको नगरप्रमुख कलवारले जानकारी गराएका छन् ।. सडक अवरुद्ध पारी स्थानीयवासी प्रदर्शनमा उत्रेपछि नेपाल प्रहरी तथा सशस्त्र प्रहरी व्यापक मात्रामा परिचालन गरिएको थियो ।. सोमवार साँझदेखि गरुडा बजारको अवस्था सामान्य भएको छ ।",https://eprateekdaily.com/2022/11/28/43299
पर्सामा समानुपातिक मतगणनामा काङ्ग्रेस पहिलो,प्रमुख समाचार,प्रतीक दैनिक,"मंसिर ११, २०७९",पोखरिया,"प्रतिनिधिसभा तथा प्रदेशसभा सदस्य निर्वाचनमा पर्सा जिल्लाबाट समानुपातिकतर्फ नेपाली काङ्ग्रेसले सबैभन्दा बढी मत ल्याएको छ ।. प्रतिनिधिसभाको समानुपातिकमा काङ्ग्रेसले ६६ हजार ६७५ मत प्राप्त गरेको छ । यसैगरी, दोस्रो स्थानमा नेकपा एमालेले ४२ हजार ९७५ र तेस्रोमा जनता समाजवादी पार्टी (जसपा)ले ३८ हजार ४२१ मत पाएको छ ।. यसैगरी, राप्रपाले २० हजार ८७३, नेकपा माओवादी केन्द्रले १३ हजार २७४ र राष्ट्रिय स्वतन्त्र पार्टीले सात हजार ५५१ मत पाएर क्रमशः चौथो, पाँचौं र छैटौं भएका छन् ।. नेकपा (एकीकृत समाजवादी)ले पाँच हजार ७३१, लोकतान्त्रिक समाजवादी पार्टी (लोसपा)ले पाँच हजार ४३ र जनमत पार्टीले तीन हजार ९१९ मत पाएर सातौं, आठौं र नवौं स्थानमा छन् ।. यसैगरी, प्रदेशसभाको समानुपातिकमा नेकाले ६३ हजार ८६१ मत पाएर पर्सामा पहिलो स्थान बनाएको छ ।. जसपा ४१ हजार ६२७, एमाले ४१ हजार ३०७ मतसहित क्रमशः दोस्रो र तेस्रो भएका छन् । राप्रपा १७ हजार १७३, माओवादी केन्द्र ११ हजार ३१३, जनमत पार्टी सात हजार २५४ मत पाएर क्रमशः चौथो, पाँचौं र छैटौं स्थानमा छन् ।. नागरिक उन्मुक्ति पार्टीले छ हजार ६६२, नेकपा (एकीकृत समाजवादी)ले छ हजार ९४, लोसपाले चार हजार ८०५ र नेपाल सङ्घीय समाजवादी पार्टीले चार हजार १८१ मत पाएका छन् ।. २०७४ मा जसपा पहिलो. २०७४ सालको आमनिर्वाचनमा पर्सा जिल्लाबाट समानुपातिकतर्फ प्रतिनिधिसभा तथा प्रदेशसभा सदस्यमा जसपा पहिलो स्थानमा थियो । उसले प्रतिनिधिसभामा ५३ हजार ८२१ र प्रदेशसभामा ५१ हजार २२० मत पाएको थियो ।",https://eprateekdaily.com/2022/11/27/43243
"रौतहटको मतगणना सकियो, बारामा अझै जारी",प्रमुख समाचार,प्रतीक दैनिक,"मंसिर ९, २०७९",वीरगंज,"रौतहट जिल्लामा मतगणना सकिएको छ र चार प्रतिनिधि सभा र आठ प्रदेशसभा सदस्यको निर्वाचन परिणाम सार्वजनिक भएको छ भने बारा जिल्लामा एकप्रतिनिधिसभा सदस्य र दुई प्रदेशसभा सदस्यको मतगणना अझै जारी छ ।. पर्सामा बिहीवार प्रत्यक्षतर्फको मतगणना सकिएको थियो भने समानुपातिकतर्फको मतगणना आज शुक्रवार सकिने गरी गणना जारी छ । रौतहट जिल्लामा भने प्रत्यक्षतर्फको मतगणना शुक्रवार सकिएको हो ।. आज घोषित मत परिणाम अनुसार क्षेत्र नं २ को प्रतिनिधिसभा सदस्यमा स्वतन्त्र उम्मेदवार किरण साहले नेकाका उम्मेदवार महमद फिर्दोश आलमलाई ४,५९४ मतान्तरले पराजित गरे । साहले ३२,८४२ मत ल्याए भने आलमले २८ हजार २४८ मत ल्याए ।. यसैगरी क्षेत्र नं ३ बाट पनि स्वतन्त्र उम्मेदवार प्रभु साह आफ्ना निकटतम प्रतिद्वन्द्वी स्वतन्त्र उम्मेदवार ओमप्रकाश जयसवाललाई ७,२३७ मतान्तरले पराजित गरेर दोस्रोपटक प्रतिनिधिसभा सदस्य निर्वाचित भएका छन् । उनले ३२,२३७ मत पाए भने जसवालले २५,२०० मत पाएका थिए । रौतहट जिल्लाको अन्य उम्मेदवारहरूको मत परिणाम बिहीवार घोषणा गरिएको थियो ।. बारा जिल्लामा भने अझै मतगणना जारी छ ।. प्रतिनिधिसभा सदस्यका लागि क्षेत्र नं २ मा मतगणना भइरहेको छ भने प्रदेशसभा सदस्यका लागि क्षेत्र नं १ (१) र क्षेत्र नं ३ (२) को मतगणना जारी छ ।. प्रतिनिधिसभा सदस्यमा माओवादी केन्द्रका शिवचन्द्र कुशवाहाले ११,०२५ मतले अग्रता बनाएका छन् भने उनका निकटतम प्रतिद्वन्द्वी जसपाका रामसहाय यादवले १०,६८४ मतले पछ्याइरहेका छन् ।. प्रदेशसभा सदस्य १(१) मा एमालेका त्रिलोकी चौधरी १६,७९८ मतले अगाडि छन् भने दोस्रोमा नेकाका रमेश दङ्गालले १४,२७० मत ल्याएका छन् ।. यसैगरी क्षेत्र नं ३–२ मा एमालेका महमद सगीर ७,७६९ मतले अगाडि छन् भने दोस्रोमा जसपाका पारसप्रसाद साह ७,५११ मतले पछ्याइरहेका छन ।. आज भएको मत परिणाममा प्रतिनिधिसभामा क्षेत्र नं १ बाट अच्युत मैनाली ३९,१९५ मत पाएर विजयी भए भने उनका निकटतम प्रतिद्वन्द्वी नेका उमाकान्त चौधरीले ३०,०५९ मत पाए ।. यसैगरी क्षेत्र नं २ बाट एमालेकै ज्वाला साह २०,२४१ मत ल्याएर विजयी भइन् । उनका निकटतम प्रतिद्वन्द्वी जसपाका रामबाबूप्रसाद यादवले १७,२६१ मत पाए ।. प्रदेशसभातर्फ आज भएको मत परिणाम घोषणानुसार क्षेत्र नं १ (२) बाट जसपाका सरोज यादव १५,९२७ मत पाएर विजयी भए । उनका निकटतम प्रतिद्वन्द्वी नेकाका नागेन्द्र साहले ११,०४० मत पाए ।. यसैगरी क्षेत्र नं २ (१) बाट स्वतन्त्र उम्मेदवार शारदाशङ्कर कलवारले ९,२९५ मत पाएर विजयी भए भने निकटतम प्रतिद्वन्द्वी एमालेका बलवीर चौधरीले ६,८६७ मत पाए । बाँकी क्षेत्रको मत परिणाम बिहीवार सार्वजनिक भइसकेको छ ।",https://eprateekdaily.com/2022/11/25/43143
"पर्सेली किसानहरू गहुँबालीमा व्यस्त, मलको अभाव टरेन",प्रमुख समाचार,प्रतीक दैनिक,"मंसिर १०, २०७९",सेढवा,"धानबालीपछि अर्को मुख्य बाली गहुँ छर्न अहिले किसानहरूलाई भ्याइनभ्याइ भएको छ ।. किसानहरू यतिखेर गहुँ रोप्नका लागि आवश्यक उन्नत जातको बीउ, रासायनिक मल, खेतको सरसफाइ तथा जोताइमा लागेका छन । किसानहरूले खेतमा भएका पराल तथा ठुटा जलाउनुका साथै जोताइ गर्न, पानीको मात्रा कम भएको जग्गामा सिंचाइ गर्न व्यस्त छन् ।. यसका साथै जीराभवानी र पटेर्वासुगौली गाउँपालिकाले किसानहरूका लागि ५० प्रतिशत अनुदानमा विजय, एनएल र गौतम प्रजातिका उन्नत बीउ वितरण गर्दा किसानहरूलाई सहज भएको छ । तर कतिपय किसानहरूले यी जातका बीउबाट राम्रो उत्पादन नभएको भन्दै भारतीय बजारबाट हाइब्रिड जातका गहुँका बीउ खरीद गरी ल्याएका छन् । यी जातका गहुँको बीउबाट प्रतिकट्ठा डेढदेखि दुई मनसम्म उत्पादन हुने किसानहरूले बताए ।. हाइब्रिड जातको बीउबाट प्रतिकट्ठा अढाई मनदेखि पाँच मन गहुँ उत्पादन हुने गर्छ । भारतीय बजार भङ्गाहा, इनर्वा, मैनाटाड, सिकटाबाट नेपाली किसानहरूले श्रीराम ३०३, सुपर ३०३, ए वन ३०३ ब्रान्डका भारतीय गहुँका बीउ ल्याइरहेका छन् । यी बीउको मूल्य प्रतिकिलो ५५ देखि ८० भारु पर्छ ।. किसानहरूले रासायनिक मलका लागि सास्ती भोग्नुपरेको गुनासो गरेका छन् । कतिपय किसानहरूले नेपाल सरकारको अनुदानको मल आउने आशा कम भएको भन्दै भारतीय बजारबाट मल ल्याएका छन् । केही किसानहरूले मात्र यहाँको कृषि सहकारी संस्थाबाट मल लिन सकेका छन् । भारतीय बजारबाट मल ल्याउँदा डिएपी प्रतिबोरा तीन हजार १००, युरिया प्रतिबोरा एक हजार ५०, पोटास तीन हजार ३५० रुपैयाँ पर्न जान्छ ।. कृषि सहकारीबाट मल लिंदा डिएपी प्रतिबोरा दुई हजार ५००, युरिया एक हजारमा पाउने गरेका छन् ।. जीराभवानी गाउँपालिका–२ सेढवामा रहेको मारुतीनन्दन कृषि सहकारीका सञ्चालक सत्यनारायण साहले डिएपी र युरिया मल ल्याइरहेको बताए ।. ठोरी गापा–५ मा रहेको हाम्रो चौतारी कृषि सहकारी संस्थाका अध्यक्ष रूपबहादुर श्रेष्ठले सो क्षेत्रमा तोरी र सुर्ती बाली बढी लगाएको हँुदा बढी भएका रासायनिक मल अन्य पालिकाका किसानहरूलाई वितरण गरेको बताए ।. कृषि सामग्री कम्पनीले भारतबाट ३० हजार मेट्रिक टन युरिया मल भित्रिने क्रम शुरू भएको र जिटुजीको माध्यमले भारतबाट थप ३० हजार मल ल्याउने तयारी भइरहेको बताइरहँदा पर्सेली किसानहरू भने मलको अभाव झेलिरहेका छन् ।. उनीहरूलाई सहकारीमार्फत सहजरूपमा मल उपलब्ध गराउनुपर्नेमा बिचौलियाहरूले यो समयमा चलखेल गरी लुकाउने र महँगो मूल्यमा बिक्री गर्ने परिपाटी छ ।. अहिले पनि सहकारीको माध्यमबाट वितरण गरिएको सूची कृषि सामग्री कम्पनीमा भएपनि ती सहकारीले भने किसानसम्म मल पु¥याउन सकेका छैनन् र नेपाली किसानहरू भारतीय मल महँगो मूल्यमा खरीद गर्न बाध्य छन् ।",https://eprateekdaily.com/2022/11/26/43184
ठोरी भारतीय र भिखनाठोरी नेपालीका कारण गुल्जार,प्रमुख समाचार,प्रतीक दैनिक,"मंसिर १५, २०७९",ठोरी,"पर्सा जिल्लाको ठोरी गाउँपालिकाको ठोरी बजार भारतीयहरूका कारण चलेको छ भने भारतको भिखनाठोरी र मानपुर बजार नेपालीहरूका कारण चलेको छ ।. भारतीयहरू ठोरी आउने र पिकनिक मनाउने गरेका छन् ।. भारतको भिखनाठोरी, जमुनिया, सुभद्रा, नरकटियागंज, मानपुरवासीहरू प्रत्येक साता बिदा, चाडपर्व, उत्सवमा ठोरीमा आउने र पिकनिक मनाउने गरेका छन् ।. भारत, बिहार राज्यमा करीब एक दशकदेखि मदिरा निषेध भएपछि भारतीय सीमावर्ती क्षेत्रबाट मदिरासेवनको लागि ठोरी आउने क्रम बढेको छ । पहिले एक/दुई वटा मदिरापसल रहेको ठोरीमा अहिले दुई दर्जनभन्दा बढी मदिरापसल सञ्चालनमा छन् भने त्यसको मुख्य ग्राहक भनेको भारतीय हुन् । भारतबाट बिहानदेखि साँझसम्म मदिरासेवनको लागि आउने एकथरी पर्यटक छन् भने अर्कोथरी पिकनिक मनाउने, घुमफिर गर्ने पर्यटकहरू पनि छन् ।. हुलाकी सडक निर्माण भएपछि ठोरीमा आन्तरिक पर्यटकको पनि वृद्धि भइरहेको छ । अहिले आन्तरिक पर्यटक २० प्रतिशत बढेको बताउँदै ठोरी गापा–२ का अध्यक्ष अमृतकृष्ण सापकोटाले ठोरी आउने पर्यटकमध्ये ८० प्रतिशत भारतीय र २० प्रतिशत आन्तरिक पर्यटक रहेको बताए । उनले सीमावर्ती क्षेत्रमा जाडोयाममा भारतीय सुरक्षाकर्मीले साँझ ६ बजे र गर्मीयाममा साँझ ७ः३० बजेसम्म सीमा वारिपारि गर्न दिने गरेकाले सोही अनुसार नेपाली र भारतीयहरू सीमा वारपार गर्ने गरेको बताए ।. भारतको भिखनाठोरी र मानपुर बजार नेपालीहरूका कारण बढी मात्रामा चलेको छ । मानपुरमा सोमवार र भिखनाठोरीमा बिहीवार बजार लाग्ने गर्छ । बजारको बेला नेपालीहरू हरियो तरकारी र अन्य बेला कपडा, खाद्यान्न, विद्युतीय सामग्री, भाँडाकँुडा, कस्मेटिक सामान खरीदका लागि जाने गरेका छन् ।. ठोरीको बजार भारतीयहरूको कारण गुलजार छ भने भिखनाठोरी र मानपुर बजार नेपालीहरुको कारण गुलजार छ ।. ठोरीमा बसोबास भएदेखि यसैगरी नेपालीहरू भारत जाने र भारतीयहरू नेपाल आउने क्रम जारी रहेको वडाध्यक्ष सापकोटाले बताए ।",https://eprateekdaily.com/2022/12/01/43456
गत वर्षको तुलना ०.३ प्रतिशतले धान उत्पादन घट्यो,प्रमुख समाचार,प्रतीक दैनिक,"मंसिर १४, २०७९",वीरगंज,"पर्सा जिल्लामा यस वर्ष धानखेती गत वर्षको तुलनामा ०.३ प्रतिशतले घटेको कृषि ज्ञान केन्द्र, पर्साका बाली अधिकृत सुरेशप्रसाद चौरसियाले बताएका छन् । उनले आव २०७८/७९ मा चैते धान तीन हजार ५५० हेक्टर जमीनमा लगाइएकामा १८ हजार ८१५ मेट्रिक टन उत्पादन भएको बताए ।. यसैगरी, भदैया धान आठ हजार ५६० हेक्टरमा लगाइएकामा ४६ हजार २५४ मेटन उत्पादन भएको तथा अगहनी धान ३५ हजार २० हेक्टरमा लगाइएकामा एक लाख ६८ हजार ९६ मेटन उत्पादन भएको बताए । सो अनुपातमा यस वर्ष ०.३ प्रतिशतले घटेको बाली अधिकृत चौरसियाले बताए ।. उनले यस वर्ष चैते धान तीन हजार ५५० हेक्टरमा लगाइएकामा उत्पादन भने १९ हजार ५२५ मेटन भएको बताए । गत वर्षभन्दा चैते धान यस वर्ष बढी उब्जनी भएको उनले जानकारी गराए ।. यसैगरी, भदैया धान आठ हजार ५६० हेक्टरमा लगाइएकामा ४४ हजार ५१२ मेटन उत्पादन भएको र यो धानको उत्पादनमा गत वर्षको तुलनामा ०.३ प्रतिशतले कमी आएको उनले बताए ।. यसैगरी, अगहनी धान ३५ हजार २० हेक्टरमा खेती भएकामा एक लाख ५७ हजार ५९० मेटन उत्पादन भएको बताए । यो धान गत वर्षको तुलनामा ०.३ प्रतिशतले घटेको बाली अधिकृत चौरसियाले बताए ।. भदैया र अगहनी धानखेतीको उत्पादनमा कमी आउनुका कारण बीउ रोप्ने बेलामा सिंचाइ सुविधामा कमी, समयमा वर्षा नभएको र मल उपलब्ध नभएको बताए । उनले यस वर्ष यी दुवै धानको खेतीमा गत वर्षको तुलनामा निकै कमी आउने आशा गरिए पनि अन्तिम समयमा सिंचाइ गर्ने बेलामा वर्षा भएको कारण थोरै मात्र उत्पादन घटेको बताए । बाली अधिकृत चौरसियाले अहिले गहुँबाली २५ प्रतिशत रोपाइँ भएको र रोपाइँको क्रम जारी रहेको बताए ।",https://eprateekdaily.com/2022/11/30/43403
"थोरैले जमानत जोगाए, धेरैले गुमाए",प्रमुख समाचार,प्रतीक दैनिक,"मंसिर १९, २०७९",वीरगंज,"जिल्ला निर्वाचन कार्यालय, पर्साले प्रतिनिधिसभा निर्वाचनमा पर्सा जिल्लाबाट राजनीतिक दलतर्फका २२ जनाको र स्वतन्त्र २२ जना गरी ४४ जनाको जमानत जफत भएको जनाएको छ ।. कार्यालयका सूचना अधिकारी अरुणकुमार ठाकुरले पर्सा क्षेत्र नं १ मा राजनीतिक दलका नौ र स्वतन्त्र १० जना गरी १९ जना, क्षेत्र नं २ मा राजनीतिक दलका छ र स्वतन्त्र तीन गरी नौजनाको जमानत जफत भएको तथा क्षेत्र नं ३ मा राजनीतिक दलका तीन र स्वतन्त्र पाँच गरी आठजना र क्षेत्र नं ४ मा राजनीतिक दल र स्वतन्त्र चार/चारजना आठजनाको जमानत जफत भएको बताए ।. यसैगरी, उनले प्रतिनिधिसभाका चारवटा क्षेत्रबाट राजनीतिक दलबाट आठजना र स्वतन्त्र एकजना गरी नौजनाले मात्र जमानत जोगाउन सकेको बताए ।. प्रदेशसभामा क्षेत्र नं १ (१)बाट राजनीतिक दलका नौ र स्वतन्त्रका १० गरी १९ जनाको जमानत जफत भएको उनले बताए । यसैगरी, १ (२) मा राजनीतिक दलका पाँच र स्वतन्त्रका १२ गरी १७ जनाले जमानत जोगाउन सकेनन् । क्षेत्र नं २ (१)बाट राजनीतिक दलका दुई, स्वतन्त्र पाँच, क्षेत्र नं २ (२) बाट राजनीतिक दलका दुई, स्वतन्त्रका आठजना उम्मेदवारले जमानत गुमाएका छन् ।. यसैगरी, क्षेत्र नं ३ (१)बाट राजनीतिक दलका दुई, स्वतन्त्रका पाँच, ३ (२)बाट राजनीतिक दलका दुई, स्वतन्त्रका १० जनाले जमानत जोगाउन नसकेको सूचना अधिकारी ठाकुरले बताए ।. क्षेत्र नं ४ (१)बाट राजनीतिक दलका पाँच, स्वतन्त्रका दुई, ४ (२)बाट राजनीतिक दलका पाँच र स्वतन्त्रका चारजनाले जमानत गुमाएको उनले बताए ।. प्रदेशसभामा राजनीतिक दलका ३२ र स्वतन्त्रका ५६ गरी पर्सा जिल्लाबाट ८८ जनाले जमानत गुमाएको तथा राजनीतिक दलका १९ र स्वतन्त्रका छ गरी कुल २५ जनाले मात्र जमानत जोगाउन सकेको सूचना अधिकृत ठाकुरले बताए । उनले समानुपातिकतर्फ पर्सामा प्रतिनिधिसभाका चार क्षेत्रबाट दुई लाख ३६ हजार ६५० मत खसेकामा ११ हजार ३३७ मत बदर भएको तथा दुई लाख २५ हजार २०३ मत मात्र सदर भएको बताए । प्रतिशतको हिसाबले खसेको मत ४८.४१ र बदर मतको सङ्ख्या ४.७९ प्रतिशत रहेको सूचना अधिकृत ठाकुरले जानकारी गराए ।. प्रदेशसभामा समानुपातिकतर्फ दुई लाख ३७ हजार ४१७ मत खसेकाराजनीतिक दलकामा १५ हजार ९५९ मत बदर भएको र दुई लाख २१ हजार ४५८ मत सदर भएको उनले बताए । प्रतिशतको हिसाबले खसेको मत ६८.६३ प्रतिशत र बदर मत ६.७२ प्रतिशत रहेको सूचना अधिकारी ठाकुरले बताए ।",https://eprateekdaily.com/2022/12/05/43667
"महानगरले कृषि र गैरकृषिको जमीनको वर्गीकरण गर्दै, कित्ताकाटको लागि सरकारी मापदण्ड अनुसार ८ धुर तोक्दै",प्रमुख समाचार,प्रतीक दैनिक,"मंसिर १३, २०७९",वीरगंज,"सरकारले कृषियोग्य जग्गा प्लटिङ गरेर बिक्री नहोस् भनेर केही वर्षअगाडि जारी गरेको भूउपयोग नियमावली अनुसार जग्गाको वर्गीकरण गर्ने कुरामा वीरगंज महानगरपालिकामा आजदेखि बोर्ड बैठक बसेर निर्णयको तयारी गरेको छ ।. सरकारले ७५३ वटा पालिकालाई यही मङ्सिर २३ गतेभित्र दश किसिमले जग्गा वर्गीकरण गर्न निर्देशन दिए अनुरूप वीरगंज महानगरपालिकाले मङ्गलवार बोर्ड बैठक गरेर यस सम्बन्धमा वडागतरूपमा प्रतिवेदन बुझ्ने र सोही अनुरूप निर्णय गर्ने महानगर स्रोतले जनाएको छ । महानगरपालिकाले ३२ वटै वडापालिकालाई आआफ्नो प्रतिवेदन पेश गर्न र सो प्रतिवेदनको आधारमा बोर्ड बैठकले निर्णय गर्नेछ । स्रोतका अनुुसार महानगरका वडा नं १ देखि १६ सम्म गार्हस्थ्य र औद्योगिकमा वर्गीकरण हुने र सोबाहेकका वडाहरूलाई गार्हस्थ्य, कृषि, औद्योगिकलगायतमा वर्गीकरण गर्ने तयारी छ ।. सरकारले दिएको समयसीमामा महानगरपालिकाको बोर्ड बैठकले वीरगंज महानगरपालिकामा रहेका जग्गाहरूमध्ये सरकारले तोके अनुसार नै गार्हस्थ्यको लागि कम्तीमा पौने आठ धुर जग्गाको कित्ताकाट गर्ने निर्णय हुन लागेको बताइन्छ । यसो गर्दा पनि महानगरपालिकाको प्राविधिक र नापी शाखाका अमिन स्थलगत निरीक्ष्Fण गरेर मात्र कित्ताकाटको लागि सिफारिश गर्न सक्ने प्रावधान लागू गरेको छ । कृषियोग्य जमीन कित्ताकाट नहोस् भन्ने अभिप्रायले यस्तो निर्णय भएको एकजना वडाध्यक्षले बताए ।. सरकारले भूउपयोग नियमावली जारी गरे पनि महानगरपालिकालगायत पर्सा जिल्लाका १४ वटै पालिकाले यसको संरक्ष्Fण नगर्दा पर्सा जिल्लाको कित्ताकाट लामो समयदेखि प्रभावित हुँदै आएको छ । कित्ताकाट नहुँदा मेन्टेनेन्स, नापीशाखा र नापी कार्यालयको काम प्रभावित भएको छ र राजस्व सङ्कलन पनि कम भएको छ ।. सरकारले गत जेठ २७ गतेदेखि भूउपयोग नियमावली अन्तर्गत जग्गा वर्गीकरण नगरेका पालिकाहरूलाई कित्ताकाट गर्न निषेध गरेको थियो । सोही कारण पर्सा जिल्लाका १४ वटै पालिकामा जग्गा कित्ताकाट रोकिएको हो । भूमिसुधार तथा मालपोत कार्यालय, पर्साले हाल ३०–३५ वटा मात्र रजिस्टे«शन पारित गर्दै आएको छ । ससीम (साँध–सिमाना छुट्टिएको) जग्गा मात्र रजिस्टे«शन हुँदै आएको छ । अहिले मालपोत कार्यालय, पर्सामा कित्ताकाट रोकिएको कारण दृष्टिबन्धक, मुद्दा र हालसाबिकका जग्गाहरूको काम मात्र भइरहेका छन् ।. वार्षिक रजिस्टे«शनबाट मात्र ९० करोड राजस्व सङ्कलन हुने गरेको थियो र सोबाट महानगरलाई ४० प्रतिशत अनुदान सहयोग प्राप्त हुन्थ्यो । मेन्टेनेन्स नापी शाखामा दैनिक पाँच सयभन्दा बढी कित्ताकाट हुने गरेको तर अहिले रोकिएको कारण काम ठप्प भएको नापी शाखाका प्रमुख नारायण श्रेष्ठले बताए । अहिले कित्ताकाटबाहेक नापीमा नक्शा प्रिन्ट, संशोधन र फिल्डबूक उतारका कार्य मात्र भइरहेको छ । पालिकाहरूले कृषियोग्य अथवा गैरकृषि जग्गा वर्गीकरण नगर्दा यो समस्या आएको हो । अहिले समयसीमा नजीकिंदै जाँदा महानगरपालिका मात्र तातेको छ । बाँकी १३ वटा पालिकामा यससम्बन्धी गतिविधि भए/नभएबारेमा जानकारी प्राप्त भएको छैन । सरकारले आवासीय जग्गाको लागि १३० वर्गमिटर (आठ धुर) र कृषि कार्यको लागि ६७५ वर्गमिटर (चार कट्ठा) जग्गा निर्धारण गरेको र यही मापदण्ड अनुसार पालिकाहरूले आफ्नो क्षेत्रका जग्गाहरूको वर्गीकरण गरेर पठाएको खण्डमा कित्ताकाट गर्न सकिने नापी प्रमुख श्रेष्ठले जानकारी गराएका छन् ।",https://eprateekdaily.com/2022/11/29/43346
"नदीजन्य पदार्थविरुद्धको रिट खारेज, निजगढ नगरपालिकाले ठेक्का लगाउन पाउने बाटो खुल्यो",प्रमुख समाचार,प्रतीक दैनिक,"मंसिर २०, २०७९",निजगढ,"निजगढ नगरपालिकामा रहेको बकैया र धन्सार खोलाबाट तत्काल अर्को आदेश जारी नभएसम्म नदीजन्य तथा खानीजन्य पदार्थ उत्खनन नगर्न नगराउन उच्च अदालत जनकपुर अस्थायी इजलास वीरगंजमा परेको रिट सोमवार खारेज भएको छ ।. छ महीनाअघि परेको रिट आज खारेज भएसँगै निजगढ नगरपालिकालाई सो खोलाको नदीजन्य पदार्थ (दहत्तर बहत्तर)को ठेक्का बन्दोबस्तीका लागि कानूनी बाटो खुलेको छ ।. अन्तरिम आदेशलाई उच्च अदालत जनकपुर, अस्थायी इजलास वीरगंजले यसअघि पेशी तोक्दै आएसँगै नदीजन्य पदार्थको उत्खनन, सङ्कलन रोकिंदै आएको थियो । जसले गर्दा भदौ महीनादेखि असोजको आधाआधीसम्ममा लगाइसक्नु पर्ने नदीजन्य तथा खानीजन्य पदार्थ उत्खनन ठेक्का लगाउन कानूनी अडचन परेको थियो ।. निजगढ नगरपालिकालाई विपक्षी बनाइ सुरजकुमार गुप्ताले दिएको निवेदन अस्थायी इजलास वीरगंजले बदर गर्दै रिट खारेज गरिदिएको हो ।. बकैया र धन्सार खोलाबाट नदीजन्य तथा खानीजन्य पदार्थ उत्खनन गर्दा बाढी, पहिरो आई तराई क्षेत्र डुबानमा परी धनजनको क्षति हुने प्रबल सम्भावना रहेको जनाउँदै अदालतमा रिट दायर भएको थियो ।. आव २०७७/७८ मा रु १६ करोड र गत वर्ष रु १३ करोडमा निजगढ नपाले नदीजन्य पदार्थको ठेक्का लगाएको थियो । स्थानीय तह निजगढ नपाले चुरे क्षेत्र, चुरे संरक्षित क्षेत्र, वन क्षेत्रको क्षेत्राधिकार मिचेर त्रुटिपूर्ण आइइई रिपोर्ट तयार गरेसँगै समस्या जटिल बन्दै आएको थियो ।",https://eprateekdaily.com/2022/12/06/43716
"मतदानमा कर्मचारी खटाउँदा भेदभावको आरोप, अदालतका अधिकांश नासु मतदान अधिकृत भएर खट्दै",प्रमुख समाचार,प्रतीक दैनिक,"मंसिर १, २०७९",वीरगंज,"प्रतिनिधिसभा तथा प्रदेशसभा निर्वाचनको लागि पर्सा जिल्लाका विभिन्न मतदान केन्द्रहरूमा मतदान अधिकृत खटाउँदा भेदभाव भएको र रकमको लेनदेन भएको आरोप लागेको छ ।. मुख्य निर्वाचन अधिकृतको कार्यालयले पर्सा जिल्लामा रहेका सरकारी कार्यालय, बैंक र सामुदायिक विद्यालयबाट कर्मचारीहरूको विवरण लिएर उनीहरूलाई खटनपटन गराएको हो । यसरी खटनपटन गराउँदा अदालतका कर्मचारीहरूले विशेष सुविधा पाएको उनीहरूलाई पदीय दायित्वभन्दा बढी जिम्मेवारी दिइएको पाइएको छ । मतदान अधिकृतमा अधिकृतहरूलाई खटनपटन गराउनुपर्नेमा अदालतका अधिकांश नायब सुब्बालाई मतदान अधिकृतको जिम्मेवारी दिइएर खटाइएको छ । अदालतका नासु तहका अधिकांश कर्मचारी खटिएका छन् भने अन्यत्र कार्यालयका एक/दुईजना नासुलाई मात्र मतदान अधिकृतको जिम्मेवारी दिइएको छ । यसो गर्नुका कारण भने अदालतका कर्मचारीहरूको मात्र हालीमुहाली नभएको देखाउनको लागि गरिएको स्रोतले जनाएको छ ।. यसैगरी, शिक्षण पेशामा आबद्धहरूलाई मतदान कार्यमा कम संलग्न गराइन्थ्यो तर यसपटक शिक्षण पेशामा रहेका धेरैजसोलाई मतदान अधिकृत, सहायक मतदान अधिकृत र सहायक कर्मचारीको रूपमा पनि खटाइएको छ ।. यसरी खटाउँदा शिक्षण पेशामा संलग्नहरूबाट प्रतिव्यक्ति रु दुई हजार असुल गरिएको स्रोतले दाबी गरेको छ । यसै कारण केही सरकारी कार्यालयका कर्मचारीहरूलाई मतदानमा खटाइएको छैन । शिक्षण पेशामा आबद्ध भएकाहरूबाट राम्रो आम्दानी भएकाले सरकारी कार्यालयका कर्मचारीहरूलाई नखटाइएको स्रोतले जनाएको छ । विवरण माग गरेर कर्मचारी नखटाउनेमा सबैभन्दा बढी हुलाकका कर्मचारीहरू छन् । हुलाक कार्यालय, पर्साबाट एकजना मात्र कर्मचारी मतदानमा खटेका छन् । यसअघिका निर्वाचनमा सो कार्यालयबाट सबै कर्मचारी मतदान कार्यमा खट्दै आएका थिए ।. उच्च अदालत जनकपुर अस्थायी इजलास वीरगंजमा कार्यरत नासुहरूमा मतदान अधिकृत भएर मदन कोइराला, दिनेश देवकोटा, अम्बराज सुनार, सन्दीप घलान, अर्जुन जोशी, डोरप्रसाद धमला, अरविन्द महतो, सञ्जयकुमार देव, टीकाराम न्यौपाने, आलोक महतो खटेका छन् ।. यसैगरी, पर्सा जिल्ला अदालतका नासुहरू मतदान अधिकृत भएर खट्नेहरूमा भुलेन्द्र राम, सरोज यादव, भेषबहादुर कार्की, ऋषिराज सापकोटा, प्रमोदप्रसाद भण्डारी, दीपक उपाध्याय, रामनरेश पडित, दीपेन्द्र वली, वर्षा थापालगायत रहेका छन् । नासु भएर मतदान अधिकृत हुनेमा अन्य सरकारी कार्यालयमध्ये घरेलुबाट सुरज राम, वीरगंज महानगरपालिका कार्यालयका सुरज यादव, कालिकामाई गाउँपालिकाका सुरेश यादवलगायत छन् ।. अदालतमाथि आरोप नलागोस् भनी अन्य कार्यालयका केही नासुलाई मतदान अधिकृत बनाइएको हो । अधिकांश नासु मतदान अधिकृत हुनेमा उच्च र जिल्ला अदालतका छन् ।. कर्मचारी खटनपटनमा पनि भेदभाव भएको बताइन्छ । १५ किलोमिटरसम्म खट्ने कर्मचारीहरूलाई तालीमसहित आठ दिन जोडेर दैनिक रु अढाई हजार निर्वाचन खर्च दिइन्छ । तर सोभन्दा बढी किलोमिटरमा मतदान अधिकृत भएकाहरूलाई सोभन्दा बढी दिनको दैनिक रु अढाई हजार निर्वाचन खर्च दिइएको छ । यही भएर अदालतका अधिकांश कर्मचारीलाई पर्सा क्षेत्र नं ४ का विभिन्न पालिकाहरूमा खटाइएको छ । उनीहरूले बढी निर्वाचन खर्च पाऊन् भन्ने उद्देश्य रहेको यसबाट पुष्टि हुन्छ ।",https://eprateekdaily.com/2022/11/17/42723
"पर्सा, बारा, रौतहटमा तोकिएको समयमा मतगणना हुन सकेन, ढिलो गरी शुरू भएको मतगणना जारी, परिणाम आउन ढिला हुने",प्रमुख समाचार,प्रतीक दैनिक,"मंसिर ५, २०७९",वीरगंज,"पर्सा, बारा र रौतहटमा मतगणना निर्धारित समयमा हुन सकेन ।. मङ्सिर ४ गते आइतवार मतदान सम्पन्न भएपछि मतपेटिकाहरू सोमवार बिहान २ बजेसम्म तोकिएका मतगणना स्थलमा पुगेका थिए ।. मतगणनाका लागि सोमवार बिहान तीनै जिल्लामा प्रयास भएपनि पर्सा जिल्लाका निर्वाचन क्षेत्र नं १ र २ का मतगणनास्थल ठाकुर राम बहुमुखी क्याम्पसमा बिहान ११ बजे सर्वदलीय बैठक बसेर १ बजेदेखि मतगणना शुरू भएको थियो ।. यसैगरी, क्षेत्र नं ३ र ४ का मतगणनास्थल जिल्ला उच्चाङ्गल रामदेव कलवार आधारभूत प्राविधिक विद्यालय, पोखरियामा दिउँसो ३ बजेदेखि मतगणना शुरू भएको थियो ।. मतगणनामा सहभागी हुने कर्मचारी, राजनीतिक दलका प्रतिनिधिहरू ढिलो आएका कारण मतगणना ढिलो भएको हो ।. यसैगरी, बारामा पनि मतगणना ढिलो गरी शुरू भएको छ । बाराका चारवटा क्षेत्रका चार ठाउँमा मतगणना भइरहेको र चारै क्षेत्रका मतगणना दिउँसो ४ बजेदेखि शुरू भएको थियो । कतिपय निर्वाचन क्षेत्रमा सोभन्दा ढिलो पनि मतगणना शुरू भएको थियो ।. सर्वदलीय बैठक बस्न ढिलो भएको तथा कर्मचारी र प्रतिनिधिहरू आउन ढिला गरेका कारण मतगणना ढिला भएको हो ।. बारा जिल्लाको क्षेत्र नं १ को मतगणना बरियारपुरमा, क्षेत्र नं २ को मतगणना कोल्हवीमा, क्षेत्र नं ३ को मतगणना जिल्ला शिक्षा कार्यालय, बारामा र क्षेत्र नं ४ को मतगणना सिमरामा भइरहेको छ ।. यसैगरी, रौतहटको सदरमुकाम गौरमा क्षेत्र नं १ को मतगणना भइरहेको छ भने क्षेत्र नं २ को परोहा, क्षेत्र नं ३ को कटहरिया र क्षेत्र नं ४ को चन्द्रनिगाहपुरमा मतगणना भइरहेको छ । रौतहटका चारवटै क्षेत्रमा पनि मतगणना ढिलो गरी शुरू भएको थियो ।. सर्वदलीय बैठक ढिलो भएको र कर्मचारीहरू ढिला गरी आएका कारण मतगणना ढिलो भएको हो । अबेर रातिसम्म मतपेटिकाहरू निर्धारित मतगणनास्थलमा पुग्न नसकेको र कर्मचारी तथा राजनीतिक दलका प्रतिनिधिहरू समयमा सर्वदलीय बैठकमा सहभागी नभएकाले मतगणनामा ढिलो भएको हो ।. निर्वाचन आयोगले प्रतिनिधिसभा तथा प्रदेशसभा सदस्य पदका लागि तीन दिनभित्र मतपरिणाम सार्वजनिक गर्ने योजना बनाए पनि मतदानको भोलिपल्ट दिउँसो मात्र मतगणना शुरू भएकोले तीनै जिल्लामा आयोगले निर्धारण गरेको समयमा मतपरिणाम सार्वजनिक हुने आशा कम छ ।. आयोगले प्रत्यक्षतर्फको तीन दिन र समानुपातिकको पाँच दिनभित्र मतपरिणाम सार्वजनिक गर्ने लक्ष्य लिएको थियो ।",https://eprateekdaily.com/2022/11/21/42921
"पर्सामा प्रतिनिधिसभा सदस्यमा यादव, चौरसिया, गुप्ता र रिजालको जीत",प्रमुख समाचार,प्रतीक दैनिक,"मंसिर ७, २०७९",वीरगंज,प्रतिनिधिसभा सदस्यमा पर्सा जिल्लाबाट चारजना उम्मेदवारको अन्तिम मतपरिणाम सार्वजनिक भएको छ ।. पर्सा क्षेत्र नं १ बाट जसपाका प्रदीप यादवले लगातार दोस्रFेपटक जीत हासिल गरेका छन् । उनले २२ हजार ५३७ मत ल्याए । उनका निकटतम प्रतिद्वन्द्वी स्वतन्त्र उम्मेदवार अजय द्विवेदीले २० हजार ९१७ मत ल्याए ।. द्विवेदीभन्दा एक हजार ६२० मतान्तरले यादवले जीत हात पारेका हुन् । यसअघि २०७४ सालको आमचुनावमा यादवले नेपाली काङ्ग्रेसका अनिल रूँगटालाई पराजित गरेका थिए । रूँगटा यसपालिको चुनावमा नेपाली काङ्ग्रेसबाट समानुपातिक उम्मेदवार छन् ।. पर्सा क्षेत्र नं २ बाट नेकाका अजयकुमार चौरसिया जितेका छन् । यसअघिको निर्वाचनमा पराजित भएका चौरसियाले यसपालि अन्तिमपटक चुनाव लड्ने घोषणा गरेका थिए । उनले २८ हजार ४५१ मत ल्याए भने उनका निकटतम प्रतिद्वन्द्वी जसपाका सुरेन्द्र कुर्मीले २२ हजार ४४५ मत ल्याएका थिए । यो क्षेत्रबाट २०७४ सालमा जसपाका विमलप्रसाद श्रीवास्तवले चौरसियालाई पराजित गरेका थिए । यसपटक श्रीवास्तवले चुनाव लडेनन् ।. पर्सा क्षेत्र नं ३ मा एमालेका राजकुमार गुप्ता विजयी भएका छन । गुप्ताले २४ हजार २६० मत पाए भने उनका निकटतम प्रतिद्वन्द्वी नेकाका सुरेन्द्रप्रसाद चौधरीले २४ हजार १०९ मत ल्याएका छन् । गुप्ताले चौधरीलाई १५१ मतान्तरले पराजित गरेका छन् ।. पर्सा क्षेत्र नं ४ बाट नेकाका रमेश रिजाल निर्वाचित भएका छन् । उनले ३१ हजार १४२ मत ल्याए भने उनका निकटतम प्रतिद्वन्द्वी एमालेका जालीम मियाँले २५ हजार ६१२ मत ल्याए ।. रिजालले आफ्ना प्रतिद्वन्द्वी मियाँलाई पाँच हजार ५३० मतान्तरले पराजित गरेका हुन् । २०७४ सालको चुनावमा यो क्षेत्रबाट तत्कालीन राजपाका लक्ष्मणलाल कर्णले रिजाललाई पराजित गरेका थिए । अहिले कर्ण लोसपाबाट क्षेत्र नं. १ मा चुनाव लडे र नराम्ररी पराजित भए ।,https://eprateekdaily.com/2022/11/23/43034
पर्सामा शान्तिपूर्ण मतदान सम्पन्न,प्रमुख समाचार,प्रतीक दैनिक,"मंसिर ४, २०७९",वीरगंज,"पर्सा जिल्लामा शान्तिपूर्णरूपले निर्वाचन सम्पन्न भएको छ। प्रतिनिधिसभाका चार र प्रदेशसभाका आठवटा क्षेत्रमा आइतवार निर्वाचन शान्तिपूर्णरूपमा सम्पन्न भएको बताइएको छ।. पर्सा जिल्लाको पटेर्वासुगौली गाउँपालिका–२ गादीको बेलवास्थित थारू सेवा सदनमा रहेको मतदानस्थलमा प्रतिनिधिसभाको मतपत्र दिनुपर्नेमा प्रदेशसभाको मतपत्र दिएको कारण केही घण्टालाई निर्वाचन स्थगित भएको थियो। पछि निर्वाचन शुरू भएको र शुरूमा मतदान गरिसकेका ५४ जनालाई चौकीदारद्वारा सूचना गराइ पुनः मतदान गराइएको थियो।. कालिकामाई गापामा मतदानको अन्तिम समयमा काङ्ग्रेस र जसपाका कार्यकर्ताबीच झडप हुँदा एकजनाको टाउको फुटेकोबाहेक जिल्लाभरिका निर्वाचन क्षेत्रमा एकदमै शान्तिपूर्ण तरीकाले मतदान सम्पन्न भएको छ।. प्रस, पोखरिया/. पोखरियाको जिल्ला उच्चाङ्गल रामदेव कलवार आधारभूत प्रFविधिक विद्यालयमा १७७३ मतदाता सङ्ख्या रहेको र १२५५ अर्थात् ७१ प्रतिशत मतदान भएको मतदान अधिकृत जयमोद ठाकुरले बताए।. पर्सा क्षेत्र नं ३ मा निर्वाचन शान्तिपूर्णरूपमा सम्पन्न भयो। निर्वाचन अधिकृत योगनाथ ढकालले आज राति ८ः३० बजे सर्वदलीय बैठक बोलाएका छन् र त्यसमा सहमति भएपछि मतगणना हुने बताए। यो क्षेत्रका मतपेटिकाहरू ल्याउने कार्य भइरहेको छ। मतदान सकिएपछि सिल लगाउने र मतपेटिका जिल्ला उच्चाङ्गल रामदेव कलवार आधारभूत प्राविधिक विद्यालयमा मतगणनाको लागि ल्याउने क्रम जारी छ।. प्रस, पंचगावाँ/. पर्सा क्षेत्र नं ३ अन्तर्गतकै पटेर्वासुगौली र सखुवाप्रसौनी गापामा निर्वाचन शान्तिपूर्णरूपमा सम्पन्न भएको छ। निर्वाचन सम्पन्न भएपछि सर्वदलीय भेलाबाट मुचुल्का बनाइ र लाहाछाप लगाइ मतपेटिकालाई पोखरिया पठाउने कार्य भइरहेको छ।. प्रस, पर्सागढी/. पर्सागढी नगरपालिका–४ स्थित नेरामावि बर्वाछटैलीमा मतदान शान्तिपूर्णरूपमा सम्पन्न भयो। दुई हजार ३४० जना मतदाता रहेको यो केन्द्रमा एक हजार ६३५ जनाले मतदान गरेको मतदान अधिकृतले बताए। ७८५ जना महिला र ८५० जना पुरुषले मतदान गरेका थिए।. यसैगरी, वीरगंज महानगरपालिका–३१ स्थित नेरामावि सोलखपुरमा ९६९ जनाले मतदान गरेका छन्। एक हजार २३६ जना मतदाता रहेकामा ४२८ महिला र ५४१ पुरुष गरी ९६९ जनाले मतदान गरेको निर्वाचन अधिकृत धनञ्जय सिंहले बताए।. प्रस, ठोरी/. ठोरी गापाका पाँचवटा वडामा सातवटा मतदानस्थलबाट मतदान सम्पन्न भयो। सातवटै मतदानस्थलमा शान्तिपूर्णरूपमा मत खसेको बताइएको छ।. ठोरी गापाका आठ हजार ४६१ जनाले मतदान गरेको मतदान अधिकृतले बताए। यहाँबाट लाहाछाप लगाएर मतगणनाको लागि मतपेटिका पोखरिया लगिएको छ।",https://eprateekdaily.com/2022/11/20/42888
रौतहटका दुई क्षेत्रमा स्वतन्त्र उम्मेदवार मुख्य प्रतिस्पर्धी,प्रमुख समाचार,प्रतीक दैनिक,"कार्तिक २८, २०७९",गरुडा,"रौतहटका चारवटै क्षेत्रमा चुनावी अभियान तीव्र भएको छ । प्रतिनिधिसभा तथा प्रदेशसभा सदस्य निर्वाचनका लागि उम्मेदवारहरू बिहानैदेखि बेलुकासम्म चुनावी प्रचारमा खटेका छन् ।. यसैबीच, रौतहटको क्षेत्र नं १ मा वाम लोकतान्त्रिक गठबन्धनबाट प्रतिनिधिसभा सदस्यका उम्मेदवार नेकपा (एकीकृत समाजवादी)का अध्यक्ष माधवकुमार नेपाल र जसपा–एमाले गठबन्धनबाट एमालेका प्रत्याशी अजयकुमार गुप्ताबीच मुख्य प्रतिस्पर्धा हुने देखिएको छ । नेता नेपाल दुईपटक प्रधानमन्त्री भइसकेका छन् भने गुप्ता गौर नगरपालिकाको नगरप्रमुखमा दुईपटक निर्वाचित भइसकेका छन् ।. एमालेबाट अलग्गिएर नेकपा (एस)को अध्यक्ष बनेका नेपाल र जसपा परित्याग गरी एमालेमा प्रवेश गरेका गुप्ताबीच यो क्षेत्रमा मुख्यरूपमा प्रतिस्पर्धा हुने देखिएको छ ।. यसैगरी, क्षेत्र नं २ मा वाम लोकतान्त्रिक गठबन्धनबाट प्रतिनिधिसभा सदस्यका उम्मेदवार नेपाली काङ्ग्रेसका डा फिर्दोश आलम र स्वतन्त्र उम्मेदवार किरण साहबीच प्रतिस्पर्धा हुने आकलन गरिएको छ । डा आलम काङ्ग्रेस नेता आफताब आलमका छोरा हुन् । गत चुनावमा आफताब आलम जितेका थिए । यसपटक चुनावी मैदानमा छैनन् । हत्याकाण्डको आरोपमा उनी अहिले पुर्पक्षको लागि जेलमा भएकाले चुनावमा सहभागी नभएका हुन् । उनको विरासत बचाउन छोरा डा आलम चुनावी मैदानमा छन् ।. डा आलमको प्रतिस्पर्धामा जसपा–एमाले गठबन्धनबाट जसपाका शैलेन्द्र साह र स्वतन्त्र उम्मेदवार किरण साह चुनावी मैदानमा छन् । जसपाका साह एमालेमा थिए र टिकट नपाएपछि मनोनयनको दिन उनी जसपा प्रवेश गरी उम्मेदवारी दर्ता गराएका हुन् ।. स्वतन्त्र उम्मेदवार किरण साह यसअघि माओवादीमा थिए र बीचमा उनी एमाले प्रवेश गरेका थिए तर पछि उनले स्वतन्त्र उम्मेदवारी दिएका हुन् । यो क्षेत्रबाट उनी यसअघि पनि आलमसँग पराजित भएर दोस्रो स्थानमा रहेका थिए ।. यसैगरी, प्रतिनिधिसभा क्षेत्र नं ३ मा स्वतन्त्र उम्मेदवार प्रभु साह, अर्का स्वतन्त्र उम्मेदवार ओमप्रकाश जैसवाल र वाम लोकतान्त्रिक गठबन्धनबाट उम्मेदवार बनेका नेकपा माओवादी केन्द्रका धीरज पटेलबीच प्रतिस्पर्धा हुनेछ । प्रभु साह यसअघि पनि यो क्षेत्रबाट माओवादीमा रहेर जितेका थिए । नेकपा टुक्रिएपछि उनी एमालेमा रहेर मनोनयन दर्ताको दिन एमालेले टिकट दिए पनि स्वतन्त्र उम्मेदवार भएर चुनावी मैदानमा होमिएका हुन् ।. यसैगरी, नेकाबाट टिकट नपाएपछि ओमप्रकाश जैसवालले स्वतन्त्र उम्मेदवारी दिएका हुन् भने वाम लोकतान्त्रिक गठबन्धनबाट धीरज पटेलको उम्मेदवारी दर्ता भएको छ । उम्मेदवारी दर्ता भएपनि एमालेको टिकट नलिएर स्वतन्त्र भएका प्रभु साहको पक्षमा नेकपा माओवादी केन्द्रले पटेललाई वाम लोकतान्त्रिक गठबन्धनबाट उम्मेदवारी फिर्ता लिन दबाब दिएको थियो । उम्मेदवारी फिर्ता नलिएपछि तीन दिनअघि उनलाई पार्टीबाट निकालिएको छ तर उनको उम्मेदवारी भने वाम लोकतान्त्रिक गठबन्धनबाटै निर्वाचन आयोगमा कायम छ । मनोनयन दर्तापछि उनलाई कारबाई गरिएकोले उनको उम्मेदवारी कायमै रहेको हो ।. रौतहट क्षेत्र नं ४ मा वाम लोकतान्त्रिक गठबन्धनबाट नेकाका देवप्रसाद तिमिल्सना र जसपा–एमाले गठबन्धनबाट एमालेका उद्धव रेग्मी चुनावी मैदानमा छन् । यसअघि यो क्षेत्रबाट नेकाका तिमिल्सना विजयी भएका थिए ।",https://eprateekdaily.com/2022/11/14/42584
स्वतन्त्र उम्मेदवार द्विवेदीमाथि दुव्र्यवहार,प्रमुख समाचार,प्रतीक दैनिक,"मंसिर ३, २०७९",परवानीपुर,पर्सा क्षेत्र नं १ का प्रतिनिधिसभा सदस्यका उम्मेदवार अजय द्विवेदीमाथि दुव्र्यवहार भएको समाचार छ ।. जसपा–एमाले गठबन्धनका उम्मेदवार प्रदीप यादव पक्षधरका कार्यकर्ताहरूले हातपात गरेको द्विवेदीनिकट स्रोतले आरोप लगाएका छन् ।. ग्रामीण भेगबाट घुमफिर गरी फर्किने क्रममा करीब राति ८ः४५ बजे वीरगंज महानगरपालिका–३१ मिलनचोकमा करीब आधा दर्जन जसपाका कार्यकर्ताले द्विवेदी सवार गाडी रोकेर उनलाई कलर समातेर गाडीबाट निकालेर हातपात गरेका थिए ।. सो घटनाको प्रहरीले खबर पाएपछि घटनास्थलमा पुगेको थियो । हातपात गरेर यादव पक्षधर कार्यकर्ताहरू फरार भएपछि द्विवेदी पक्षधरका कार्यकर्ताहरू सो ठाउँमा जम्मा भएका थिए । पर्सा प्रहरीको टोली पुगेर स्वतन्त्र उम्मेदवार द्विवेदीको उद्धार गरी वीरगंज ल्याएको थियो । यस विषयमा पर्सा प्रहरीका प्रवक्ता प्रहरी नायब उपरीक्षक दीपक गिरीले स्वतन्त्र उम्मेदवार द्विवेदीलाई घेरा हाली झैंझगडा भएको खबर आएपछि हामीले उद्धार गरी ल्याएको बताए । उनको गाडीबाट केही प्रचार सामग्री मात्र भएको तर रकम बरामद नभएको उनले जवाफ दिए । साथै उनले घटनाको वास्तविक छानबीन हुने बताए ।. यस विषयमा पर्सा क्षेत्र नं १ का एमाले–जसपा गठबन्धनका उम्मेदवार जसपाका प्रदीप यादवले एउटा गाडीमा बसरुद्दीन अन्सारी र अर्को गाडीमा द्विवेदी प्रचार सामग्री लिएर रकम बाँड्न हिंडेको भन्ने खबर गाउँलेले गरेपछि कार्यकर्ताहरूले द्विवेदीको गाडी घेरेर सोधपूछ गरेको बताए । उनले अन्सारीको गाडीमा रकम रहेको र उनी गाडी लिएर फरार भएको आरोप लगाए ।,https://eprateekdaily.com/2022/11/19/42837
सीमानाका ७२ घण्टाको लागि बन्द,प्रमुख समाचार,प्रतीक दैनिक,"मंसिर २, २०७९",वीरगंज,"नेपाल–भारत सीमानाका बिहीवार राति १२ बजेदेखि ७२ घण्टाको लागि बन्द गरिएको छ। नेपालमा प्रतिनिधिसभा तथा प्रदेशसभा निर्वाचन मङ्सिर ४ गते हुन गइरहेकोले सीमानाका ७२ घण्टाअगाडि बन्द गरिएको हो।. भारत र नेपालमा निर्वाचन हुँदा सीमानाका ७२ घण्टाअगाडि बन्द हुने गरेको छ।. यसअघिका चुनावमा सीमानाका बन्द भएपनि नेपालमा रहेका भारतीयहरूलाई भारत जान र भारतमा रहेका नेपालीहरूलाई पैदल नेपाल आउन दिइने गरिएको थियो। नेपालतर्फ भारतीयहरू चुनावमा नफसून् र भारततर्फ रहेका नेपालीहरू पनि निर्वाचनमा मतदान गर्नबाट वञ्चित नहुन् भनेर दुवैतर्फका सुरक्षाकर्मीहरूले पैदल आवतजावत गर्न दिने गरेका थिए। तर यसपटक सीमानाकामा कडाइ गरिएको छ र दुवैतर्फका नागरिकहरूलाई आवतजावतमा रोक लगाइएको छ। नागरिकता र आधारकार्ड भएका दुवैतर्फका नागरिकहरू पनि यसपटक सीमा वारपार गर्नबाट वञ्चित छन्। धेरैजना नेपाली रक्सौलमा रोकिएको हाम्रF रक्सौलस्थित संवाददाता राजेश केशरीवालले बताए।. सीमानाका बन्द भएपछि वीरगंज–रक्सौललगायत पर्सा जिल्लासँग जोडिएका भारतीय नाकाहरू बन्द भएका छन् र ती क्षेत्र सुनसान छन्। नाका बन्द भएकै कारण वीरगंजमा सवारीसाधनहरूको चहलपहल कम भएको छ। चुनावलाई मध्यनजर गरेर मानिसहरू आआफ्नो क्षेत्रमा गएकाले पनि वीरगंज सुनसान बन्दैछ।. सीमानाका मङ्सिर ४ गते निर्वाचन सम्पन्न भएपछि सोही दिन राति १२ बजेदेखि खुल्ने बताइएको छ।. यसैगरी, सीमानाका ७२ घण्टाको लागि बन्द भएपछि नेपालमा भारतीय सवारीसाधनहरू रोकिएका छन्। आइसिपी गेटदेखि रामगढवा, जगरनाथपुर नहर तथा तिलावे पुलसम्म सवारीसाधनको लाम देख्न सकिन्छ।. भारतीय सवारीसाधनको लामका कारण अन्य सवारीसाधनलाई आवतजावतमा कठिनाइ भइरहेको छ। चुनावको लागि पर्साका सुरक्षाकर्मी तथा ट्राफिक प्रहरीहरू मतदान केन्द्रमा गएकाले बाटोमा घण्टौं जाम लाग्ने गरेको छ।",https://eprateekdaily.com/2022/11/18/42789
"रौतहटको मतपरिणाम पनि सकियो, वाम–लोकतान्त्रिक गठबन्धनको वर्चस्व",प्रमुख समाचार,प्रतीक दैनिक,"मंसिर ८, २०७९",वीरगंज,"आमनिर्वाचन अन्तर्गत रौतहट जिल्लामा प्रतिनिधिसभा तथा प्रदेशसभा सदस्यको मतगणना अन्तिम चरणमा रहेको छ ।. बिहीवारसम्म प्रतिनिधिसभाका दुईजनाबाहेक प्रदेशसभा सदस्य सबैको अन्तिम मतपरिणाम सार्वजनिक भएको छ । बिहीवार सार्वजनिक भएका मतपरिणाम अनुसार रौतहट क्षेत्र नं १ बाट प्रतिनिधिसभाका उम्मेदवार नेकपा (एकीकृत समाजवादी)का माधवकुमार नेपाल ३३ हजार ५२२ मत ल्याएर विजयी भएका छन् । उनका निकटतम प्रतिद्वन्द्वी एमालेका अजय गुप्ताले २६ हजार ९२२ मत ल्याए ।. क्षेत्र नं २ को मतगणना जारी छ । परिणाम घोषणा भएको छैन । स्वतन्त्र उम्मेदवार किरणकुमार साह २६ हजार ९१४ मतले अगाडि छन् भने नेपाली काङ्ग्रेसका महम्मद फिर्दोश आलम २३ हजार ४८२ मतले पछ्याइरहेका छन् ।. क्षेत्र नं ३ मा स्वतन्त्र उम्मेदवार प्रभु साह दोस्रोपटकको लागि प्रतिनिधिसभा सदस्यमा निर्वाचित भएका छन् । उनले ३२ हजार ४३७ मत ल्याएर विजयी भए भने अर्का स्वतन्त्र उम्मेदवार २५ हजार २०० मत ल्याएर पराजित भए ।. यसैगरी, क्षेत्र नं ४ मा नेकाका उम्मेदवार देवीप्रसाद तिमल्सिना ३४ हजार १६१ मत ल्याएर विजयी भएका छन् । उनका निकटतम प्रतिद्वन्द्वी एमालेका उद्धव रेग्मीले २६ हजार ५५१ मत ल्याए । तिमल्सिनाले २०७४ सालमा पनि यो क्षेत्रबाट प्रतिनिधिसभा सदस्यमा जितेका थिए ।. प्रदेशसभातर्फ रौतहट क्षेत्र नं १ (१) बाट नेकाका नागेन्द्र साह १० हजार ५०२ मत ल्याएर विजयी भएका छन् । उनका निकटम प्रतिद्वन्द्वी एमालेका राजकिशोर यादवले आठ हजार ८६३ मत ल्याए । यो क्षेत्रबाट २०७४ सालमा राजपाबाट बाबूलाल साह जितेका थिए ।. १ (२)बाट नेकाका कृष्ण यादव १२ हजार ४८१ मत ल्याएर जिते भने स्वतन्त्र उम्मेदवार राजेश चौधरीले ११ हजार ४०० मत ल्याए । यो क्षेत्रबाट २०७४ सालमा मधेसी जनअधिकार फोरमका योगेन्द्रप्रसाद यादव विजयी भएका थिए ।. २ (१)बाट एमालेका महम्मद जयद आलम १३ हजार ५३२ मत ल्याएर विजयी भएका छन् । स्वतन्त्र उम्मेदवार नागेन्द्र साह छ हजार ८७२ मत ल्याएर पराजित भए । यो क्षेत्रबाट २०७४ सालमा नेकाका नागेन्द्रप्रसाद सिन्हा जितेका थिए ।. २ (२)बाट नेकपा एसका कनिष पटेल १० हजार ४४२ मत ल्याएर विजयी भएका छन् । उनका निकटतम प्रतिद्वन्द्वी जसपाका रामकिशोर यादवले १० हजार ३३ मत ल्याए । यो क्षेत्रबाट २०७४ सालमा मधेसी जनअधिकार फोरमबाट यादव जितेका थिए ।. ३ (१)बाट स्वतन्त्र उम्मेदवार केशव राय १२ हजार २५५ मत ल्याएर जितेका छन् । उनका प्रतिद्वन्द्वी जसपाकी पूजा चौधरी १० हजार १३२ मत ल्याइन् । यो क्षेत्रबाट २०७४ सालमा एमालेका नागेन्द्रप्रसाद यादव जितेका थिए ।. ३ (२)बाट नेकाका सुनील यादव १३ हजार ८३४ मत ल्याएर जितेका छन् । स्वतन्त्र उम्मेदवार कुन्दन कुशवाहा १० हजार ७०१ मत ल्याएर पराजित भए । २०७४ सालको चुनावमा कुशवाहा माओवादीबाट जितेका थिए ।. ४ (१)मा माओवादी केन्द्रका युवराज भट्टराई १५ हजार ३१८ मत ल्याएर जितेका छन् । उनका प्रतिद्वन्द्वी एमालेका अखिलेश्वर चौधरीले १० हजार २८१ मत ल्याए । यो क्षेत्रबाट २०७४ सालमा नेकाका धनलाल थोकर जितेका थिए ।. ४ (२)बाट जसपाका शेख अब्दुल कलाम आजाद आठ हजार ७४१ मत ल्याएर जितेका छन् । उनका प्रतिद्वन्द्वी स्वतन्त्र उम्मेदवार सञ्जय यादवले पाँच हजार ८७५ मत ल्याएका छन् । यो क्षेत्रबाट २०७४ सालमा आजाद नै जितेका थिए ।. यसपटकको निर्वाचनमा रौतहटबाट वाम–लोकतान्त्रिक गठबन्धनले बढी सिट जितेको छ ।. प्रतिनिधिसभामा घोषित परिणामको दुवै क्षेत्रमा वाम–लोकतान्त्रिक गठबन्धनका उम्मेदवारले जिते भने प्रदेशसभा सदस्यमा पाँचवटा सिटमा जीत हात पारेको छ ।. एमाले–जसपा गठबन्धनबाट दुई र एकजना स्वतन्त्र उम्मेदवारले चुनाव जितेका छन् ।",https://eprateekdaily.com/2022/11/24/43079
प्रदेशसभा सदस्यको चुनावमा गठबन्धनबीच नै मुख्य प्रतिस्पर्धा,प्रमुख समाचार,प्रतीक दैनिक,"कार्तिक २९, २०७९",रौतहट,रौतहट जिल्लामा पनि वाम लोकतान्त्रिक गठबन्धन र जसपा–एमाले गठबन्धनबाट प्रदेशसभा सदस्यका उम्मेदवारहरूबीच प्रतिस्पर्धा हुने देखिएको छ ।. रौतहटको क्षेत्र नं १ (१)बाट २०७४ सालको चुनावमा राजपाका लालबाबू साह जितेका थिए तर वाम लोकतान्त्रिक गठबन्धन बनेर नेपाली काङ्ग्रेसका नागेन्द्र साहले टिकट पाएपछि लालबाबू साह स्वतन्त्र उम्मेदवार बनेका हुन् । यो क्षेत्रबाट एमाले–जसपा गठबन्धनबाट एमालेका राजकिशोर यादव चुनावी मैदानमा छन् । अहिलेसम्म यो क्षेत्रमा त्रिपक्षीय भिडन्तको सम्भावना छ ।. क्षेत्र नं १ (२) बाट गत निर्वाचनमा जसपाका योगेन्द्र यादव जितेका थिए र अहिले पनि जसपा–एमाले गठबन्धनबाट उनैले टिकट पाएर लडिरहेका छन् । यो क्षेत्रबाट वाम लोकतान्त्रिक गठबन्धनबाट नेकाका कृष्ण यादव र स्वतन्त्र उम्मेदवार राजेश चौधरी चुनावी मैदानमा छन् र यहाँ पनि अहिलेसम्म त्रिपक्षीय भिडन्तको सम्भावना छ ।. यी दुई क्षेत्रबाट दल र स्वतन्त्र गरी कुल १८ जनाको उम्मेदवारी छ । रौतहट क्षेत्र नं २ (१)बाट २०७४ सालको प्रदेशसभा निर्वाचनमा नेकाका नागेन्द्रप्रसाद सिन्हा जितेका थिए । अहिले वाम लोकतान्त्रिक गठबन्धन बनेपछि उनले अवसर पाएनन् र स्वतन्त्र उम्मेदवारी दिएका छन् । यो क्षेत्रबाट वाम लोकतान्त्रिक गठबन्धनबाट लोसपाका शेख जमसेद र एमाले–जसपा गठबन्धनबाट एमालेका महमद जयद आलम चुनावमा छन् ।. क्षेत्र नं २ (२)बाट जसपाका रामकिशोर यादवले गत निर्वाचनमा जितेका थिए र अहिले पनि उनी नै उम्मेदवार छन् । यो क्षेत्रमा वाम लोकतान्त्रिक गठबन्धनबाट दुईजना उम्मेदवार छन्– नेकपा (एकीकृत समाजवादी)बाट कनिस पटेल र नेकपा माओवादी केन्द्रका सुरेन्द्र जयसवाल । क्षेत्र नं २ का दुई क्षेत्रबाट स्वतन्त्रसमेत कुल १७ जनाको उम्मेदवारी दर्ता छ ।. क्षेत्र नं ३ (१)मा तत्कालीन नेकपाबाट जितेका नागेन्द्र यादव यसपटक भने वाम लोकतान्त्रिक गठबन्धनबाट नेकपा (एकीकृत समाजवादी)का उम्मेदवार भएका छन् । उनलाई जसपाका पूजा चौधरीले चुनावमा चुनौती दिएकी छन् । यो क्षेत्रमा यी दुवैबीच मुख्य प्रतिस्पर्धा हुने आकलन गरिएको छ ।. क्षेत्र नं ३ (२)मा गत चुनावमा नेकपाबाट जितेका कुन्दन कुशवाहा अहिले स्वतन्त्र भएर चुनावी मैदानमा छन् । प्रभु साहनजीक भएका यिनले साहसँगै एमालेको टिकटबाट चुनाव नलडेर स्वतन्त्र भएका हुन् । वाम लोकतान्त्रिक गठबन्धनबाट भने नेकाका सुनील यादव प्रतिस्पर्धामा छन् । यादव गत प्रतिनिधिसभा सदस्यको चुनावमा उम्मेदवार थिए र प्रभु साहसँग पराजित भएका थिए । यसपटक भने उनी प्रदेशसभा सदस्यमा चुनाव लडिरहेका छन् । यी दुईजनाबीच नै यसपटक प्रतिस्पर्धा हुने अनुमान गरिएको छ । क्षेत्र नं ३ का दुई क्षेत्रबाट दल र स्वतन्त्र गरी कुल २५ जना चुनावी मैदानमा छन् ।. क्षेत्र नं ४ (१)बाट गत चुनावमा नेकाका दानबहादुर ठोकरले जितेका थिए । यसपटक उनी उम्मेदवार छैनन् । वाम लोकतान्त्रिक गठबन्धनबाट यो क्षेत्रमा पनि दुईजनाको उम्मेदवारी परेको छ । माओवादी केन्द्रबाट युवराज भट्टराई र नेकपा (एकीकृत समाजवादी)बाट बालकृष्ण श्रेष्ठ र जसपा–एमाले गठबन्धनबाट एमालेका अखिलेश्वर चौधरी प्रतिस्पर्धामा छन् । क्षेत्र नं ४ (२) बाट जसपाबाट शेख अब्दुल कलाम आजाद जितेका थिए । उनी गत स्थानीय चुनावमा पदबाट राजीनामा गरेर नगरप्रमुखको उम्मेदवार भएर पराजय भोगेपछि अहिले जसपाबाटै प्रदेशसभा सदस्यमा चुनावी मैदानमा ओर्लिएका छन् । यो क्षेत्रबाट नेकपा (एकीकृत समाजवादी)बाट शेख सतार अहमद चुनावी मैदानमा छन् । क्षेत्र नं ४ का दुई क्षेत्रबाट स्वतन्त्रसमेत गरी कुल ३६ जना उम्मेदवार छन् तर मुख्य प्रतिस्पर्धा जसपाका आजाद र नेकपा (एस)का अहमदबीच हुने आकलन गरिएको छ ।,https://eprateekdaily.com/2022/11/15/42625
"बाहिर रहेका मतदाता आउने सम्भावना क्षीण, स्थानीय चुनावभन्दा १० प्रतिशत कम मत खस्ने सम्भावना",प्रमुख समाचार,प्रतीक दैनिक,"कार्तिक ३०, २०७९",वीरगंज,"पर्सा जिल्लामा स्थानीय निर्वाचनमा खसेको मतभन्दा कम मत खस्ने सम्भावना देखिएको छ । यसो देखिनुको कारण यो जिल्लाबाट नेपाल र भारतका विभिन्न स्थानमा रोजगारका लागि बाहिरिएकाहरूमध्ये थोरै मात्र आउने सम्भावना देखिएकाले मत सङ्ख्या स्थानीय चुनावभन्दा घट्ने अनुमान गरिएको छ ।. वैदेशिक रोजगारमा गएकाहरू स्थानीय चुनावमा पनि फर्केका थिएनन् भने यसमा पनि फर्कने सम्भावना न्यून छ । स्थानीय चुनावमा उम्मेदवारहरूले नेपाल र भारतका विभिन्न स्थानमा रोजगारका लागि गएकाहरूलाई आवतजावत खर्च दिएर बोलाएका थिए । उनीहरू चुनावको तीन/चार दिनअघि आआफ्नो पालिकामा फर्केका थिए । अहिले यो क्रम एकदमै न्यून छ । बुधवारसम्म मतदानको लागि फर्कनेहरूको सङ्ख्या निकै कम रहेको बताइन्छ ।. पटेर्वासुगौली गाउँपालिकाको देउरिवा निवासी आकाश चौधरीले नेपालका विभिन्न स्थानमा रोजगारमा गएकामध्ये यसपटकको चुनावमा पनि मतदान गर्न आउने सम्भावना रहेको बताए । उनले मङ्सिर १ र २ गतेसम्म उनीहरू फर्कन सक्ने अडकल गरे । पटेर्वासुगौलीबाट नेपाल र भारतमा बढी र थोरै मात्र वैदेशिक रोजगारमा छन् ।. यसैगरी, वीरगंज–५ का सन्तोष खनालले बाहिर रहेका मतदाता स्थानीय चुनावजस्तो प्रतिनिधिसभा तथा प्रदेशसभाको चुनावमा आउने सम्भावना नरहेको बताए । उनले स्थानीय चुनावमा थोरै मतबाट हारजीत हुने भएकोले वडाध्यक्ष, वडासदस्यहरूले आआफ्नो क्ष्Fेत्रका मतदाताहरूलाई खर्च दिएर बोलाउने गरेको तर प्रतिनिधिसभा र प्रदेशसभा निर्वाचनमा ठूलो मतान्तरले हारजीत हुने भएकोले मतदाताहरूलाई खर्च दिएर बोलाउने नगरिएको बताए ।. वीरगंज–४ का अनिल श्रेष्ठले पनि स्थानीय चुनावजस्तो बाहिर रहेका मतदाताहरूलाई उम्मेदवारहरूले नबोलाएको दाबी गरे । उनले उम्मेदवारहरू घरदैलो, कार्यकर्ता भेटघाट जस्ता कार्यक्रममा रुमलिएको र यहाँ भएका मतदाताहरूलाई नै रिझाइरहेकाले र बाहिर रहेका मतदाताहरूलाई बोलाउन चासो नदेखाएको बताए ।. प्रस, सेढवा/. स्थानीय चुनावमा बाहिर रहेका मतदाताहरूलाई बोलाउने कार्य बढी चासो देखाइएको थियो भने मङ्सिर ४ गते हुने प्रतिनिधिसभा तथा प्रदेशसभा सदस्यको निर्वाचनमा बाहिर रहेका मतदाताहरूलाई बोलाउन कुनै उम्मेदवारले चासोसमेत देखाएका छैनन् । उम्मेदवारहरूका कर्ताधर्ताहरूले पनि ती मतदाताहरूलाई बोलाउन सल्लाह दिएका छैनन् ।. स्थानीय चुनावमा दुई/चार दिनअगावै बाहिर रहेका मतदाताहरू गाउँठाउँमा आएका थिए । यो चुनावमा एक/दुई सङ्ख्याभन्दा बढी वडामा बाहिरका मतदाता आएको पाइएको छैन ।. पर्सा जिल्लाको ठोरी गाउँपालिकाबाट वैदेशिक रोजगारको लागि विदेशिने र भारत र नेपालका विभिन्न ठाउँमा जानेको सङ्ख्या धेरै छ तर ती मतदाताहरूलाई बोलाउनेतर्फ अहिलेका उम्मेदवारहरूले चासो देखाएका छैनन् ।. जीराभवानी गापा, पटेर्वासुगौली गापामा पनि नेपाल र भारतका विभिन्न स्थानमा रोजगारका लागि गएका मतदाताहरू छन् । जगरनाथपुर गापा र पर्सागढी नपामा वैदेशिक रोजगारका लागि तेस्रFे मुलुक र भारत तथा देशकै अरू ठाउँ जानेहरूको सङ्ख्या पनि उत्तिकै छ ।. ग्रामीण क्षेत्रबाट वीरगंज, हेटौंडासम्म रोजगार गरेर बसेकाहरू आउन सक्ने सम्भावना रहे पनि चितवन, पोखरा, काठमाडौं, बागलुङ, बुटवल, दाङ, तुलसीपुर, नेपालगंज, गोर्खालगायत क्ष्Fेत्रमा रोजगार गर्नेहरू मतदानकै लागि घर फर्कने सम्भावना अत्यन्तै क्षीण छ ।",https://eprateekdaily.com/2022/11/16/42684
"प्रतिनिधिसभा सदस्यमा यादव, चौरसिया, चौधरी र रिजालको अग्रता",प्रमुख समाचार,प्रतीक दैनिक,"मंसिर ६, २०७९",परवानीपुर,"आमनिर्वाचन–२०७९ को मतगणनाको पछिल्लो अद्यावधि अनुसार पर्साका चार प्रतिनिधिसभा सदस्यको प्रारम्भिक रूझान आउन थालेको छ भने आठ प्रदेशसभा सदस्यमध्ये दुईजनाको परिणाम सार्वजनिक भएको छ भने एकजनाको जीत पक्कापक्की भएपनि घोषणा हुन बाँकी छ । पर्सा क्षेत्र नं २ (१) मा नेका र पर्सा क्षेत्र नं ४ (१) बाट नेकाकै उम्मेदवार जितेका छन् । पर्सा क्षेत्र नं ४ (२)बाट जसपाले प्रदेशसभा सदस्यमा जित्ने सम्भावना प्रबल छ । हिजोदेखि पर्सा १ र २ को मतगणना वीरगंजको ठाकुर राम बहुमुखी क्याम्पसमा भइरहेको छ भने पर्सा ३ र ४ को मतगणना पोखरियास्थित जिल्ला उचाङ्गल रामदेव कलवार माविमा भइरहेको छ । पर्सामा मङ्गलवारको मतगणना अनुसार प्रतिनिधिसभा सदस्यमा पर्सा क्षेत्र नं १ मा जसपाका प्रदीप यादव, २ मा नेपाली काङ्ग्रेसका अजयकुमार चौरसिया, ३ मा नेपाली काङ्ग्रेसका सुरेन्द्रप्रसाद चौधरी र ४ मा नेपाली काङ्ग्रेसकै रमेश रिजालले अग्रता बनाएका छन् । त्यसैगरी, प्रदेशसभातर्फ आठवटा क्षेत्रमध्ये दुईवटामा काङ्गे्रसले जितेको छ भने एउटामा अगाडि छ । यसैगरी, जसपा एउटामा जीतको नजीक छ भने एउटामा अगाडि छ र स्वतन्त्र दुईवटामा र एउटामा माओवादी केन्द्रका उम्मेदवारले अग्रता बनाएका छन् । मुख्य निर्वाचन अधिकृतहरूको कार्यालयले दिएको जानकारी अनुसार पर्सा १ मा प्रतिनिधिसभातर्फ जसपाका प्रदीप यादवले दश हजार ४५९ मत पाउँदा स्वतन्त्र उम्मेदवार अजयकुमार द्विवेदीले नौ हजार १८६ मत ल्याएका छन् ।. त्यसैगरी, पर्सा १ (१)मा प्रदेशसभातर्फ माओवादी केन्द्रका रहबर अन्सारीले अग्रता बनाएका छन् । उनले चार हजार ८७० मत पाउँदा स्वतन्त्रका जन्नत अन्सारीले चार हजार २९१ मत ल्याइ पछ्याइरहेका छन् । त्यसैगरी, १ (२) मा मुख्यमन्त्री लालबाबू राउत गद्दीले अग्रता बनाएका छन् । गद्दीले छ हजार ६०२ मत पाउँदा काङ्ग्रेसका रामनारायणप्रसाद कुर्मीले पाँच हजार ११४ मत ल्याएका छन् ।. त्यसैगरी, पर्सा क्षेत्र नं २ मा प्रतिनिधिसभातर्फ काङ्ग्रेसका अजयकुमार चौरसिया आठ हजार ९०४ मतले अग्रस्थानमा छन् । उनलाई जसपाका उम्मेदवार सुरेन्द्रप्रसाद कुर्मीले छ हजार ३३५ मतका साथ पछ्याइरहेका छन् । प्रदेशसभातर्फ २ (१)मा काङ्ग्रेसका श्यामप्रसाद पटेल जितेका छन् । उनले १२ हजार १५४ मत पाएर जिते भने जसपाका रामनरेश यादव १० हजार ४३८ मत ल्याइ पराजित भए ।. २ (२)मा स्वतन्त्र उम्मेदवार रूपेशमान सिंह श्रेष्ठले चार हजार ५४९ मत ल्याइ अग्रता बनाएका छन् । लोसपाका रमेशप्रसाद कुर्मी चार हजार २७७ मत ल्याइ दोस्रो स्थानमा छन् ।. त्यसैगरी, पर्सा ३ मा प्रतिनिधिसभातर्फ काङ्ग्रेसका सुरेन्द्रप्रसाद चौधरी सात हजार ५३६ मतका साथ अग्रता बनाएका छन् । एमालेका राजकुमार गुप्ता छ हजार २९३ मत ल्याएर पछ्याइरहेका छन ।. त्यसैगरी, ३ (१)मा स्वतन्त्र उम्मेदवार प्रमोद जैसवालले अग्रता बनाएका छन् । उनले चार हजार ४९३ मत ल्याएका छन् भने अर्का स्वतन्त्र चन्द्रकिशोर चौधरीले दुई हजार १९३, अर्का स्वतन्त्र उम्मेदवार नीरराज गिरीले दुई हजार ४७ र एमालेका अब्दुररहिम अन्सारीले दुई हजार १२ मत ल्याएका छन् । ३ (२)मा काङ्ग्रेसका जनार्दनसिंह क्षत्रीले पाँच हजार ३६० मतका साथ अग्रता कायम राखेका छन् । उनलाई जसपाकी डा मधु गुप्ताले तीन हजार ६४९ मतका साथ पछ्याइरहेकी छन् ।. त्यसैगरी, पर्सा ४ मा प्रतिनिधिसभातर्फ रमेश रिजालले १४ हजार ६१४ मतले अग्रता बनाएका छन् भने एमालेका जालिम मियाँले १२ हजार ३१० मतले पछ्याइरहेका छन् ।. त्यसैगरी, ४ (१)मा काङ्ग्रेसका शङ्कर चौधरी विजयी भएका छन । उनले १२ हजार १५४ मत ल्याए भने उनका निकटतम प्रतिद्वन्द्वी एमालेका जयप्रकाश थारूले १० हजार ४३८ मत ल्याए । त्यसैगरी, ४ (२)मा जसपाका सिंगाहसन साह कलवारले दोस्रोपटक जीत हात पारेका छन् ।.",https://eprateekdaily.com/2022/11/22/42974
पर्साको प्रदेशसभा सदस्यमा दुई गठबन्धनबीच नै मुख्य प्रतिस्पर्धा,प्रमुख समाचार,प्रतीक दैनिक,"कार्तिक २७, २०७९",वीरगंज,"प्रदेशसभामा पनि जसपाले गत वर्षको विरासत जोगाउन यसपटक निकै कसरत गर्नुपर्ने देखिएको छ । २०७४ सालको प्रदेशसभा निर्वाचनमा जसपाले पर्साका आठवटा प्रदेशसभा सदस्यमध्ये पाँचवटामा जीत हासिल गरेको थियो ।. क्षेत्र नं १ (१)मा जन्नत अन्सारी, १ को (२)मा लालबाबूराउत गद्दी, ३ को (१)मा अब्दुल रहिम (मन्जुर) अन्सारी, ४ को (२)मा सिंहासन साह कलवार गरी पाँचवटा क्षेत्रमा जीत हासिल गरेको थियो । बाँकी २ को (१)मा नेपाली काङ्ग्रेसका राजेश्वर साह तेली, २ को (२)मा लोसपाका रमेश कुर्मी र ४ को (१)मा नेकाका शङ्कर चौधरी जितेका थिए ।. अहिले जसपा–एमाले गठबन्धन भएपछि प्रदेशसभाका आठवटा क्षेत्रमध्ये चारवटामा एमाले र चारवटामा जसपाका उम्मेदवार छन् । गत वर्षको तुलनामा यस वर्ष यसै पनि जसपाको एक सिट कम भइसकेको छ । अब बाँकी चारवटा सिटमा जसपाको प्रतिस्पर्धा हुने र कसले कति सिट जित्ने भन्ने विषयको टुङ्गो मङ्सिर ४ गतेपछि लाग्नेछ । गत वर्ष १ को (१)बाट जितेका जन्नत अन्सारीले टिकट नपाएपछि स्वतन्त्र उम्मेदवारी दिएका छन् । यो क्षेत्रबाट एमालेका विचारी यादवले टिकट पाएर चुनावी प्रतिस्पर्धामा छन् । यसपटक गठबन्धनबीच मुख्य प्रतिस्पर्धा देखिएकाले वाम लोकतान्त्रिक गठबन्धनबाट नेकपा माओवादीका उम्मेदवार रहबर अन्सारी, र जसपा–एमाले गठबन्धनका यादवबीच अहिलेसम्म प्रतिस्पर्धाको आकलन गरिएको छ ।. क्षेत्र नं १ को (२)मा जसपाका पुरानै उम्मेदवार लालबाबूराउत गद्दी चुनावी मैदानमा छन् । मुख्यमन्त्री भएको कारण उनको यो क्षेत्रबाट वाम लोकतान्त्रिक गठबन्धनबाट रामनारायण कुर्मीसहित अन्य दलबाट पनि थुप्रै प्रत्याशी छन् । जसपाबाटै बागी उम्मेदवारमा शशिकपूर मियाँ चुनावी मैदानमा छन् । यही क्षेत्रबाट हाम्रो नेपाली पार्टीका ओमप्रकाश सर्राफले पनि मुख्यमन्त्रीलाई लक्षित गरेर जीतको दाबी गर्दैछन् । यो क्षेत्रमा निकै प्रतिस्पर्धा भएपनि मुख्यरूपमा गठबन्धनबीच नै अन्तिममा टकराव हुने अनुमान गरिएको छ ।. क्षेत्र नं २ को (१)बाट गत वर्ष विजयी नेकाका राजेश्वर साह तेलीले यसपटक टिकट पाएनन् । उनको साटो वाम लोकतान्त्रिक गठबन्धनबाट नेकाका श्याम पटेल चुनावी मैदानमा छन् । यो क्षेत्रमा एमाले–जसपा गठबन्धनबाट जसपाका रामनरेश यादव चुनावी मैदानमा छन् । यो क्षेत्रमा पनि गठबन्धनबीच नै प्रतिस्पर्धाको आकलन गरिएको छ ।. क्षेत्र नं २ को (२)मा लोसपाबाट विजयी रमेश कुर्मी नै वाम लोकतान्त्रिक गठबन्धनबाट उम्मेदवार छन् । यो क्षेत्रमा जसपा–एमाले गठबन्धनबाट एमालेका हरेराम पटेल चुनावीमा मैदानमा छन् । यही क्षेत्रबाट स्वतन्त्र उम्मेदवार रूपेशमान सिंह र करीमा बेगमको नाम पनि चर्चामा छ । यो क्षेत्रमा त्रिपक्षीय भिडन्तको सम्भावना छ ।. पर्सा क्षेत्र नं ३ को (१)मा गत वर्ष जसपाका अब्दुल रहिम (मन्जुर) अन्सारी जितेका थिए । यसपटक उनी यो क्षेत्रबाट एमालेका उम्मेदवार भएका छन् । जसपा–एमाले गठबन्धनबाट उनले टिकट पाएका हुन् । यो क्षेत्रबाट वाम लोकतान्त्रिक गठबन्धनका छोटेलाल यादव चुनावी मैदानमा छन् । यो क्षेत्रमा पनि सम्भवतः गठबन्धनबीच नै मुख्य प्रतिस्पर्धा हुने देखिएको छ ।. क्षेत्र नं ३ को (२)मा गत निर्वाचनमा जसपाबाट जितेका प्रह्लाद गिरी योपटक वाम लोकतान्त्रिक गठबन्धनबाट नेकपा एकीकृत समाजवादीबाट उम्मेदवार भएका छन् । वाम लोकतान्त्रिक गठबन्धनबाटै यो क्षेत्रबाट नेकाका जनार्दनसिंह क्षत्री चुनावी मैदानमा छन् । गत वर्ष क्षत्री गिरीसँग झिनो मतले पराजित भएका थिए । यसपटक एउटै गठबन्धनबाट चुनाव लडे पनि मित्रवत् प्रतिस्पर्धा गर्ने सहमति भएको छ । यो क्षेत्रबाट जसपा–एमाले गठबन्धनबाट डा मधु गुप्ता चुनावी मैदानमा छिन् । यसपटक यो क्षेत्रमा त्रिपक्षीय भिडन्तको आकलन गरिएको छ । तर पनि अन्तिममा वाम लोकतान्त्रिक गठबन्धनका उम्मेदवारबीच नै प्रतिस्पर्धाको सम्भावना छ ।. क्षेत्र नं ४ को (१)मा वाम लोकतान्त्रिक गठबन्धनबाट नेकाका उम्मेदवार छन् । यो क्षेत्रबाट जसपा–एमाले गठबन्धनबाट एमालेका जयप्रकाश चौधरी चुनावी मैदानमा छन् । एमालेका चौधरी संविधानसभा सदस्यमा जितेका थिए । यसपटक प्रदेशसभामा लड्दै छन् । दुवैबीच मुख्य प्रतिस्पर्धा हुने अहिलेसम्म आकलन गरिएको छ ।. यसैगरी, ४ को (२)मा गत चुनावमा जितेका सिंहासन साह कलवार यसपटक पनि जसपाबाट उम्मेदवार भएका छन् । उनको प्रतिस्पर्धामा वाम लोकतान्त्रिक गठबन्धनबाट नेकपा माओवादीकी शेख चाँदतारा उम्मेदवार छिन् र यी दुवैबीच मुख्य प्रतिस्पर्धा हुने देखिएको छ ।",https://eprateekdaily.com/2022/11/13/42537
चियापसलमा चुनावको चर्चा नेताहरूको कार्यशैलीप्रति वितृष्णा,प्रमुख समाचार,प्रतीक दैनिक,"कार्तिक २४, २०७९",वीरगंज,"चुनाव नजीकिएसँगै वीरगंजका चियापसलहरूमा चुनावी चर्चाले तीव्रता पाएको छ । यसो त चुनावको मिति घोषणा भएदेखि नै चियापसलहरूमा चुनावी चर्चा हुने गरेका छन् । तर अहिले को जित्छ, को हार्छ, कुन दलले कस्तो उम्मेदवार उठाएको छ, कस्तो मुद्दा उठाएको छ र कसलाई मत दिंदा उचित हुन्छ ? भन्ने विषयमा बिहानीपखको चियागफमा चर्चा हुने गरेका छन् ।. वीरगंज–१० आदर्शनगरमा रहेको बबलु टी पसल, राजु टी पसललगायतका चियापसलहरूमा यस प्रकारका गफ हुने गरेका छन् । यो स्थानमा रहेका चियापसलहरूमा सबैभन्दा बढी मानिसहरूको भीड हुने गरेको छ । अन्यत्र मौसम अनुसार मानिसहरू चियापसलमा आवतजावत गरे पनि यहाँ भने दैनिक युवा, उद्योगी, व्यापारी, राजनीतिकर्मी, पत्रकारलगायतका मानिसहरूको जमघट हुने गर्दछ । अन्यत्रभन्दा यहाँको चर्चाले प्राथमिकता पनि पाउँछ ।. बिहीवार बबलु टी स्टलमा चिया खाइरहेकाहरूबीच यसै विषयमा चर्चा भएको थियो । यसै क्रममा वीरगंज–१६ नगवाका शोभाकर घिमिरेले चुनावप्रति वितृष्णा जाहेर गरे । उनले यसपटकको चुनावमा आफूलाई रुचि नभएको प्रतिक्रिया दिंदै सम्भवतः आफू मत नहाल्ने मनस्थितिमा पुगेको बताए । उही दल, उही नेता र उनीहरूले गर्ने विकास निर्माणका कामहरू र दिने आश्वासन पनि एकै खाले भएकाले चुनावमा आफ्नो रुचि नभएको प्रस्ट्याए ।. उनले पर्सा क्षेत्र नं १ र २ मा पुरानै अनुहार दोहोरिएको भन्दै चित्त दुखाए । नयाँलाई अवसर छैन, नयाँ कुरा आइरहेको छैन र पुरानाले आश्वासन मात्रै दिइरहेकाले आफूलाई चुनावप्रति रुचि नजागेको उनको भनाइ छ । घरजग्गा धितो राखेर पनि बैंकले ऋण नदिइरहेको अवस्थामा चुनावमा करोडौं खर्चिनु आफैंमा उदेकलाग्दो भएको उनले बताए । उनले वर्तमान निर्वाचन प्रणालीमा सुधार जरुरी भएको तर्क गरे । उम्मेदवारहरूको शैक्षिक मापदण्ड तोकिनुपर्ने र अनुभवलाई प्राथमिकता दिनुपर्ने उनको सुझाव छ । नेपालको राजनीतिमा सक्रिय नेताहरू अधिकांश भ्रष्ट देखिएकाले उनीहरूलाई दण्डित गर्नुपर्ने र राजनीतिलाई सफा पार्नुपर्ने उनको सुझाव थियो ।. वीरगंज–१० आदर्शनगरका सञ्जय अग्रवालले क्षेत्र नं १ र २ बाट कुन उम्मेदवार जित्छन् भन्ने विषयमा अहिलेसम्म अन्योलता रहेको बताए । उनले चुनावको एक/दुई दिनअगाडि र चुनाव सम्पन्न भइसकेपछि जीत–हार यकीन गर्न सकिने बताए ।. अर्का व्यवसायी विशाल अग्रवालले ‘नो नट अगेन’लाई आगामी दिनमा ‘कम ब्याक अगेन’मा परिणत गर्नेगरी नेताहरूले काम गर्नुपर्ने बताए । ‘नो नट अगेन’ अहिले चर्चामा रहनुको कारण पुरानाहरूले चित्तबुझ्दो काम नगरेका र उनीहरूबाट मतदाता चिढिएकाले ‘कम ब्याक अगेन’को लागि नेताहरूले जनहितमा काम गर्नुपर्ने सुझाए । नेताहरूले जनताको हितमा काम गरेको खण्डमा मतदाताहरू आफैंले अर्कोपटक ‘कम ब्याक अगेन’ नारा लगाउनेछन् ।. उनले पनि देशको आर्थिक अवस्थाप्रति चिन्ता जाहेर गरे । बैंकले ऋण दिइरहेको छैन, रोजगारको अवसर गुमिरहेको छ, त्यसप्रति पनि राजनीतिकर्मीहरू चिन्तित हुनुपर्ने उनको सुझाव छ ।",https://eprateekdaily.com/2022/11/10/42374
कारबाईको भयले जनप्रतिनिधिहरू लुकीछिपी चुनावी प्रचारमा,प्रमुख समाचार,प्रतीक दैनिक,"कार्तिक १८, २०७९",वीरगंज,"निर्वाचन आयोगले प्रतिनिधिसभा तथा प्रदेशसभा निर्वाचन प्रचारमा शिक्षक, कर्मचारी र निर्वाचित जनप्रतिनिधिहरूको सहभागितालाई वर्जित गरे पनि पर्सा जिल्लामा यी तीनै तहका मानिसहरू निर्वाचन प्रचारप्रसारमा संलग्न रहेका पाइएको छ ।. उम्मेदवारी दर्ता गर्दादेखि घरदैलो र अहिले जनसभा, कोणसभा शुरू भइसक्दा पनि शिक्षक, कर्मचारी, जनप्रतिनिधिहरू लुकीछिपी चुनावी कार्यक्रममा सहभागी भइरहेका छन् । मनोनयन दर्तामा स्थानीय तहमा निर्वाचित जनप्रतिनिधिहरू खुलेर लागेका थिए । यसैगरी, घरदैलोमा पनि केही जनप्रतिनिधिहरूको प्रत्यक्ष संलग्नता देखिएको थियो ।. अहिले निर्वाचन आयोग आचारसंहिता पालनाको कुरामा पहिलेभन्दा कठोर भएपछि जनप्रतिनिधिहरू लुक्न थालेका हुन् । मनोनयन दर्तामा वीरगंज महानगरका प्रमुख राजेशमान सिंह आफू निर्वाचित पार्टीका उम्मेदवारहरूको मनोनयन दर्ता गर्न खुलेआम सहभागी भएका थिए । त्यसपछि उनी अहिले चुनावी प्रचारप्रसारबाट टाढिएका छन् । निर्वाचन आचारसंहिता उल्लङ्घनमा कारबाईमा पर्ने भनेर उनी हचकिएका हुन् । निर्वाचन आयोगले निर्वाचित भइसकेपछि हरहिसाब नबुझाउँदा उनलाई जरिवाना गरेको र अब पुनः निर्वाचन आचारसंहितामा कारबाई हुन सक्ने देखेर उनी निर्वाचनको कार्यक्रमबाट टाढिएका हुन् ।. जसपाबाट जितेका उनी पर्सा क्षेत्र नं १ बाट प्रतिनिधिसभाका उम्मेदवार प्रदीप यादव, प्रदेशसभा सदस्य एवं प्रदेशका मुख्यमन्त्री लालबाबूराउत गद्दीको चुनावी प्रचारमा खुलेर लागेका थिए । पछि उनी लुकेपछि यादव र गद्दीसँग उनको मनमुटाव भएकोले चुनावी प्रचारमा सहभागी नभएको हल्ला पनि चलेको थियो तर वास्तविकतामा उनी आयोगले आचारसंहिता उल्लङ्घनमा कारबाई गर्ने भनी टाढिएका हुन् ।. पोखरिया नगरपालिकाका प्रमुख प्रद्युम्न चौहान पनि नेकपा एमालेका उम्मेदवार राजकुमार गुप्ताको पक्ष्Fमा खुलेर लागेका थिए । मनोनयन दर्ता, घरदैलो कार्यक्रममा उनको प्रत्यक्ष संलग्नता थियो तर उनले पनि निर्वाचित भएपछि हरहिसाब नबुझाउँदा दण्डित भएको र पुनः आचारसंहिता उल्लङ्घनमा कारबाई हुन सक्ने भनेर प्रचारप्रसारबाट टाढिएका छन् ।. पर्सा क्षेत्र नं ४ बाट लोकतान्त्रिक वाम गठबन्धनबाट प्रतिनिधिसभा सदस्यका उम्मेदवार नेकाका रमेश रिजालको पक्षमा जगरनाथपुर गापाका अध्यक्ष श्रीकान्त यादव खुलेर लागेका थिए । उनी पनि अहिले थप कारबाईको भयले चुनावी प्रचार अभियानमा लुकीछिपी सहभागी भइरहेका छन् । सोही क्षेत्रबाट जसपा–एमाले गठबन्धनबाट प्रतिनिधिसभा सदस्यमा एमालेका उम्मेदवार जालीम मियाँको पक्षमा ठोरी गापाका अध्यक्ष लालबहादुर श्रेष्ठ पनि चुनावी प्रचारमा देखिएका छन् । पछिल्लो समयमा उनले पनि अन्य जनप्रतिनिधिजस्तै लुकीछिपी चुनावी प्रचारमा सघाउन थालेका छन् । नगरप्रमुख, गापा अध्यक्षहरू लुकेर चुनावी प्रचारमा सहभागी हुन थालेपछि अहिले यसको असर वडाध्यक्ष, सदस्यहरूमा पनि परेको छ । उनीहरू पनि मास्क लगाएर, क्यामरामा नआउने गरी चुनावी प्रचार अभियानमा लागेका छन् ।. शिक्षक, कर्मचारीको हकमा आयोगले सम्बन्धित कार्यालयलाई सहभागी कर्मचारीलाई स्पष्टीकरण सोध्ने, कारबाई गर्ने अख्तियारी दिएको छ । पर्सा जिल्लामा अधिकांश शिक्षक राजनीतिमा जोडिएका छन् र उनीहरूको संलग्नता पनि चुनावी प्रचारमा लुकीछिपी छ । कर्मचारीहरू पनि मास्क लगाउने र उम्मेदवारभन्दा टाढा रहेर क्यामरामा नपर्ने गरी चुनावी प्रचारमा खटेका छन् ।",https://eprateekdaily.com/2022/11/04/42096
"जाडोसँगै माछाको माग र मूल्य बढ्दो,  सानो पोखरी भएकालाई भने मलाहाको समस्या",प्रमुख समाचार,प्रतीक दैनिक,"कार्तिक २२, २०७९",पर्सागढी,"पर्सा जिल्लाका माछापालक किसानहरू जाडो बढेसँग माछाखेतीमा व्यस्त छन् ।. प्रत्येक जाडोयाममा माछाको मूल्य बढ्ने गरेकाले यो मौसममा माछापालन गरेका किसानहरूलाई भ्याइनभ्याइ हुन्छ । जाडोयाममा माछाको माग बढ्ने र मूल्य पनि दोब्बरी हुने भएकोले माछा किसानहरू गर्मीयामभन्दा जाडोयाममा माछाखेती गर्न रुचाउँछन् । यद्यपि जाडोयाममा माछाको उत्पादन भने बढी हुँदैन ।. मौसमको दृष्टिकोणले माछाको उत्पादन गर्मीयाममा बढ्ने तर माग कम भएर मूल्य घट्ने भएकाले जाडोयाममा माछाखेती गर्न किसानहरूलाई रुचि बढेको हो ।. गर्मीयाममा पोखरीमा माछा सञ्चय गरेर राखेका किसानहरूले छठ सकिए लगत्तै र आजबाट कार्तिक स्नान सकिएपछि माछाखेतीमा सक्रियता देखाएका छन् । तर जाडो बढेसँगै माछापालक किसानहरूलाई मलाहा (माझी)को समस्या खेप्नुपरेको छ ।. जाडोयाममा पर्साका अधिकांश पोखरीमा माछा मारिन्छ । त्यसैले यो मौसममा मलाहाहरूको माग पनि बढी हुने गरेको छ । मलाहाहरूले माछा मार्दा पोखरीबाट निस्कने माछाको दश प्रतिशत पारिश्रमिकबापत लिने गर्छन् । पारिश्रमिक पाए पनि मलाहाहरू नभेटिएको एकजना माछापालक किसानले बताए । उनले जाडोयाममा मलाहाहरू प्रायः ठूलो पोखरीतर्फ आकर्षित हुने गरेको बताए । १०–१५ कट्ठामा गरिएको माछापोखरीलाई ठूलो र १० कट्ठा मुनिका पोखरीलाई सानोमा गणना गरिन्छ । सानो पोखरीबाट मुस्किलले दुई क्वीन्टल माछा निस्कन्छ तर ठूलो पोखरीबाट पाँच क्वीन्टलभन्दा पनि बढी माछा निस्कने गरेकाले मलाहाहरूको आकर्षण अहिले ठूलो पोखरीतर्फ केन्द्रित भएको हो । साना पोखरीका माछापालकहरू अहिले मलाहा खोज्दैछन् ।. चुनाव पनि आएको र जाडोयाम पनि परेकोले पर्सामा अहिले माछाको माग बढ्दो छ भने आज कार्तिक स्नान सकिएपछि धेरैजसोले मांसहारी भोजन शुरू गर्ने भएकाले पनि माछाको मागमा थप वृद्धि हुन सक्ने अनुमान गरिएको छ ।. पर्सा जिल्लामा ५७१.०७ हेक्टर क्षेत्रफलमा जलाशय छ भने त्यसमध्ये ४२९.७९ हेक्टर क्षेत्रफलमा माछापालन गरिन्छ । जिल्लामा वार्षिक ३१४४.३५ मेट्रिक टन माछा उत्पादन हुने गरेको तथ्याङ्क छ ।. पर्सा जिल्लामा वार्षिक प्रतिव्यक्ति तीन किलो माछा खपत हुने गरेको अनुमान छ । पछिल्लो समयमा माछाको लागि यो जिल्ला आत्मनिर्भर भएको छ ।. जाडो बढेसँगै गर्मीयाममा सञ्जय गरेर राखिएका रहु, सिल्भरक्राप, ग्रासकाप, नैनी, इजरायल, भकुरा जातका माछाहरू बजारमा गर्मीयामको तुलनामा महँगोमा बिक्री भइरहेको छ ।. पोखरीमा माछा उत्पादकले प्रतिकिलो माछा रु २०० देखि ६०० सम्म पाउँछन् । जाडोयाममा निस्कने माछाको आकार पनि गर्मीयामभन्दा ठूलो हुन्छ । सञ्चय गरिएका कारण अहिले एक किलोदेखि चार/पाँच किलोसम्म माछाहरू बजारमा पाइन्छन् ।. पोखरीबाट माछा खरीदकर्तालाई प्रतिपाँच किलोमा एक किलो माछा निश्शुल्क पाइन्छ, अर्थात् पाँच किलो माछा खरीद गर्नेले छ किलो माछा पाउँछन् ।",https://eprateekdaily.com/2022/11/08/42265
"घडिअर्वा पोखरीमा छठ घाटको तयारी पूरा, यस वर्ष साढे १६ लाख खर्च हुने अनुमान",प्रमुख समाचार,प्रतीक दैनिक,"कार्तिक १२, २०७९",वीरगंज,"वीरगंज महानगरपालिका–१० घडीअर्वा पोखरीमा छठघाटको सम्पूर्ण तयारी पूरा भएको छठपूजा व्यवस्थापन समितिले शनिवार साँझ पत्रकार सम्मेलन गरी जानकारी गराएको छ ।. पत्रकार सम्मेलनमा छठपूजा व्यवस्थापन समितिका अध्यक्ष हीरालालसाह कानूले छठघाटको व्यवस्थापन र सजावटको काम पूरा भएको बताए । उनले यसपालि छठघाटको सजावट र व्यवस्थापनमा करीब १६ लाख ४२ हजार रुपियाँ खर्च हुने अनुमान गरिएको बताए । उनले टेन्ट–पण्डालमा ७ लाख २५ हजार, परिसर बाहिरको बत्ती सजावटमा १५ हजार, भिडियो ग्राफीमा ४१ हजार, पुरस्कारमा ५ लाख, सरसफाइमा ५१ हजार खर्च अनुमान गरिएको बताए ।. सुरक्षा उपसमितिका संयोजक अजय गुप्ताले छठघाटमा व्रतालु, दर्शनार्थी र भक्तजनको सुरक्षा र सहजताका लागि नेपाल प्रहरी, सशस्त्र प्रहरी र म्यादी प्रहरी गरी १५० सुरक्षाकर्मी र घडीअर्वा स्पोर्ट्स क्लबका ५० जना स्वंयसेवक परिचालन गरिने जानकारी गराए । यस्तै छठघाट परिसरमा १४ वटा सिसिटिभी क्यामेरा जडान गरिएको उनले बताए । कार्यक्रम अवधिभर सुरक्षा व्यवस्था सुदृढ राख्न सादा पोशाकमा पनि प्रहरी परिचालन गरिने उनले बताए ।. समितिका अध्यक्ष कानूको अध्यक्षतामा भएको पत्रकार सम्मेलनमा पूर्व अध्यक्षहरू परमानन्दसाह कानू, रामनगीनासाह कानू र वाल्मीकि साह, वडाअध्यक्ष सुशीलसाह कानू, समितिका उपाध्यक्ष दिलीपसाह कानू, सचिव सन्तोष गुप्ता, कोषाध्यक्ष तिलक साह, सदस्य सोनालाल साह, घडीअर्वा स्पोर्ट्स क्लबका पूर्व अध्यक्ष सन्तोष कानू, गौरीशङ्कर गुप्तालगायतको सहभागिता थियो । प्रचारप्रसार संयोजक क्रान्ति साहले गत वर्ष १६ लाख ४९ हजार सङ्कलन भएको र खर्च १४ लाख ४३ हजार भएर २ लाख ५ हजार आम्दानी भएको बताए । उनले यस वर्ष २० लाख २९ हजार आम्दानी हुने आकलन गरिएको जानकारी गराए ।",https://eprateekdaily.com/2022/10/29/41935
"पर्सामा जसपालाई गत वर्षको विरासत कायम गर्न धौधौ, चारवटै क्षेत्रमा गठबन्धनका उम्मेदवारबीच मुख्य प्रतिस्पर्धा",प्रमुख समाचार,प्रतीक दैनिक,"कार्तिक २६, २०७९",वीरगंज,"प्रतिनिधिसभा तथा प्रदेशसभा सदस्यको निर्वाचनको लागि एक साता अवधि बाँकी छ ।. यसपटकको चुनावमा गठबन्धनका कारण उम्मेदवारहरूको सङ्ख्या पातलिएको छ ।. वाम लोकतान्त्रिक गठबन्धनमा पाँच दल र जसपा–एमाले गठबन्धनमा अघोषित रूपमा राप्रपा, राप्रपा नेपालसमेतको सहकार्यले यसपटकको चुनावमा दलगतभन्दा गठबन्धनका उम्मेदवारबीच मुख्य प्रतिस्पर्धा हुने देखिन्छ । एमालेसँग देशका अन्य भागमा राप्रपा र राप्रपा नेपालले सहकार्य गरे पनि पर्सा जिल्लामा भने उनीहरूबीच सहकार्य देखिएको छैन ।. राप्रपाबाट छुट्टै उम्मेदवाहरू चुनावी मैदानमा छन् भने राप्रपा नेपालबाट जिल्लामा उम्मेदवारी परेको छैन । पर्सा क्षेत्र नं १ मा वाम लोकतान्त्रिक गठबन्धनबाट प्रतिनिधिसभा सदस्यका उम्मेदवार लोसपाका लक्ष्मणलाल कर्ण, जसपा–एमाले गठबन्धनबाट जसपाका प्रदीप यादव र स्वतन्त्र उम्मेदवार अजय द्विवेदीबीच प्रतिस्पर्धा छ । द्विवेदी नेपाली काङ्ग्रेसबाट टिकट नपाएपछि एमालेबाट टिकटको लागि प्रयासरत थिए तर जसपा–एमालेबीच गठबन्धन भएर जसपाका प्रदीप यादवको टिकट सुनिश्चित भएपछि उनले स्वतन्त्र उम्मेदवारी दिएका हुन् । अहिले त्रिपक्षीय प्रतिस्पर्धा हुने अडकल भएपनि अन्त्यमा यादव र द्विवेदीबीच मुख्यरूपमा प्रतिस्पर्धा हुने अडकल गरिंदैछ ।. पर्सा निर्वाचन क्षेत्र नं २ मा वाम लोकतान्त्रिक गठबन्धनबाट नेकाका अजय चौरसिया तथा जसपा–एमाले गठबन्धनबाट जसपाका सुरेन्द्रप्रसाद कुर्मी चुनावी मैदानमा छन् र यी दुवैबीच नै मुख्यरूपमा टक्कर हुने मतदाताहरूले अडकल काटेका छन् । यो क्षेत्रबाट यसअघिको चुनावमा जसपाका विमलप्रसाद श्रीवास्तव निर्वाचित भएका थिए । श्रीवास्तव यसपटक उम्मेदवार छैनन् । चौरसिया यसअघि श्रीवास्तवसँग पराजित भएका थिए । जसपा–एमाले गठबन्धनबाट जसपाका उम्मेदवार कुर्मी नयाँ अनुहार हुन् ।. पर्सा निर्वाचन क्षेत्र नं ३ मा वाम लोकतान्त्रिक गठबन्धनबाट सुरेन्द्र चौधरी तथा एमाले–जसपा गठबन्धनबाट एमालेका राजकुमार गुप्ताबीच मुख्य प्रतिस्पर्धा हुने देखिन्छ । गत चुनावमा यो क्षेत्रबाट जसपाका हरिनारायण रौनियार विजयी भएका थिए । उनीमाथि विशेष अदालतमा मुद्दा रहेकोले उम्मेदवार हुन पाएनन् । उनले यो निर्वाचनमा यो क्षेत्रको २ बाट प्रदेशसभा सदस्यमा छोरी डा मधु गुप्तालाई उम्मेदवार बनाएका छन् । यसै क्षेत्रमा प्रतिनिधिसभा सदस्यका लागि नेपाल सुशासन पार्टीबाट राजकुमार यादव पनि चुनावी मैदानमा छन् । पहिले एमाले र पछि आफैंले नेपाल जनता दल खोलेका उनी यो चुनावमा भने नेपाल सुशासन पार्टीबाट उम्मेदवार भएका छन् । उनको मतको सङ्ख्या पनि राम्रो छ तर मुख्यरूपमा गुप्ता र चौधरीबीच नै प्रतिस्पर्धा हुने मतदाताहरूको अनुमान छ ।. पर्सा क्षेत्र नं ४ मा कुनै बखत एउटै दलमा रहेर एकले अर्कालाई सघाउँदै आएका रमेश रिजाल र जालीम मियाँबीच मुख्य प्रतिस्पर्धा हुने अडकल गरिंदैछ । मियाँ नेका परित्याग गरी माओवादी केन्द्र प्रवेश गरेका थिए भने पछि उनी एमालेमा प्रवेश गरेका हुन् । रिजाल र मियाँबीच पहिले निकै घनिष्ठता थियो । अहिले रिजाल वाम लोकतान्त्रिक गठबन्धनबाट उम्मेदवार छन् भने मियाँ जसपा–एमाले गठबन्धनबाट उम्मेदवार छन् । दुवैजना अहिले एकअर्कालाई पराजित गराउन न्वारनदेखिको बल प्रयोग गर्दैछन् । यो क्षेत्रबाट अघिल्लो चुनावमा जसपाबाट जितेका लक्ष्मणलाल कर्ण यो चुनावमा पर्सा क्षेत्र नं १ मा लोसपाको तर्फबाट वाम लोकतान्त्रिक गठबन्धनका उम्मेदवार छन् ।. गत निर्वाचनमा पर्सा जिल्लाका चारवटै क्षेत्रमा जसपाले जितेको थियो । अहिले जसपाबाट प्रतिनिधिसभा सदस्यमा दुईजनाको मात्र उम्मेदवारी परेको छ । यसैगरी, २०७० सालको चुनावमा तीन सिट जितेको एमाले गत चुनावमा खाली थियो । यो चुनावमा दुईजना उम्मेदवार छन् । नेपाली काङ्ग्रेसले भने २०७० को चुनावमा एक सिट जितेको थियो भने गत चुनावमा खाली थियो । अहिले सबैभन्दा बढी तीन सिटमा उम्मेदवार छन् ।",https://eprateekdaily.com/2022/11/12/42479
वाम लोकतान्त्रिकको जीत आवश्यक –नेता निधि,प्रमुख समाचार,प्रतीक दैनिक,"कार्तिक २५, २०७९",वीरगंज,"नेपाली काङ्ग्रेसका नेता विमलेन्द्र निधिले वाम लोकतान्त्रिक गठबन्धनको जीत आवश्यक भएको बताएका छन् ।. पर्सा क्षेत्र नं १ को वीरगंज महानगर–१६ नगवामा बिहीवार साँझ र पर्सा क्षेत्र नं २ को वीरगंज–३ छपकैया र पर्सा क्षेत्र नं ३ को पकाहामैनपुर गाउँपालिकाको धोबिनीमा शुक्रवार बिहान र दिउँसो आयोजित चुनावीसभामा बोल्दै नेता निधिले नागरिकता विधेयक राष्ट्रपतिले संविधान मिचेर फिर्ता गरेको आरोप लगाए । उनले अबको चुनावमा वाम लोकतान्त्रिक गठबन्धनको सरकार बन्ने र नागरिकता विधेयक पारित गरिने आश्वासन दिए ।. नेता निधिले एमाले–जसपाको गठबन्धन मधेसविरोधी भएको आरोप लगाए । उनले जसपाका अध्यक्ष उपेन्द्र यादव आफ्नो स्वार्थको लागि जुनसुकै काम गर्न पनि पछि नपर्ने भन्दै अहिले पाँच दलीय गठबन्धन छाडेर एमालेको पछि लाग्नुको कारण पनि उनको स्वार्थ नै रहेको दाबी गरे ।. मधेसी जनतालाई नेता यादवले गुमराह गर्दै आफ्नो दुनो सोझ्याउने काम मात्र गरेको र त्यसैको परिणति अहिले चुनावमा एमालेसँग साँठगाँठ गरेको भन्दै यो चुनावमा मतदानबाट मुखभरि जवाफ दिन मतदातासँग आग्रह गरे ।. उनले नगवामा आयोजित रात्रिसभामा नगवावासीको मत महत्वपूर्ण हुने र यही मतबाट वनमन्त्री र मुख्यमन्त्री बनेको भन्दै उनीहरूले जनताको हितमा काम नगरेका कारण अबको चुनावमा मत नदिन आग्रह गरे । उनले वाम गठबन्धनका उम्मेदवारहरूलाई जिताउन मतदाताहरूलाई आग्रह गरे ।. नगवाको सभामा वाम लोकतान्त्रिक गठबन्धनबाट पर्सा क्षेत्र नं १ बाट प्रतिनिधिसभा सदस्य उम्मेदवार लोसपाका लक्ष्मणलाल कर्ण, प्रदेशसभाका उम्मेदवार नेकाका रामनारायण कुर्मी, लोसपाका निजामुद्दीन समानीलगायतले मन्तव्य व्यक्त गरेका थिए ।. छपकैयाको बिहानीसभामा पर्सा क्षेत्र नं २ बाट प्रतिनिधिसभा सदस्यमा वाम लोकतान्त्रिक गठबन्धनका उम्मेदवार नेकाका अजयकुमार चौरसिया, प्रदेशसभा सदस्यका उम्मेदवार रमेशप्रसाद कुर्मी, मधेस प्रदेशका पूर्वमन्त्री ओमप्रकाश शर्मा, महम्मद सहाबुद्दीनलगायतले मन्तव्य व्यक्त गरेका थिए ।. पकाहामैनपुर गापाको धोबिनीमा आयोजित चुनावीसभामा क्षेत्र नं ३ मा वाम लोकतान्त्रिक गठबन्धनबाट प्रतिनिधिसभा सदस्यका उम्मेदवार नेकाका सुरेन्द्रप्रसाद कुर्मी, प्रदेशसभा उम्मेदवार नेकाका जनार्दनसिंह क्षत्रीलगायतको सहभागिता थियो ।",https://eprateekdaily.com/2022/11/11/42447
ठोरी गापामा स्नातक तहको अध्ययन शुरू,प्रमुख समाचार,प्रतीक दैनिक,"कार्तिक १९, २०७९",ठोरी,"पर्साको पश्चिमी गाउँपालिका ठोरीमा यस वर्षदेखि स्नातक तहको अध्ययन शुरू हुने भएको छ । जिल्लाका १० वटा गाउँँपालिकामध्ये पहिलोपटक ठोरीमा स्नातक तहको अध्ययन शुरू हुन लागेको हो ।. एक दशकअघिदेखि स्नातक तह अध्ययनका लागि पहल गरेको भएपनि यस वर्षदेखि त्रिभुवन विश्वविद्यालयले कक्षा सञ्चालन गर्न सम्बन्धन प्रदान गरेपछि ठोरी गापाको विजयबस्तीमा कक्षा सञ्चालनको तयारी भइरहेको छ । त्रिभुवन विश्वविद्यालयले आङ्गिक र सम्बन्धनप्राप्त सबै शैक्षिक संस्थालाई आउँदो मङ्सिर १८ गतेदेखि स्नातक तहको अध्यापन शुरू गर्न निर्देशन दिएकोले सोही अनुसार कक्षा सञ्चालन गर्न लागिएको विजयबस्ती क्याम्पस व्यवस्थापन समितिका अध्यक्ष प्रेम श्रेष्ठले जानकारी दिए ।. विजयबस्ती क्याम्पसको आफ्नै भवन नभएकोले तत्कालका लागि माध्यमिक विद्यालय विजयबस्तीमा नै कक्षा सञ्चालन गर्ने तयारी गरिएको उनले बताए ।. “क्याम्पसको स्वामित्वमा भवनलगायतको भौतिक पूर्वाधारको व्यवस्था नभएसम्मका लागि तत्काल विद्यालय समयभन्दा अगावै माध्यमिक विद्यालय विजयबस्तीमा नै विजयबस्ती क्याम्पसको कक्षा सञ्चालन हुनेछ,” विजयबस्ती क्याम्पस व्यवस्थापन समितिका अध्यक्ष श्रेष्ठले भने, “बिहान वा बेलुका कक्षा सञ्चालन गर्ने तयारी छ, सम्भवतः बिहान नै हुन्छ होला ।”. एकैपटक सबै सङ्कायको पठनपाठन गराउन प्राविधिक र जनशक्ति व्यवस्थापनको दृष्टिकोणले कठिन भएकोले यस वर्ष शिक्षाशास्त्र सङ्काय अन्तर्गत मुख्य विषय नेपाली, अङ्ग्रेजी, स्वास्थ्य र जनसङ््ख्या विषयको लागि कक्षा सञ्चालन गर्न लागिएको क्याम्पस प्रशासनले जनाएको छ । त्रिभुवन विश्वविद्यालयले समेत यस वर्ष शिक्षाशास्त्र सङ्कायको मात्र कक्षा सञ्चालन गर्न सम्बन्धन दिएको व्यवस्थापन समितिका अध्यक्ष अध्यक्ष श्रेष्ठले जानकारी दिए ।. हुलाकी सडक निर्माण हुनुअगाडिसम्म जिल्लाकै विकट मानिने ठोरीमा शुरू हुन लागेको स्नातक तहको कक्षामा विद्यार्थीको भर्ना र खर्च व्यवस्थापनको विषयलाई लिएर चिन्ता र चासो बढ्न थालेको क्याम्पस स्थापनामा सक्रिय अगुवाहरूको चिन्ता छ । करीब एक दशक क्याम्पसको सम्बन्धन लिने प्रक्रियामा नै अल्झिनुपरेको र अब सञ्चालनको विषयमा सरोकारवालाहरूसँग निरन्तर छलफल चलिरहेको क्याम्पस स्थापनाका लागि सुरुआतदेखि नै क्रियाशील अभियन्ता सन्तोष श्रेष्ठले बताए ।. विद्यार्थीबाट लिइने शुल्क र स्थानीय सरकारसँग समन्वय गरेर आर्थिक व्यवस्थापन गर्ने लक्ष्य लिइएको श्रेष्ठको भनाइ छ । उनले क्याम्पस सञ्चालनका लागि २०६९ देखि त्रिविसँग सम्बन्धनका लागि थालेको प्रयास र प्रक्रिया विविध कारणले एक दशकपश्चात् पूरा भएको बताउँदै ठोरीको शैक्षिक इतिहासमा नै महŒव राख्ने स्नातक तहको पढाइ सबै पक्षको सहयोगका कारण यस वर्षदेखि निरन्तर जारी रहने बताए ।. कक्षा सञ्चालनका लागि वार्षिक करीब २०/२१ लाख रुपैयाँ खर्च हुने अनुमान क्याम्पस प्रशासनले गरेको छ । मुख्यतः प्राध्यापक व्यवस्थापन र तलबभत्ता शीर्षकमा सबैभन्दा धेरै खर्च हुने क्याम्पस प्रमुख गोपीलाल श्रेष्ठले जानकारी दिए । तत्कालका लागि आन्तरिक आम्दानी नै क्याम्पस सञ्चालनको आधार भएको उनको भनाइ छ । हाल विद्यार्थी भर्ना गर्न रु पाँच हजार र मासिक रु डेढ हजार शुल्क कायम गरिएको क्याम्पस प्रशासनले जनाएको छ ।. ठोरीका विभिन्न सामुदायिक विद्यालयमा कार्यरत योग्यता पुगेका शिक्षकहरूले पठनपाठन गराउने गरी जनशक्ति व्यवस्थापन गर्न लागिएको छ । सम्भव भएसम्म स्थानीय जनशक्तिमार्फत पठनपाठन गराउने गरी कक्षा सञ्चालनको तयारी गरिएको क्याम्पस प्रमुख श्रेष्ठले बताए । भर्ना हुनका लागि विद्यार्थीहरूले फोनमार्फत सम्पर्क गरिरहेकाले यस वर्ष ५० जनासम्म विद्यार्थी भर्ना हुने क्याम्पस प्रशासनको अनुमान छ ।. क्याम्पस सञ्चालनमा मुख्य सहयोग भने ठोरी गापाले गरेको छ । यस वर्ष क्याम्पस सञ्चालनका लागि तत्काल आवश्यक डेस्क, बेन्च, टेबल, दराजलगायत फर्निचरका सामग्रीहरू गापा कार्यालयले नै उपलब्ध गराउने र आगामी वर्षदेखि क्याम्पसका लागि बजेट विनियोजन गर्नेगरी गापा अध्यक्ष लालबहादुर श्रेष्ठले सहयोग गरेको क्याम्पस व्यवस्थापन समिति अध्यक्ष श्रेष्ठले बताए । ठोरी गापा अध्यक्ष श्रेष्ठको सहयोगका कारण पनि यस वर्ष कक्षा सञ्चालन गर्न सहज भएको उनको भनाइ छ ।. ग्रामीण क्षेत्रमा रहेर उच्च शिक्षा प्राप्त गर्ने अवसरबाट वञ्चित र ठोरी, जीराभवानीलगायतका ग्रामीण क्षेत्रका सामुदायिक विद्यालयबाट कक्षा १२ उत्तीर्ण गरेका विद्यार्थीहरूलाई उच्च शिक्षा प्रदान गर्न क्याम्पस स्थापनाको प्रमुख उद्देश्य रहेको क्याम्पस व्यवस्थापन समितिले जनाएको छ ।. हाल ठोरीमा मात्र पाँचवटा कक्षा १२ सम्म सञ्चालित सामुदायिक विद्यालय छन् । वर्सेनि यी विद्यालयहरूबाट १२ कक्षा उत्तीर्ण हुने कतिपय विद्यार्थीहरू आर्थिक अभावकै कारण उच्च शिक्षा हासिल गर्न नसकेर पढाइ छाड्ने गरेका छन् । १२ कक्षासम्म ठोरी गापाले निश्शुल्क पठनपाठनको व्यवस्था गरेको भएपनि त्यसपछि आर्थिक अभावले उच्च शिक्षा पढ्न नसक्ने विद्यार्थीको सङ्ख्या बढ्दै गइरहेको अवस्थामा विजयबस्ती क्याम्पसले ठूलो योगदान गर्ने यस क्षेत्रका अगुवाहरूको विश्वास छ ।",https://eprateekdaily.com/2022/11/05/42129
बारामा एक र पर्सामा तीनजना महिला प्रत्यक्षबाट उम्मेदवार,प्रमुख समाचार,प्रतीक दैनिक,"कार्तिक २३, २०७९",वीरगंज,"बारामा एकजना र पर्सामा तीनजना महिला प्रत्यक्षतर्फको निर्वाचनमा उम्मेदवार छन् ।. बारा क्षेत्र नं ३ बाट एमाले–जसपा गठबन्धनबाट प्रतिनिधिसभा सदस्यका लागि एमालेकी ज्वाला साह चुनावी मैदानमा छिन् ।. बाराको यो क्षेत्रबाहेक कुनै पनि क्षेत्रमा दुवै गठबन्धनले महिला उम्मेदवार खडा गरेका छैनन् । साह एमाले पोलिटब्युरो सदस्य पनि हुन् ।. साह २०७४ सालमा प्रदेशसभा सदस्यमा माओवादी केन्द्रबाट निर्वाचित भएकी थिइन् । नेकपा विभाजित भएपछि उनी एमालेमा रहेपछि उनलाई माओवादी केन्द्रले निष्कासित गरेको थियो र उनको प्रदेशसभा सदस्यको पद पनि गुमेको थियो । त्यसपछि एमाले सरकारमा साह साढे चार महीना भूमिसुधार राज्यमन्त्री र ४५ दिन पर्यटन राज्यमन्त्री तथा १३ दिन कृषिमन्त्री भएकी थिइन् । बारा क्षेत्र नं ३ (१) बाट निर्वाचित साह अहिले प्रतिनिधिसभा सदस्यमा चुनाव लडिरहेकी छन् । उनको प्रतिस्पर्धा एमाले–जसपा गठबन्धनमा रहेको जसपाका रामबाबू यादव र वाम लोकतान्त्रिक गठबन्धनबाट लोसपाका लालबाबू सिंहसँग छ ।. पर्सामा प्रत्यक्षतर्फ जसपाबाट बागी करीमा बेगम पर्सा क्षेत्र नं २ (२)बाट प्रदेशसभा सदस्यमा स्वतन्त्र उम्मेदवार भएर चुनाव लडिरहेकी छन् । पार्टीले टिकट नदिएपछि उनले स्वतन्त्र उम्मेदवारी दिएकी हुन् । यसअघि उनी मधेस प्रदेशमा जसपाबाट समानुपातिक सदस्य थिइन् । त्यसअघि तत्कालीन मधेसी जनअधिकार फोरमबाट २०६४ सालमा पर्सा क्षेत्र नं १ बाट सांसदमा जितेर कृषि राज्यमन्त्री पनि भएकी थिइन् ।. पर्सा क्षेत्र नं ३ (२)मा जसपाबाट डा मधु गुप्ता कुर्मी प्रदेशसभा सदस्यमा चुनाव लडिरहेकी छन् । यसअघि उनी चिकित्सा सेवामा थिइन् । उनका पिता हरिनारायण रौनियार जसपाबाट सोही क्षेत्रबाट २०७४ सालको चुनावमा सङ्घीय सांसदमा जितेका थिए । तर उनीविरुद्ध अख्तियारले विशेष अदालतमा मुद्दा दायर गरेकोले निर्वाचनमा सहभागी हुन योग्य नभएका कारण उनकी छोरी डा मधु चुनावी मैदानमा होमिएकी हुन् ।. यसैगरी, पर्सा क्षेत्र नं ४ (२)बाट माओवादी केन्द्रकी शेख चाँदतारा प्रदेशसभा सदस्यमा उम्मेदवार छिन् । उनी यसअघि सोही पार्टीबाट समानुपातिक सांसद थिइन् भने त्यसअघि राष्ट्रिय महिला आयोगकी अध्यक्ष पनि थिइन् । प्रत्यक्ष निर्वाचनमा उनको पहिलो सहभागिता हो । वाम लोकतान्त्रिक गठबन्धनबाट उनको उम्मेदवारी परेको हो ।",https://eprateekdaily.com/2022/11/09/42321
"दर्जनौं डन्डी र सिमेन्ट उद्योग आंशिकरूपमा चल्दै, बिक्री ७० प्रतिशत घट्यो",प्रमुख समाचार,प्रतीक दैनिक,"कार्तिक २१, २०७९",परवानीपुर,"कोरोनाकालपछि नेपालको आर्थिक अवस्था कमजोर हुँदै गएको छ । जसको प्रत्यक्ष असर हरेक क्षेत्रमा परि नै रहेको छ । तर नेपाल राष्ट्र बैंक र वाणिज्य बैंंकहरूको नयाँ–नयाँ नीति नियमले मुलुककै प्रमुख औद्योगिक कोरिडोर वीरगंज पनि नराम्ररी थला परेको व्यवसायीहरूको भनाइ छ । यस क्षेत्रका डन्डी, सिमेन्टलगायत निर्माण सामग्री उत्पादन गर्ने दर्जनौं उद्योग बन्दकै अवस्थामा पुगेका छन् । यस कोरिडोरमा ५० करोडदेखि १० अर्ब लगानीसम्मका सिमेन्ट र फलामजन्य उद्योगहरू सञ्चालनमा छन् ।. ७० प्रतिशत बिक्री घटेको छ, जसरी मानिस अन्तिम समयमा आइसियूमा अक्सिजनको सहाराले श्वास मात्रै फेर्छ, त्यसैगरी यस क्षेत्रका व्यवसायीहरूले अक्सिजन दिएर उद्योग–व्यवसायलाई बचाइराखेको वीरगंज उद्योग वाणिज्य सङ्घका वरिष्ठ उपाध्यक्ष अनिल अग्रवाल (पटवारी) ले बताए ।. “अहिले अवस्था निकै नाजुक छ, यो कोरिडोरमा नौवटा सिमेन्ट उद्योग छन्, १३ भन्दा बढी ठूला लगानीका फलाम उद्योग छन्,” उनले भने, “कसैको पनि अवस्था ठीक छैन, सबै उद्योगी–व्यवसायी घाटाको रोजगार गर्न बाध्य छन्, ३० प्रतिशत माग धान्न महीनामा केही दिन उद्योग चलाइरहेका छन् ।”. बजारमा तरलताको अभाव छ, निर्माण सामग्रीको माग छैन, बिक्री ७० प्रतिशतले घटेको छ, यस्तो अवस्थामा उद्योगले मासिक खर्च पनि धान्न सकिरहेको छैन ।. बजारबाट उधारो रकम पनि उठिरहेको छैन । सबै उद्योगको निकै नराम्रो समय गुज्रिरहेको छ, उनले बताए ।. वीरगंज कोरिडोरका सिमेन्ट उद्योगमा शुभश्री जगदम्बा सिमेन्ट, शालिमार, रिलायन्स, विश्वकर्मा, त्रिशक्ति, कलश, अम्बे, ओम इन्टरनेशनल, एडभान्स, आरएमसीलगायत सिमेन्ट उद्योगहरू आंशिकरूपमा चलिरहेका छन् । अधिकांश उद्योगको उत्पादन घटेपछि कारोबार पनि निकै खस्केको उनको विश्लेषण छ ।. त्रिशक्ति सिमेन्टका महाप्रबन्धक उमेशचन्द्र ठाकुरले राज्यको नीतिका कारण वीरगंज कोरिडोरमा लगानी भएका खर्बाैं रकम डुब्ने खतरा बढेको दाबी गरे । उनले नेपाल राष्ट्र बैंकले चालू आवमा ल्याएको मौद्रिक नीति तथा गत कात्तिक १ गतेदेखि लागू भएको चालू पूँजी कर्जा नियमका कारण पनि अधिकांश उद्योगी–व्यवसायीलाई मर्का परेको बताए । पहिलेको ढाँचामा भइरहेको व्यवसायलाई ब्रेक लगाउने काम भएको पनि उनले बताए । उनले यस्तै अवस्था रहिरह्यो भने वीरगंजकै मात्रै होइन देशकै उद्योग–व्यवसाय चौपट हुने धारणा राखे ।. वीरगंज कोरिडोरमा अर्काे सबैभन्दा बढी प्रभावित भएको उद्योग हो, फलामजन्य उद्योग । देशकै ठूलठूला घरानाका उद्योगहरू यस क्षेत्रमा सञ्चालित छन् । जगदम्बा स्टील, हुलास स्टील, जगदम्बा इन्टरप्राइजेज, नारायणी समूहका विभिन्न उद्योग, हामा स्टील, हिमाल आइरन, अशोक स्टील, सर्वाेत्तम स्टील, रियल स्टीललगायत सञ्चालनमा छन् ।. व्यवसाय चौपट हुनुको कारण. उद्योग–व्यवसाय चौपट हुनुमा व्यवसायीले सबैभन्दा बढी नेपाल राष्ट्र बैंकले निर्माण गरेको नीति नियमलाई मुख्य कारक मानेका छन् । मौद्रिक नीति र चालू पूँजी कर्जा नियम व्यवसायमैत्री नभएको उनीहरूको आरोप छ । अर्काे कारणमा बजारमा पैसा ल्याउने माध्यम र सोको विकल्पबारे सरकारले ठोस कदम नचाल्नु हो । त्यसैगरी, वाणिज्य बैंकहरूले मनपरी बढाउने ब्याजदर र प्रिमियम शुल्कमा नेपाल राष्ट्र बैंकले अङ्कुश लगाउन सकेको छैन ।. अहिले उद्योगी–व्यवसायीहरूले सहज र सुलभरूपमा कर्जा पाइरहेका छैनन् । उद्योगी–व्यवसायीहरूले लिएको कर्जाको ब्याज पनि आगामी महीनामा कति बढी तिर्नुपर्ने हो, सोको कुनै मापदण्ड छैन । चालू पूँजी कर्जा नियमसम्बन्धी निर्देशिकामा संशोधन नगरे वा पुरानै अवस्थाको नीति नियम जारी नभए देशमा खर्बाैं रुपैयाँको लगानी डुब्ने अवस्था आउने उनीहरूको भनाइ छ ।. के भन्छन् बैंकर्स. पछिल्ला निर्देशन र नियमबारे सिटिजन्स इन्टरनेशनल बैंक लिमिटेडका मधेस प्रदेश प्रमुख दिवससिंह ठकुरीले चालू पूँजी कर्जासम्बन्धी नीति नियमले देशलाई फाइदा हुने बताए । प्रारम्भिक चरणमा केही समस्या आइरहेको र अभ्यस्त हुन केही समय लाग्ने बताए । उनले उद्योग–व्यवसाय क्षेत्रमा आंशिकरूपमा समस्या निम्तिएको चर्चा गर्दै त्यसबारेमा नेपाल राष्ट्र बैंकले समयसापेक्ष हिसाबले संशोधन गर्दै जाने बताए । “केही नियमले गा¥हो चाहिं भएकै हो, व्यवसायीहरूले सम्बन्धित निकायमा विज्ञप्तिमार्फत समस्या राख्नुभएको छ, संशोधन हुन्छ होला,” उनले भने ।. प्रिमियम शुल्कमा कठोर बन्छौं –नेपाल राष्ट्र बैंक. नेपाल राष्ट्र बैंक, वीरगंज कार्यालयका निर्देशक राजनदेव भट्टराईले बैंकहरूले बढाएको प्रिमियम शुल्कबारे नेपाल राष्ट्र बैंक कठोर बन्दै गएको बताए ।. राष्ट्र बैंकको कडाइका कारण कतिपय बैंकले प्रिमियम शुल्क फिर्ता पनि गर्नुपरेको उनले चर्चा गर्दै केही महीनामा अवस्था सामान्य बन्ने बताए । साथै, उनले मौद्रिक नीति र चालू पूँजी कर्जासम्बन्धी नियम विश्व अर्थतन्त्रलाई ख्यालमा राखेर नेपालको आर्थिक अवस्था मजबूत पार्न बनाइएकोले केही कमजोरी भएको होला, त्यो बेग्लै कुरा हो तर केही महीनामा यसले सकारात्मक प्रतिफल दिने प्रतिक्रिया दिए । उनले विश्वमा कोरोनापछि सप्लाई चेन भङ्ग भएको छ, महँगी बढेको छ, डलरको मूल्य दिन प्रतिदिन बढिरहेकोले नेपालमा पनि सोको नकारात्मक असर देखिएको बताए ।. भारतीय रुपियाँ कमजोर हुँदै गएको छ, नेपालको बढीजसो आयात भारतबाटै हुन्छ, यसले पनि डलरको सञ्चितिमा असर पारेको छ । तसर्थ, राज्यले बनाएको नीतिलाई गलत भन्न नमिल्ने उनको तर्क छ ।. नीति नियमबाट देखिएका समस्याबारे वीरगंज क्षेत्रका व्यवसायीहरूबाट आएका सुझाव सम्बोधनको लागि सम्बन्धित निकायमा पठाइसकेको र सोको सुनवाइ हुने उनले बताए ।",https://eprateekdaily.com/2022/11/07/42212
चाडपर्व सकिएलगत्तै चुनाव प्रचारप्रसार तीव्र,प्रमुख समाचार,प्रतीक दैनिक,"कार्तिक १६, २०७९",वीरगंज,"प्रतिनिधिसभा र प्रदेशसभा निर्वाचन नजीकिंदै जाँदा चुनाव प्रचार अभियान पनि तीव्र भएको छ । हिन्दूहरूको महान् पर्व दशैं, तिहार, छठ सकिएपछि राजनीतिक दलहरू र तिनका उम्मेदवार तथा स्वतन्त्र उम्मेदवारहरू चुनाव प्रचारप्रसारमा सक्रिय भएका हुन् ।. निर्वाचन आयोगले कात्तिक १७ देखि मङ्सिर १ गतेसम्म निर्वाचनको प्रचारप्रसारका लागि जनसभा, कोणसभालगायत गर्न निर्देश गरे अनुसार आज अन्तिम दिन पनि घरदैलो कार्यक्रमले निरन्तरता पाएको छ । अहिलेसम्म कुनै पनि राजनीतिक दलहरूले पर्सामा आमसभाको घोषणा गरेका छैनन् । ठूला नेताहरू पनि अहिलेसम्म पर्सा जिल्लामा चुनाव प्रचारको लागि दौडाहामा आएका छैनन् । स्थानीय नेता, कार्यकर्ताहरू मतदाताको घरदैलोमा पुगेर मत मागिरहेका छन् ।. यसै क्रममा पर्सा क्षेत्र नं १ बाट जसपा–एमाले गठबन्धनबाट प्रतिनिधिसभा सदस्यका उम्मेदवार प्रदीप यादव, क्षेत्र नं १ (१) बाट प्रदेशसभा सदस्यका उम्मेदवार विचारी यादव, २ का लालबाबूराउत गद्दीले घरदैलो कार्यक्रम गरी मत मागेका छन् ।. वीरगंज महानगर–८ पानीटङ्की र वडा नं ३० लालपर्सामा पुगेर उनीहरूले मतदाताहरूसँग मत मागेका थिए । प्रतिनिधिसभा सदस्यका उम्मेदवार यादवले आफ्नो पाँच वर्षे कार्यकालमा गरेका काम जनतासामु छर्लङ्ग रहेको र सोहीको आधारमा मतदान गर्न आग्रह गरे ।. कार्यक्रममा प्रदेशसभा सदस्यका उम्मेदवार विचारी यादव, लालबाबू राउत गद्दी, डा विश्वम्भर शर्मा, नेक महम्मद मियाँलगायतको सहभागिता थियो ।. पर्सा क्षेत्र नं १ मा सत्तारूढ गठबन्धनबाट लोसपाका उम्मेदवार लक्ष्मणलाल कर्णले वडा नं ११, १३ मा घरदैलो गरेका छन् । उनले सो अवसरमा मतदाताहरूसँग संविधानको रक्ष्Fा गर्न सत्तारूढ गठबन्धनका उम्मेदवारहरूलाई विजयी गराउन आग्रह गरे । कार्यक्रममा नेजामुद्दीन समानी, हुकुम सिंहलगायतको सहभागिता थियो ।. यसैगरी, यही क्षेत्रबाट स्वतन्त्र उम्मेदवारी दिएका अजय द्विवेदीले पनि घरदैलो गरेका छन् । वडा नं ४ मा मङ्गलवार साँझ घरदैलो गर्दै माछा छापमा मतदान गरी निर्वाचित गराउन आग्रह गरे ।. यसैगरी, महानगरको वडा नं १५ मा समाजवादी महिला सङ्घ मधेस प्रदेशकी उपाध्यक्ष पिङ्की यादवको अगुवाइमा महिलाहरूले जसपा–एमाले गठबन्धनका साझा उम्मेदवारलाई विजयी बनाउन मत मागेका थिए ।. सो अवसरमा महिला नेत्रीहरूले जसपाका कारण मधेसी, दलित, मुस्लिमले आफ्नो पहिचान पाएको र उनीहरूको अधिकारको लागि जसपाले लड्दै आएको र लड्ने प्रतिबद्धता जाहेर गरेका थिए । कार्यक्रममा अन्नपूर्ण श्रेष्ठ, प्रेरणा श्रेष्ठ, पिङ्की सिंहलगायतको सहभागिता थियो ।. त्यसैगरी, हाम्रो नेपाली पार्टीबाट पर्सा क्षेत्र नं १ (२) बाट प्रदेशसभाका उम्मेदवार ओमप्रकाश सर्राफले वडा नं ८ पानीटङ्की क्षेत्रमा घरदैलो कार्यक्रम गरेका छन् । उनले आफ्नो चुनाव चिह्न लौरोमा मतदान गरी विजयी बनाउन आग्रह गरे । जनताको मतबाट विजयी भएपछि आफूले जनहितमा काम गर्ने र सो नगरेको खण्डमा जनताले दिने सजाय भोग्न तयार रहेको उद्घोष गरे । कार्यक्रममा हाम्रो नेपाली पार्टीकी समानुपातिक उम्मेदवार गुड्डी जोशीलगायतको सहभागिता थियो ।. यसैगरी, पर्सा क्षेत्र नं २ (२) बाट स्वतन्त्र उम्मेदवार रूपेशमान सिंहले वीरगंज महानगर–३ मा घरदैलो गरेका छन् । सो अवसरमा उनले आफ्नो लालटेन छापमा मतदान गर्न आग्रह गरे । जनतालाई विभिन्नखाले सपना बाँडेर चुनाव जित्ने तर जनआकाङ्क्षा अनुरूप काम नगर्नेहरूलाई पाखा लगाउन उनले आग्रह गरे ।. यसैगरी, पर्सा क्षेत्र नं २ (२) बाट सत्तारूढ गठबन्धनबाट प्रदेशसभा सदस्यमा लोसपाका उम्मेदवार रमेश कुर्मीले बहुदरमाई नगरपालिका–२ पिपरामा चुनावलक्षित चियामा चर्चा कार्यक्रम सम्पन्न गरेका छन् ।. उनले सो अवसरमा विगतका चुनाव जस्तो रक्सी, मासु, पेट्रोल, पैसा र कसैको पनि दबाबमा आएर वा प्रलोभनमा परी मतदान नगर्न आग्रह गरे । उनले विकासको गतिलाई अगाडि बढाउने उम्मेदवारलाई जिताउन आग्रह गरे । उम्मेदवार कुर्मीले आफूले यसअघि गरेका कार्यको मूल्याङ्कन गरेर चुनावमा जिताउन मतदातासँग आग्रह गरे ।. सो अवसरमा वडाध्यक्ष् जीतेन्द्र पटेल, जुगुल पटेल, लालबाबू प्रसाद, मौलाना सागिरलगायतको सहभागिता थियो ।. बलिराम शुक्ला, बिरुवागुठी/. लोकतान्त्रिक वाम गठबन्धनबाट पर्सा क्षेत्र नं २ मा प्रतिनिधिसभा सदस्यका उम्मेदवार अजय चौरसिया र प्रदेशसभा (१) का उम्मेदवार श्यामप्रसाद पटेलले बुधवार पर्सागढी नगरपालिका–३ मा घरदैलो तथा भेटघाट कार्यक्रम गरेका छन् ।. कार्यक्रममा मतदाताहरूले उम्मेदवार चौरसिया र पटेललाई फूलमाला लगाइ स्वागत गरेका थिए ।. कार्यक्रममा नेकाका राजेश्वरप्रसाद यादव, विनोद ठाकुर, महिला नेत्री किरण सरकार, कोपिला चौरसियालगायतको सहभागिता थियो ।. प्रस, पोखरिया/. पोखरिया नगरपालिका–९ शिबर्वामा सत्तारूढ गठबन्धनबाट प्रतिनिधिसभाका उम्मेदवार नेकाका सुरेन्द्रप्रसाद चौधरी र प्रदेशसभा सदस्यमा क्षेत्र नं ३ (२) बाट नेकाकै उम्मेदवार जनार्दनसिंह क्षत्रीले संयुक्त घरदैलो कार्यक्रम गरेका छन् ।. सो अवसरमा उम्मेदवारद्वय चौधरी र क्षत्रीले सत्तारूढ गठबन्धनका उम्मेदवारहरूलाई मत दिएर विजयी बनाउन आग्रह गरे । उनीहरूले प्रतिगमन रोक्नको लागि गठबन्धन बनेको र गठबन्धनले नै आगामी सरकार बनाउने दाबी गर्दै गठबन्धनका उम्मेदवारलाई मतदान गर्न सुझाए ।. यसैगरी, सत्तारूढ गठबन्धनबाट क्षेत्र नं ४ मा नेकाका उम्मेदवार रमेश रिजालले बुधवार छिपहरमाई गाउँपालिका–१ भलुवाही र ४ को तुलसीबर्वामा घरदैलो गरेका छन् ।. रिजालले घरदैलो कार्यक्रममा मधेस र देशको समृद्धिका लागि सत्तारूढ गठबन्धनका उम्मेदवारलाई जिताउन आग्रह गरे । उनले एमालेको दुई तिहाइ बहुमतको सरकार भएपनि तीन वर्ष नटिकेको र दुईपटक एमाले अध्यक्ष ओलीले संविधान मिचेर संसद् विघटन गरेको भन्दै अबका दिनमा पनि सो पार्टीलाई मत दिने हो भने लोकतन्त्र नै धरापमा पर्ने खतरा रहेको जिकिर गरे । उनले लोकतन्त्रको रक्षाको लागि र संविधान पालनाको दिशामा नेकासहितको गठबन्धन दलका उम्मेदवारहरूलाई विजयी बनाउन आग्रह गरे । कार्यक्रममा गठबन्धनबाट प्रदेशसभा सदस्यका उम्मेदवार माओवादी केन्द्रकी शेख चाँदतारालगायत नेता, कार्यकर्ताहरूको सहभागिता थियो ।. यसैगरी, पर्सा क्षेत्र नं ३ (१)मा स्वतन्त्र उम्मेदवार चन्द्रकिशोरप्रसाद चौधरीले बुधवार पटेर्वासुगौली गापा देउरिया, मोरटोल निचुटा र मनिहर्वामा घरदैलो कार्यक्रम गरेका छन् । विभेद अन्त्य गरी सबैलाई समानरूपमा हकअधिकार सुनिश्चित गर्न आग्रह गर्दै उनले घरदैलो कार्यक्रम गरेका थिए ।",https://eprateekdaily.com/2022/11/02/41993
पर्यटकीय गन्तव्य ठोरीमा दुर्घटना बढ्यो,प्रमुख समाचार,प्रतीक दैनिक,"कार्तिक २०, २०७९",ठोरी,"वीरगंज–ठोरी हुलाकी सडक निर्माणपश्चात् मधेस प्रदेशको प्रमुख पर्यटकीय गन्तव्य ठोरीमा बढ्दो सवारी आवागमनका कारण ट्राफिक नियम उल्लङ्घनका घटनामा वृद्धि भएको छ ।. गत साउन २ गतेदेखि ठोरीमा खट्दै आएका ट्राफिक प्रहरीले ट्राफिक नियम उल्लङ्घन गर्ने सवारी चालकबाट हालसम्म रु एक लाख ६५ हजार जरिवानाबापत राजस्व असुल गरेको छ । जिल्ला प्रहरी कार्यालय, पर्साले दिएको जानकारी अनुसार इलाका प्रहरी कार्यालय, ठोरीअगाडि चेकजाँच गर्दा ट्राफिक नियम उल्लङ्घनका २५० वटा घटनामा संलग्न चालकबाट सो जरिवानाबापतको राजस्व सङ्कलन भएको हो ।. ठोरीलाई मधेस सरकारले प्रदेशको पहिलो पर्यटकीय क्षेत्र घोषणा गरेपछि यहाँ आउने पर्यटकहरूको सङ्ख्यामा वृद्धि भएको छ । तीव्र गतिमा सवारीसाधन कुदाउने, जथाभावी ओभरटेक गर्ने, मापसे सेवन गरेर सवारी चलाउने, क्षमताभन्दा बढी मानिस सवार भएर गाडी चलाउने, हेलमेट नलगाइ मोटरसाइकल चलाउनेलगायतका ट्राफिक नियम पालना नगर्दा दुर्घटना बढेको प्रहरीको तथ्याङ्कले देखाएको छ । आव २०७९/८० को साउन महीनायता ठोरीमा १५ वटा दुर्घटना भएको प्रहरीको तथ्याङ्कमा उल्लेख छ । दुर्घटना भएपछि प्रहरीमा जाहेरी भएको अवस्थामा मात्र प्रहरी कार्यालयमा रेकर्ड रहने भएकाले अधिकांश दुर्घटनाबारे प्रहरीले जानकारी नै पाउँदैन ।. यद्यपि गम्भीर दुर्घटना हुँदा क्षतिपूर्ति र उपचारका लागि प्रहरीमा जानकारी गराउनुपर्ने भएकोले ठोरीमा साउनदेखि हालसम्म १५ वटा सवारी दुर्घटना भएको प्रहरीले जनाएको छ ।. ठोरी गापाका पाँचवटा वडामध्ये हालसम्म साउनयता वडा १ मा कुनै पनि सवारी दुर्घटना नभएको इप्रका, ठोरीले जनाएको छ । वडा नं ३ र ४ मा पाँच/पाँचवटा, वडा नं २ मा तीनवटा र वडा नं ५ मा दुईवटा दुर्घटना भएको प्रहरीले जनाएको छ ।. खुला सिमानाका कारण भन्सार नतिरेर प्रवेश गर्ने भारतीय नम्बर प्लेटका र चोरीका सवारीसाधनका कारण दुर्घटना हुने गरेको प्रहरीले जनाएको छ । दुर्घटना नियन्त्रणका लागि गत साउनदेखि ठोरीमा ट्राफिक प्रहरी खटाइएको छ । वरिष्ठ हवलदारसहित दुईजना ट्राफिक प्रहरी चेकजाँचका लागि खटिने गरेको भएपनि जनशक्ति र स्रोतसाधनको अभावका कारण सोचेजस्तो काम हुन नसकेको ट्राफिक प्रहरी बताउँछन् । जनशक्ति अभावका कारण हाल इप्रकाअगाडि मात्र चेकजाँच हुने गरेको छ । गापाका अन्य ठाउँमा हेलमेट नलगाइ निर्बाधरूपमा कम्तीमा तीनजनासम्म सवार भई मोटरसाइकल चलाउने गरेको भएपनि इप्रकाअगाडि भने ट्राफिक जरिवानाका कारण सचेत हुने गरेका छन् ।. ट्राफिक उल्लङ्घन गरेर सवारी चालक भागेपछि चालकलाई पछ्याउन ट्राफिक प्रहरीसँग सवारीसाधन छैन । त्यस कारण कसैले ट्राफिक नियम उल्लङ्घन गरेर फरार भएपछि टुलुटुलु हेरेर बस्नुपर्ने बाध्यता रहेको इप्रका, ठोरीमा कार्यरत ट्राफिक प्रहरीको गुनासो छ । जनशक्ति नभएकै कारण गापाका अन्य स्थानमा सवारी चेकजाँच गर्न नसक्दा दुर्घटना नियन्त्रणमा आउन नसकेको ट्राफिक प्रहरीले बताए । प्रहरीले ट्राफिक नियम उल्लङ्घन गरेका सवारी चालकहरूलाई एकपटकको लागि सम्झाइबुझाइ छाड्ने गरेको भएपनि अत्यधिक मापसे गरेर लापरवाहीपूर्वक सवारीसाधन चलाउनेलाई भने रु दुई हजारसम्म जरिवाना गर्ने गरिएको ट्राफिक प्रहरीले जनाएको छ । खुला सिमाना भएका कारण प्रहरीले विशेषगरी दुई पाङ्ग्रे सवारीको कागजात चेकजाँचमा खासै ध्यान नदिएको पाइन्छ । तर चालकले हेलमेट नलगाएको र मापसे सेवन गरी हेलचेक्याइँ गरेर सवारीसाधन चलाएमा कडाइका साथ इप्रकाअगाडि निगरानी गरिरहेको छ ।. ठोरीमा सबैभन्दा धेरै पर्यटकीय चहलपहल हुने राईधारा, टाउन बजार, ठुटेखोला पुललगायत क्षेत्रमा ट्राफिक नियम उल्लङ्घन गरेर सवारी चलाउँदा प्रहरीले निगरानी गर्न नसकेको स्थानीयको गुनासो छ । ठुटेखोलाको मुखैमा रहेको सशस्त्र प्रहरीको ब्यारेकअगाडिबाट नै दैनिक सयौं मोटरसाइकल ट्राफिक नियम उल्लङ्घन गरेर ओहोरदोहोर गर्दासमेत ट्राफिक व्यवस्थापनमा कसैको चासो नपुगेको देखिन्छ ।. उता ठोरीमा सबैभन्दा बढी दुर्घटना हुने वडा ३ र ४ मा भने सवारी चेकजाँच नहुँदा ट्राफिक नियम उल्लङ्घन भइरहेको छ । ठोरीका अन्य स्थानमा निर्बाध आवतजावत गर्न पाइने तर इप्रकाअगाडि मात्र ट्राफिक चेकजाँच कडाइ हुँदा सो क्षेत्रबाट ओहोरदोहोर गर्ने पर्यटकहरूको सङ्ख्यामा कमी आएको छ । जसको कारण होटेल व्यवसायीहरू मारमा परेका छन् । सो क्षेत्रको पूर्वका होटेलमा भन्दा पश्चिमपट्टिका होटलहरूमा पर्यटक कम आउने गरेको होटेल व्यवसायीहरूको भनाइ छ ।. ठोरी गापा–५ को चमरीहोलदेखि चौतारासम्म करीब ३० किलोमिटर सडकखण्ड ठोरी गापाभित्र पर्छ । विशेषगरी ठोरी घुम्न आउने र खानपान एवं पिकनिक गर्न आउने स्वदेशी तथा भारतीय पर्यटकहरूको ठोरीमा लर्काे नै लाग्ने गरेको छ । अङ्ग्रेजी नयाँ वर्षको दिन, छठ पर्व समापन भएको दिन जस्ता विशेष उत्सव र चाडबाडमा त ठोरीमा पर्यटकहरूको घुँइचो नै हुने गरेको होटेल व्यवसायीहरू बताउँछन् ।",https://eprateekdaily.com/2022/11/06/42172
ठोरीमा फूटबलको भूत सवार,प्रमुख समाचार,प्रतीक दैनिक,"कार्तिक १७, २०७९",ठोरी,"कुनै बेला पर्सा जिल्लाको दुर्गम भनिने ठोरी गाउँपालिकामा अहिले सडक सञ्जाल विस्तार भएसँगै फूटबल प्रतियोगिताको भूत सवार भएको छ । पाँचवटा वडा रहेको सो पालिकामा करीब दुई दर्जन फूटबल क्लब छन् । १९ वटा ठूला र ५/७ वटा साना क्लब ठोरी गापाका विभिन्न वडामा सक्रिय छन् ।. ठोरी गापाका पाँचवटै वडामा खेलमैदान छन् । वडा नं १ को भगवाननगर, क्यामुनाघारी, चौतारा र सरस्वतीनगरमा गरी चारवटा खेलमैदान छन् । यी खेल मैदानमा जनचेतना युवा क्लब, निर्मल समाज युवा क्लब र थ्रीस्टार क्लबले निरन्तर फूटबल प्रतियोगिता आयोजना गर्दै आएका छन् ।. यसैगरी, ठोरी गापा–२ को हनुमाननगर, फायरलाइन, ब्यारेक मैदान, सुन्दरबस्ती र वनशक्तिमा गरी पाँचवटा फूटबल मैदान छन् । यहाँ हरियाली युवा क्लब, नवयुवा क्लब, अमृत युवा क्लबले फूटबल प्रतियोगिता आयोजना गर्ने गरेका छन् ।. ठोरी गापा–३ को रामनगर, ब्रह्मनगर, बुद्धनगर गरी तीन ठाउँमा खेलमैदान छन् । यहाँ सनराइज युवा क्लब, ब्रह्मज्योति युवा क्लब, बुद्धनगर युवा क्लबले फूटबल प्रतियोगिता आयोजना गर्दै आएका छन् ।. वडा नं ४ को निर्मलबस्ती, विजयबस्ती र वडा नं ५ को बाघमोर्चामा खेलमैदान छन् । जहाँ विजयबस्ती युवा क्लब, सुवर्ण युवा क्लब, चौतारी युवा क्लबले फूटबल प्रतियोगिता आयोजना गर्दै आएका छन् ।. वडा नं १ मा चार, वडा नं २ मा पाँच, वडा नं ३ मा चार, वडा नं ४ मा तीन र वडा नं ५ मा तीनवटा फूटबल क्लब छन् ।. भर्खरै दशैंमा यहाँ दुईवटा फूटबल प्रतियोगिता सम्पन्न भए र अहिले दीपावली र छठ पर्वको अवसरमा ब्रह्मज्योति युवा क्लबले आयोजना गरेको नकआउट फूटबल प्रतियोगिता जारी छ । कृष्ण जन्माष्टमी, हरितालिका तीज, दशैं, दीपावली, छठ र ल्होसार पर्वमा विशेषगरी फूटबल प्रतियोगिता आयोजना हुँदै आएका छन् । यस अलावा पनि यहाँ विभिन्न अवसरमा फूटबल प्रतियोगिता आयोजना हुँदै आएका छन् । एउटा फूटबल प्रतियोगितामा कम्तीमा पनि रु छ लाख खर्च हुने गरेको छ । स्थानीय पालिका, वडाध्यक्ष, सदस्य, सांसद, प्रदेशसभा सदस्य, विभिन्न सङ्घसंस्था, खेलप्रेमी तथा विदेशमा रहेका ठोरीवासीहरूले प्रतियोगितामा सहयोग गर्दै आएका बताइएको छ । ठोरीमा मात्र वार्षिक एक करोडभन्दा बढी रकम विभिन्न खेलकूद प्रतियोगितामा खर्च हुँदै आएको छ ।",https://eprateekdaily.com/2022/11/03/42043
"निर्वाचन आचारसंहिताको उल्लङ्घन, कारबाई प्रक्रिया सुस्त",प्रमुख समाचार,प्रतीक दैनिक,"कार्तिक ३, २०७९",वीरगंज,"प्रतिनिधिसभा र प्रदेशसभा निर्वाचनमा पर्सा जिल्लामा उम्मेदवार र दलहरूले आचारसंहिताको उल्लङ्घन गरिरहेका पाइएको छ ।. निर्वाचन आयोगले उम्मेदवारी दर्ताको समयमा २५ जनाभन्दा बढी मानिसको समूह लिएर उम्मेदवारी दर्तास्थलमा नजानको लागि आग्रह गरे पनि सो समयमा पनि आचारसंहिता उल्लङ्घन गरिएको थियो । सबैजसो दल र स्वतन्त्र उम्मेदवारहरूले बाजागाजासहित ठूलो सङ्ख्यामा भीडसहित उम्मेदवारी दर्ताका लागि गए पनि आयोगको जिल्लास्थित कार्यालयले एकजनासँग पनि स्पष्टीकरण सोधेन ।. त्यतिखेर आचारसंहिता उल्लङ्घनका घटनाहरू स्वयम् दल र उम्मेदवारहरूले सामाजिक सञ्जालमार्फत सार्वजनिक गरेका थिए भने सञ्चारमाध्यममा पनि समाचार आएका थिए । अहिले चुनाव प्रचारको क्रममा आयोगले कात्तिक १८ देखि मङ्सिर २ गतेसम्म घरदैलोबाहेकका प्रचारप्रसारमा रोक लगाएको छ ।. जनसभा, कोणसभा, भेला आदिमा रोक लगाइए पनि अहिले पर्सा जिल्लामा दलहरूले कार्यकर्ता भेला, अगुवा कार्यकर्ता भेला, पार्टी प्रवेश कार्यक्रमलगायतका बहानामा चुनाव प्रचार गर्दै आएका छन् ।. सत्तारूढ गठबन्धनमा रहेका नेपाली काङ्ग्रेस, नेकपा माओवादी केन्द्र, नेकपा (एकीकृत समाजवादी), राष्ट्रिय जनमोर्चा, र लोकतान्त्रिक समाजवादी पार्टी तथा जसपा–एमाले गठबन्धन र विभिन्न राजनीतिक दलहरू तथा स्वतन्त्र उम्मेदवारहरूले अहिले पनि २५ जनाभन्दा बढीको सङ्ख्यामा मानिसहरू भेला गरी चुनावी कार्यक्रम गर्दै आएका छन् ।. पर्सा क्षेत्र नं १ (ख)बाट प्रदेशसभा सदस्यका उम्मेदवार मधेस प्रदेशका मुख्यमन्त्री लालबाबूराउत गद्दीले एमालेसँगको सहकार्यमा जगरनाथपुर गाउँपालिकामा आयोजना गरेको कार्यकर्ता भेलामा ठूलो सङ्ख्यामा मानिसहरूको उपस्थिति थियो ।. यसैगरी, भर्खरै मन्त्री पदबाट बर्खास्त गरिएका जसपाबाट पर्सा क्षेत्र नं १ का उम्मेदवार प्रदीप यादवले दुई दिने रोड शो भीडभाडसहित सम्पन्न गरे । पर्साका चारवटै क्ष्Fेत्रमा अहिले घरदैलो कार्यक्रम भइरहेका छन् र त्यसमा आयोगले तोकेभन्दा बढी सङ्ख्यामा मानिसहरूको उपस्थिति रहने गरेको छ । तर आयोगले कसैसँग पनि आचारसंहिता उल्लङ्घन गरेको भनी सोधनी गरेको छैन ।. अहिले घरदैलो कार्यक्रममा डिजे, फ्लेक्स ब्यानर, पर्चा, पम्पलेटको प्रयोग पनि उत्तिकै छ । आयोगले डिजेमा रोक लगाएको छ भने तोकिएको मापदण्डमा फ्लेक्स ब्यानर, पर्चा–पम्पलेटको प्रयोग गर्नुपर्ने जनाएको छ । तर तोके अनुसारको मापदण्डमा प्रयोग भएको छैन र अनुगमन पनि गरिएको छैन ।. पहिलेका चुनावभन्दा अहिले आचारसंहिता कम उल्लङ्घन भएपनि जारी आचारसंहिता भने कुनै पनि दल वा स्वतन्त्र उम्मेदवारले इमानदारीपूर्वक पालना गरेका छैनन् । आयोगले पनि समानरूपमा दल र स्वतन्त्र उम्मदेवारलाई कारबाईको दायरामा ल्याउन सकेको छैन ।. घरदैलो कार्यक्रममा ससाना बालबालिकाहरूको उपस्थिति पनि गराइएको छ । निर्वाचन प्रचारमा बालबालिकाहरूको प्रयोग गर्न आचारसंहिताले निषेध गरेको छ तर यसको पालना पनि भएको छैन ।. निर्वाचन आयोगले प्रतिनिधिसभा र प्रदेशसभा निर्वाचनमा बहालवाला जनप्रतिनिधि, शिक्ष्Fक, कर्मचारीलाई चुनाव प्रचारमा निषेध गरेको छ तर पर्सा जिल्लामा निर्वाचित जनप्रतिनिधिहरूको उपस्थिति घरदैलोदेखि लिएर चुनावीसभामा प्रशस्त देखिएका प्रमाणहरू छन् ।. जिल्ला निर्वाचन कार्यालय, पर्साकी प्रमुख रञ्जीता झाले आचारसंहिता उल्लङ्घनबारेमा उजूरी नपरेको बताइन् । उनले उजूरी परेको खण्डमा सो सम्बन्धमा छानबीन गर्ने र कारबाईको दायरामा ल्याउने बताइन् ।",https://eprateekdaily.com/2022/10/20/41659
"जनता दीपावली/छठको तयारीमा, नेता घरदैलोमा",प्रमुख समाचार,प्रतीक दैनिक,"कार्तिक ६, २०७९",वीरगंज,"पर्सामा प्रतिनिधिसभाका चारवटा क्षेत्र र प्रदेशसभाका आठवटा क्षेत्रमा मङ्सिर ४ गते हुने निर्वाचनलक्षित घरदैलो कार्यक्रम जारी छ ।. दल र स्वतन्त्र उम्मेदवारहरूले बिहान, दिउँसो, साँझ घरदैलो कार्यक्रम गर्दै आएका छन् । यसका अतिरिक्त अगुवा कार्यकर्ता भेला, पार्टी प्रवेश, सम्मानलगायतका कार्यक्रमहरूलाई निरन्तरता दिएका छन् । निर्वाचन आयोगले कात्तिक १८ गतेदेखि मात्र जनसभा, कोणसभालगायतका कार्यक्रमहरू गर्न र त्यसअघि घरदैलोबाहेकका कार्यक्रममा निषेध गरेको कारण दल र स्वतन्त्र उम्मेदवारहरू घरदैलो कार्यक्रमलाई अधिकतमरूपमा प्रयोग गरिरहेका छन् ।. उम्मेदवार, तिनका समर्थकहरू जहाँ चुनावी प्रचारमा व्यस्त छन्, त्यही जनता भने दीपावली र छठको तयारीमा छ । दीपावलीको पूर्वसन्ध्यामा उनीहरू घर लिपपोत, सरसफाइ, किनमेलमा व्यस्त छन् । यसपटक दीपावली सकिए लगत्तै छठ पर्व शुरू हुने भएकोले हिन्दू धर्मावलम्बीहरू दुवै पर्वको तयारीमा व्यस्त छन् । दीपावली र छठको व्यस्ततासँगै जनताले नेताहरूलाई पनि समय दिनुपरेको छ ।. यसै क्रममा पर्सा क्षेत्र नं १ को वीरगंज महानगरपालिका–१५ भिस्वा र १६ नगवामा जसपा–एमाले गठबन्धनबाट प्रतिनिधिसभाका उम्मेदवार प्रदीप यादवले रोड शो कार्यक्रमलाई निरन्तरता दिएका छन् । मुख्यमन्त्री लालबाबूराउत गद्दीसँगै उनले आज सो क्षेत्रमा जसपा–एमाले गठबन्धनका उम्मेदवारहरूलाई विजयी गराउन आग्रह गरे ।. प्रतिनिधिसभाका उम्मेदवार यादवले आफू सांसद हुँदा र सानो समयको लागि मन्त्री हुँदा पर्सा जिल्लाको विकासमा भ्याएसम्मको विकास गरेको दाबी गरे । उनले आफूलाई जिताए आगामी दिनमा बाँकी काम पनि पूरा गर्ने आश्वासन दिए । वर्तमान सत्तारूढ गठबन्धनले एकलौटीरूपमा शासन चलाएको र यसबाट गणतन्त्र र लोकतन्त्रलाई खतरा भएको भन्दै उनले जसपा–एमाले गठबन्धनका उम्मेदवारलाई जिताउन आग्रह गरे ।. सत्तारूढ गठबन्धनबाट पर्सा क्षेत्र नं ३ मा प्रतिनिधिसभा उम्मेदवार सुरेन्द्रप्रसाद चौधरी र प्रदेशसभाका उम्मेदवार जनार्दनसिंह क्षत्रीले मुकेश चौरसियाको दोस्रो स्मृति दिवसमा सहभागी भएर चुनावी प्रचार गरेका छन् । कार्यक्रममा प्रतिनिधिसभाका उम्मेदवार चौधरीले शहीद मुकेश चौरसियाको सपना साकार गर्न आफू सदैव तयार रहेको दाबी गरे । उनले चौरसिया गापाको सच्चा, कर्मठ पार्टीका सिपाही भएको दाबी गरे ।. कार्यक्रममा माओवादी केन्द्रकी नेत्री उर्मिला अर्याल, प्रदेशसभा उम्मेदवार क्षत्री, नेकपा (एकीकृत समाजवादी)का नागेन्द्र चौधरी, नेपाली काङ्ग्रेसका दीपनारायण रौनियार र माओवादी केन्द्रबाट सो क्षेत्रमा प्रदेशसभा सदस्यका उम्मेदवार छोटेलाल यादवलगायतले मन्तव्य व्यक्त गरेका थिए ।. यसैगरी पर्सागढी नगरपालिकाको बर्वाटाँडी, हरदासपुर, छौटैली, बकनेर्वा, परशुरामपुर, भेडाहा टोलमा पर्सा निर्वाचन क्षेत्र नं २ प्रतिनिधिसभा सदस्यका उम्मेदवार अजयकुमार चौरसिया र २ (क) प्रदेशसभा सदस्यका उम्मेदवार श्यामप्रसाद पटेलले घरदैलो कार्यक्रम गरेका छन् ।",https://eprateekdaily.com/2022/10/23/41842
एमाले मधेसी विरोधी पार्टी : मन्त्री चौधरी,प्रमुख समाचार,प्रतीक दैनिक,"अशोज २९, २०७९",वीरगंज,"खानेपानीमन्त्री एवं नेपाली काङ्ग्रेसका सहमहामन्त्री उमाकान्त चौधरीले एमाले मधेसीविरोधी पार्टी भएको आरोप लगाएका छन् ।. बारा निर्वाचन क्षेत्र नं १ क्षेत्रीय कार्य समितिद्वारा आयोजित चुनावी सभा एवं क्षेत्रीय बैठकमा बोल्दै उनले तराई– मधेसका जनतालाई प्रत्यक्ष फाइदा पुग्ने नागरिकता विधेयक पास गर्न राष्ट्रपतिसँग मिलेर एमालेले अड्काएको आरोप लगाए । उनले एमाले पार्टी सङ्घीय लोकतान्त्रिक गणतन्त्रलाई सखाप पारी मुलुकमा एकतन्त्रीय शासन व्यवस्था ल्याउन खोजिरहेको आरोप लगाए । उनले आफ्नो स्वार्थ सिद्धिका लागि दुईतिहाईको सरकार ढालेको एमाले अध्यक्ष केपी ओलीबाट देश विकासको आशा राख्न नसकिने बताए ।. सुखी नेपाली, समृद्ध नेपालको नारा लगाएर नेपाली जनतालाई झुक्याउने कार्य मात्र भएको बताए । उनले मधेस र मधेसी जनताको हकहितका लागि लड्ने एक मात्र नेपाली काङ्ग्रेस भएको दाबी गरे ।. मन्त्री चौधरीले उपेन्द्र यादवको जनता समाजवादी पार्टीले मधेसी जनतालाई धोका दिने काम मात्र गर्दै आएको र अहिलेसम्म सत्ता र शक्तिको पछि लाग्दै आएको आरोप पनि लगाए । क्षेत्रीय सभापति विजयशङ्कर यादवको अध्यक्षतामा सम्पन्न कार्यक्रममा मधेस प्रदेशका उपसभापति चन्द्रशेखरकुमार यादव, सदस्यहरू उपेन्द्र जयसवाल, सीता मैनाली, महासमिति सदस्य शम्भुबहादुर बुढाथोकी, मधेसी कुँवर, सिकेन्द्र पासवान, निजगढ नगरपालिकाका पूर्वमेयर सुरेश खनाल, प्रदेशसभा क, ख का उम्मेदवारद्वय रमेश दङ्गाल, नागेन्द्रप्रसाद साह, महिला नेत्री माला लामालगायतले नेका उम्मेदवारहरूलाई विजयी बनाउन आग्रह गरेका थिए ।",https://eprateekdaily.com/2022/10/15/41407
"दीपावली सकियो, छठको तयारी तीव्र",प्रमुख समाचार,प्रतीक दैनिक,"कार्तिक ११, २०७९",वीरगंज,"यसपटक दीपावली सकिएलगत्तै छठ पर्व शुरू भएको छ । दीपावली अन्तर्गत भाइटीकाको दिन छठ गर्नेहरूले घरआँगन सफा गरे । यसैगरी शुक्रवारदेखि छठ पर्व विधिवत् शुरू भएको छ ।. शुक्रवार छठ गर्नेहरूले बिहान नुहाएर चोखो शुद्ध खानेकुराहरू खाए । जसलाई ‘नहाय खाय’ भनिन्छ । आजको दिन खानामा लौकाको तरकारी अनिवार्यसरह थियो । त्यसैले बजारमा लौका महँगो पनि भयो ।. योसँगै बजारमा छठका सामग्रीहरू किनमेल पनि भइरहेको छ । दीपावलीदेखि वीरगंजको बजारमा छठ लक्षित कपडा, माटोको भाँडाको किनमेल भयो भने आजदेखि फलफूल र छठलाई आवश्यक बाँसबाट बनाइएका सामग्रीहरू ढक्की, नाङ्गलो, सुपली, छैटालगायत सामग्रीहरूको खरीददारी गर्नेहरूको भीड थियो ।. यसैगरी दीपावलीसँगै छठघाट सिङ्गार्ने कार्य भइरहेको छ । यस अघि भाइटीकाको दोस्रFे दिनबाट छठको तयारी गरिन्थ्यो भने तिथि जोडिएकोले दुवै पर्व गर्नेहरूलाई भ्याइ नभ्याइ भएको छ । छठघाट बनाउनेहरू व्यस्त छन् । सरसफाइ, सजावट र नदी, पोखरी सफा गर्न उनीहरू व्यस्त छन् । वीरगंजको छपकैया, घडीअर्वा, मुर्ली, नगवा, लक्ष्मणवा, रानीघाट र श्रीसिया नदीसँगको बस्तीहरूमा छठको तयारी तीव्र छ ।. योसँगै जिल्लाभरिका पालिकाहरूमा रहेका नदी, पोखरी, तलाउमा छठपूजाको तयारी भइरहेको छ ।. धर्मेन्द्र चौरसिया, पोखरिया/. पोखरिया नगरपालिका–१ वनकटवामा छठ पर्वको उपलक्ष्यमा शुक्रवार बिहान कलश यात्रा निकालिएको थियो । बाजागाजासहित निस्केको छठको कलश यात्रा पोखरिया बजार परिक्रमा गरी छठ घाट पुगेर समापन भएको थियो ।. यहाँ प्रत्येक वर्ष छठ पर्वको अवसरमा नहाय खायको दिन कलश यात्रा निकालिने गरेको वडाध्यक्ष प्रमोद गिरीले बताए । कलश यात्रामा नगरप्रमुख प्रद्युम्न चौहान, उपप्रमुख रूबि ठाकुर, प्रमुख प्रशासकीय अधिकृत अशोक रौनियार, लालबाबू गिरी, मनोज कुर्मी, भगवान कुर्मीलगायतको सहभागिता थियो ।. नरेश यादव, पर्सागढी/. छठपूजाको अवसरमा पर्सागढी नगरपालिकामा रहेका छठघाटहरूको सरसफाइ, सजावट कार्य भइरहेको छ । स्थानीयको सहयोगमा पोखरी, छठघाट स्थलको सरसफाइ कार्य भइरहेको छ भने टेन्ट लगाउने काम पनि अन्तिम चरणमा छ । आइतवार परेको सँझियाघाटलाई लक्षित गरेर छठघाट सजाउने कार्य यहाँको नवैवटा वडामा जारी छ ।",https://eprateekdaily.com/2022/10/28/41900
"माछा तस्करी बढ्यो, भन्सार राजस्व घट्यो",प्रमुख समाचार,प्रतीक दैनिक,"कार्तिक ५, २०७९",वीरगंज,बजारमा उपलब्ध आयातीत माछामध्ये ७० प्रतिशत तस्करीको माध्यमबाट आउने गरेको तथ्य फेला परेको छ । माछा तस्करी अचानक बढेको तथ्याङ्कले देखाएको छ ।. भन्सार छली माछा भित्रिरहेको र माछाको क्वारेन्टाइन पनि नभएको हुनाले राजस्व चुहावटसँगै जनस्वास्थ्यसँग पनि खेलवाड गर्ने कार्य भइरहेको जानकारहरू बताउँछन् ।. भारतबाट तस्करीको माध्यमबाट ठूलो परिमाणमा माछा नेपाली बजारमा आउन थालेपछि माछा विधिवत् भन्सार गरेर भिœयाउने आयातकर्ताहरूलाई भने मर्का परिरहेको छ । माछाको आयात वार्षिकरूपमा बढ्दो रहे पनि चालू आर्थिक वर्षमा भने घटेको छ । माछाको आयात बितेको आवको तुलनामा करीब ३० प्रतिशतले घटेको छ । करीब ७० प्रतिशत माछा अहिले तस्करीमार्फत आउन थालेकाले वैध आयात घटेको हो ।. आव २०७८/७९ मा एक हजार ६९३ टन विभिन्न जातका माछा नेपालले आयात गरेको भन्सारको तथ्याङ्कले देखाएको छ । यसबाट १६ करोड ५७ लाख रुपैयाँ राजस्व सङ्कलन भएको थियो । तथ्याङ्क अनुसार गत वर्ष महीनाको औसत १४१.१४ टन माछा आयात भएको थियो भने यस आवमा महीनाको औसत ४२.५१ टन मात्र आयात भइरहेको छ । यो वर्ष साउन र भदौ दुई महीना गरी ८४.०२३ टन विभिन्न जातका माछा आयात भएको छ ।. माछा आयातकर्ता व्यापारी अजय साहले देशभित्रै माछाको उत्पादन बढेर आयात घटेको नभएर माछाको तस्करी बढेर घटेको बताए । उनले अवैध कार्यले वैध कार्य गर्ने माछा आयातकर्ताहरूलाई समस्या भएको बताए । उनले आयात घटेको छैन तर अवैध तरीकाबाट माछा आइरहेको र सोको रोकथाम गर्न नसकिएको कारण भन्सार राजस्व पनि प्रभावित भएको बताए । भारतबाट अवैधरूपमा आउने माछा रोक्नुपर्ने माग गर्दै चितवनको भरतपुरमा असोज ६ मा नेपाल मत्स्य व्यवसायी सङ्घको केन्द्रीय समितिले पत्रकार सम्मेलन गरेको थियो । फर्मालिन भनिने केमिकल हालिएको माछा भारतबाट दैनिक ५० टनभन्दा बढी नेपाल आउने गरेको सङ्घका केन्द्रीय अध्यक्ष अम्बिकाप्रसाद अधिकारीको आरोप छ । उनले स्वास्थ्यको लागि घातक केमिकलको प्रयोग रोक्नुका साथै अवैध कारोबार रोकिनुपर्ने बताए ।. क्वारेन्टाइन परीक्षणविना भित्रिने माछा रासायनिक र जैविकरूपमा स्वास्थ्यको दृष्टिकोणले जोखिमपूर्ण हुने चिकित्सकहरू बताउँछन् । वाग्मती प्रदेशमा प्रहरीले अवैध माछा नियन्त्रणको प्रयास गरेको पनि देखिन्छ । साउनयता तीन हजार ७० किलो माछा बरामद गरी विधि पु¥याएर नष्ट गरिएको वाग्मती प्रदेश प्रहरी कार्यालयका सूचना अधिकारी वरिष्ठ प्रहरी उपरीक्षक दीपक रेग्मीले बताए । प्रतीतपत्र (एलसी)मा शतप्रतिशत रकम जम्मा गरेर मात्रै सामान आयात गर्नुपर्ने नेपाल राष्ट्र बैंकको प्रावधानले अवैधरूपमा विभिन्न वस्तुहरू भित्रिने क्रममा माछाको पनि तस्करी बढेको हो ।. अहिले बाकसमा माछा राखेर साइकलबाट सीमापारिका भारतीय बजारहरूबाट नेपाल ल्याउने क्रम बढेको छ । यसरी ल्याइने माछा एक स्थानमा भण्डारण गरी देशभरि पु¥याउने कार्य भइरहेको माछा कारोबारीहरू बताउँछन् ।,https://eprateekdaily.com/2022/10/22/41771
"बारा क्षेत्र नं ३ मा एमाले–जसपा गठबन्धन भङ्ग, त्रिपक्षीय भिडन्तमा कसले मार्ला बाजी ?",प्रमुख समाचार,प्रतीक दैनिक,"अशोज ३१, २०७९",परवानीपुर,"सत्तारूढ पाँच दलीय गठबन्धनलाई काउन्टर दिन बनेको नेकपा एमाले र जनता समाजवादी पार्टी (जसपा)को गठबन्धन बाराको क्षेत्र नं ३ मा भने टुटेको छ । यो क्षेत्रमा एमाले र जसपा दुवैले आआफ्ना उम्मेदवारहरू चुनावी मैदानमा उतारेका छन् । सत्ता गठबन्धनको तर्फबाट भने लोकतान्त्रिक समाजवादी पार्टीले आफ्नो उम्मेदवार उतारेको छ । एमाले–जसपा गठबन्धन भङ्ग भएको यस क्षेत्रमा एमालेले आफ्नो पोलिटब्युरो सदस्य एवं पूर्वराज्यमन्त्री ज्वालाकुमारी साहलाई उम्मेदवार बनाएको छ भने जसपाले वर्तमान प्रतिनिधिसभा सदस्य रामबाबू यादवलाई उम्मेदवार बनाएको छ । यी दुवैजनाको विरुद्धमा सत्तारूढ गठबन्धनबाट लोकतान्त्रिक समाजवादी पार्टी (लोसपा)का लालबाबू सिंहलाई टिकट दिइएको छ ।. तीनैजना यस क्षेत्रमा बलिया उम्मेदवार भएका कारण त्रिपक्षीय रोचक भिडन्तको सम्भावना छ । जसपाबाट उम्मेदवार रहेका यादव पार्टीका मधेस प्रदेश अध्यक्षसँगै यसै क्षेत्रबाट २०७४ सालको निर्वाचनमा सांसदमा निर्वाचित भएका थिए । त्यस बेला मधेस सेन्टिमेन्टले खूब काम गरेको थियो । उनी जसपा बाराका पूर्वअध्यक्षसमेत हुन् ।. यसैगरी, एमालेबाट उम्मेदवारी दिएकी ज्वाला भने पूर्व माओवादी नेत्री हुन् । उनी नेकपा विभाजन हुँदा एमालेमैं रहिन् । २०७४ सालको निर्वाचनमा साह यसै क्षेत्रको (क)बाट नेकपा माओवादी केन्द्रबाट प्रदेशसभा सदस्यमा निर्वाचित भएकी थिइन् । २०६४ सालको पहिलो संविधानसभा सदस्यमा माओवादी केन्द्रबाटै निर्वाचित भएकी साह बाबुराम भट्टराई प्रधानमन्त्री भएको बेलामा भूमिसुधार तथा व्यवस्था राज्यमन्त्रीसमेत भएकी थिइन् । बाराको कलैया उपमहानगरपालिकामा प्रमुख, उपप्रमुखमा एमाले जितेका कारण सो क्षेत्रमा उनी बलियो रहेको आकलन छ ।. यस्तै, यस क्षेत्रबाट लोसपाका उम्मेदवार सिंह भने नवप्रवेशी हुन् । उनी चुनावको मुखमा लोसपा प्रवेश गरेर टिकट पाउन सफल भएका हुन् ।. नेपाली काङ्ग्रेस बाराका पूर्वसभापतिसमेत रहेका सिंह काङ्ग्रेसको भागमा यो क्षेत्र नपरेपछि लोसपामा गएर चुनावी प्रतिस्पर्धामा उत्रिएका हुन् । लोसपाबाट टिकट लिए तापनि लोसपा र काङ्ग्रेस एउटै खेमा भएका कारण उनले काङ्ग्रेसको साथ पाउने चर्चा छ । एमाले र जसपाबीचको गठबन्धन भङ्ग हुनु र माओवादी केन्द्र, काङ्ग्रेस, जनमोर्चासँगै लोसपाको मत पनि सिंहलाई नै गए उनी एमाले र जसपाका उम्मेदवारभन्दा बलिया हुन्छन् ।",https://eprateekdaily.com/2022/10/17/41521
"बारामा किसान श्रेष्ठको चुनावी फन्डा, १५ सयजनालाई वैदेशिक रोजगारमा पठाउँदै",प्रमुख समाचार,प्रतीक दैनिक,"अशोज ३०, २०७९",परवानीपुर,"सत्तारूढ गठबन्धनका नेता कृष्णकुमार श्रेष्ठ (किसान)ले बारामा चुनावी आचारसंहिताविपरीत चुनावी फन्डा शुरू गरेका छन् । गठबन्धनको बारा क्षेत्र नं ४ मा प्रतिनिधिसभा सदस्यका साझा उम्मेदवार श्रेष्ठले परवानीपुरमा वैदेशिक रोजगारमा जाने युवाहरूको लागि निश्शुल्क प्रि–इन्टरभ्यू शुरू गराएका छन् । उम्मेदवार श्रेष्ठले ‘निश्शुल्क भिसा, निशुल्क टिकट, निशुल्क मेडिकल’ भनी उक्त वैदेशिक रोजगारका लागि असोज ३० र ३१ गते बाराको परवानीपुर बजारस्थित बिएस पार्टी प्यालेसमा युवाहरूको अन्तर्वार्ता गराइरहेका छन् । उक्त ठाउँमा किसान श्रेष्ठ र लोसपाका नेता जीतेन्द्र सोनलको तस्वीर अङ्कित ब्यानर पनि झुन्ड्याइएको छ । सोनल बारा क्षेत्र नं ४ (ख)बाट प्रदेशसभा सदस्यमा चुनाव लडिरहेका छन् ।. आइतवार आठ सयजना र सोमवार सात सयजनाको इन्टरभ्यू लिने लक्ष्य राखिएको ललितपुरको इन्टरनेशनलल म्यानपावर रिक्रुटमेन्ट प्रालिले जनाएको छ । किसान श्रेष्ठका स्वकीय सचिव जगत श्रेष्ठकै निर्देशनमा बाराको परवानीपुर बजारमा इन्टरभ्यू गर्ने ठाउँ तोकिएको उक्त म्यानपावर कम्पनीका प्रशासकीय अधिकृत विवेक शर्माले बताए । मलेशियन स्याकारिता सिन कलङ प्लास्टिक इन्डस्ट्रिजमा काम गर्न वैदेशिक रोजगारमा पठाइने भनिएको छ । वैदेशिक रोजगारमा जान प्रि–इन्टरभ्यूको लागि नेपाली म्यानपावर कम्पनीले वैदेशिक रोजगार एपमा केही दिनअघि अग्रिम सूचना प्रकाशित गरेको थियो । त्यही सूचनाको आधारमा अहिले पर्सा, बारा, रौतहट, सर्लाही, मोरङ, तनहँुलगायत विभिन्न जिल्लाबाट अहिले परवानीपुरमा सयौं युवा भेला भएका छन् । प्रि–इन्टरभ्यूमा रोजगारदाता मलेसियन कम्पनीका प्रतिनिधिहरू पनि आउने बताइएकोछ ।. सम्पूर्ण नेपालीको लागि सूचना जारी गरिए तापनि आइतवार मात्र बारा क्षेत्र नं ४ का युवालाई प्राथमिकता दिइने जानकारी गराइएपछि बाहिरी जिल्लाबाट आउने युवाहरू आक्रोशित भएका छन् । सर्लाही मलङ्गवाबाट आजै बिहान साढे ३ बजे परवानीपुर पुगेका अर्से आलमले यो चुनावमा मत तान्ने फन्डाबाहेक अरू केही नभएको बताए । “हामीले हेरेको सूचनामा कहींकतै उल्लेख छैन कि बारा क्षेत्र नं ४ का युवाहरूलाई मात्र छनोट गरिनेछ,” उनले भने, “तर यहाँ आएपछि हामी निराश भएका छौं, बाहिर जिल्लाका युवाको इन्टरभ्यू हुँदैन भनी भन्दैछन् ।”. त्यसैगरी, मोरङबाट दुई दिनअघिदेखि वीरगंजमा डेरा लिएर बसिरहेका राहुल माझीले पनि बाराका युवाको मात्र इन्टरभ्यू हुने सूचना पाएपछि दुःख लागेको र आवतजावतमा हजारौं रुपियाँ खर्च भएकोमा निराशा व्यक्त गरे ।",https://eprateekdaily.com/2022/10/16/41478
क्षेत्र नं ३ मा प्रदेश र प्रतिनिधिसभामा ३७ जना उम्मेदवार,प्रमुख समाचार,प्रतीक दैनिक,"अशोज २८, २०७९",पोखरिया,"मङ्सिर ४ गते हुने प्रतिनिधिसभा र प्रदेशसभा निर्वाचनका लागि पर्सा क्षेत्र नं ३ बाट ३७ जना उम्मेदवार चुनावी मैदानमा छन् ।. जिल्ला निर्वाचन कार्यालय, पर्साले उपलब्ध गराएको तथ्याङ्क अनुसार प्रतिनिधिसभामा ११ जना, प्रदेशसभाको (क)बाट १२ र (ख)बाट १४ जना गरी ३७ जना उम्मेदवार चुनावी मैदानमा छन् । प्रतिनिधिसभामा सत्तारूढ गठबन्धनबाट नेपाली काङ्ग्रेसका सुरेन्द्रप्रसाद चौधरी, जसपा–एमाले गठबन्धनबाट राजकुमार गुप्ता, राष्ट्रिय स्वतन्त्र पार्टीबाट अशोक कँडेल, नेपाल सुशासन पार्टीबाट राजकुमार यादव, राप्रपाबाट अङ्गद ठाकुर, नेमकिपाबाट आशाकाजी वनमाला र स्वतन्त्र उम्मेदवारहरू धुरेन्द्र पटेल, प्रदीपकुमार रौनियार, महम्मद अलि अकबर अन्सारी, रामप्रसाद महतो चाई र समीरकुमार साह उम्मेदवार छन् ।. यो क्षेत्रबाट २०७४ सालको प्रतिनिधिसभामा जसपाका हरिनारायण रौनियार विजयी भएका थिए । यसपटक उनी चुनावी मैदानमा छैनन् । सांसद भएपछि उनी निलम्बित भएको र हालसम्म फुकुवा नभएको कारण उनी चुनाव लड्न अक्षम भएका हुन् ।. प्रदेशसभा (क)बाट सत्तारूढ गठबन्धनका माओवादी केन्द्रबाट छोटेलालप्रसाद यादव, जसपा–एमाले गठबन्धनबाट एमालेका अब्दुल रहिम (मन्जुर) अन्सारी, नेपाल सुशासन पार्टीका शिवकुमार साह, राप्रपाका चन्द्रिका सहनी, नेकपाका अमरदेव पासवान र स्वतन्त्रबाट अजादुल हक अन्सारी, किसुन अहिर, चन्द्रकिशोर प्रसाद, नीरराज गिरी, प्रमोद जयसवाल, लवड मियाँ अन्सारी र शेखरबहादुर सिंह चुनावी मैदानमा छन् ।. २०७४ सालको निर्वाचनमा क्षेत्र नं ३ (क)बाट जसपाका अब्दुल रहिम (मन्जुर) अन्सारी विजयी भएका थिए । उनी हालै एमालेमा प्रवेश गरेर उम्मेदवार भएका हुन् । यो क्षेत्रबाट उम्मेदवार रहेका शिवकुमार साह जसपामा थिए । टिकट नपाएपछि उनी नेपाल सुशासन पार्टीबाट उम्मेदवार भएका हुन् । यसैगरी, एमाले प्रवेश गरेका नीरराज गिरीले पनि टिकट नपाएपछि स्वतन्त्र भएका हुन् ।. यो क्षेत्रको (ख)बाट १४ जना उम्मेदवार चुनावी मैदानमा छन् । सत्तारूढ गठबन्धनबाट नेकाका जनार्दनसिंह क्षत्री, नेकपा (एस)का प्रह्लाद गिरी चुनावी मैदानमा छन् । यसैगरी, एमाले–जसपा गठबन्धनबाट जसपाकी मधु गुप्ता, राप्रपाका सुजीतकुमार त्रिपाठी, नेपाल सुशासन पार्टीका गौरीशङ्कर साह तेली, जनमत पार्टीका अब्दुल्लाह मियाँ र स्वतन्त्रमा जीतेन्द्र सहनी, डाडु तेली, प्रभु साह, रामबाबूप्रसाद यादव, विजयकुमार रौनियार, शम्भु ठाकुर र हरिनारायणप्रसाद चौहान छन् ।. यो क्षेत्रबाट २०७४ सालमा जसपाका प्रह्लाद गिरी विजयी भएका थिए । गिरी भर्खरै एमालेमा प्रवेश गरेका थिए तर टिकट नपाएपछि उनी सत्तारूढ गठबन्धनको नेकपा (एस)बाट उम्मेदवार बनेका हुन् । नेकाका उम्मेदवार जनार्दनसिंह क्षत्री यसअघि गिरीसँग झिनो मतले पराजित भएका थिए । यो क्ष्Fेत्रबाट उम्मेदवार भएकी मधु गुप्ता निलम्बित सांसद रौनियारकी छोरी हुन् । क्षेत्र नं ३ को प्रतिनिधिसभा सदस्यमा दाबी गरेकी गुप्ता जसपा–एमाले गठबन्धन भएपछि प्रदेशसभा उम्मेदवार बनेकी हुन् ।. यसैगरी, नेपाल सुशासन पार्टीबाट उम्मेदवारी दिएका गौरीशङ्कर साह तेली यसअघि जसपामा थिए र टिकट नपाएपछि उनी नेपाल सुशासन पार्टीबाट चुनाव लडेका हुन् ।",https://eprateekdaily.com/2022/10/14/41360
पहिलो र दोस्रोभन्दा बुस्टर डोज लगाउनेको सङ्ख्या निकै थोरै,प्रमुख समाचार,प्रतीक दैनिक,"कार्तिक ४, २०७९",वीरगंज,"जिल्ला स्वास्थ्य कार्यालय, पर्साले पर्सा जिल्लाको कुल जनसङ्ख्या छ लाख ५१ हजार १२० जनामध्ये १२ वर्षमाथि उमेर समूहका पाँच लाख ५९ हजार १६५ जनालाई कोरोनाविरुद्धका विभिन्न खोपहरू दिइएको जनाएको छ ।. कुल जनसङ्ख्यामध्ये १८ वर्ष उमेर समूहका चार लाख ७७ हजार १२८ जना र १२ देखि १७ वर्ष उमेर समूहका ८२ हजार ३७ गरी पाँच लाख ५९ हजार १६५ जनालाई खोप दिइएको सो कार्यालयले जानकारी गराएको छ ।. कोभिशिल्ड पहिलो खोप ९१ हजार ३४१ जना, दोस्रो खोप ७७ हजार ६०१ जना र बुस्टर डोज ३० हजार २५९ जनालाई दिइएको छ ।. त्यसैगरी, भेरोसिलको पहिलो खोप दुई लाख ४४ हजार ८१६ जना, दोस्रो खोप एक लाख ७६ हजार २२२ जना र बुस्टर डोज छ हजार ६५० जनाले लिइसकेका छन् ।. यसैगरी, जोन्सन खोप ८४ हजार ७४ जना र बुस्टर डोज दुई हजार ४९४ जनाले लिएको स्वास्थ्य कार्यालय, पर्साले जनाएको छ ।. अस्ट्राजेनिकाको पहिलो खोप ४९ हजार ४४१ जना, दोस्रो खोप ४० हजार ७६ जना र बुस्टर डोज १७ हजार ७८२ जनाले लिइसकेका छन् ।. फाइजरको पहिलो खोप एक लाख ५९ हजार ५११ जना, दोस्रो खोप ७६ हजार ४६५ जना र बुस्टर डोज ५६ हजार २८८ जनाले लिएका छन् । फाइजर खोप १२ देखि १७ वर्ष उमेर समूहका पहिलो खोप दुई हजार ३५३ जना, मोडर्नाको पहिलो खोप ८५ हजार १६३ जना, दोस्रो खोप ७२ हजार १९० जना र बुस्टर डोज ३४ हजार २४१ जनाले लिइसकेका छन् ।. जिल्ला स्वास्थ्य कार्यालय, पर्साले उपलब्ध गराएको जानकारी अनुसार सबैखाले खोपको पहिलो डोज छ लाख ३० हजार २७२ जना, पूर्णरूपमा खोप लिनेहरूको सङ्ख्या पाँच लाख २६ हजार ६२८ जना गरी कुल ११ लाख ५६ हजार ९०० जनाले खोप लगाइसकेको जनाएको छ । बुस्टर डोज कुल जनसङ्ख्याको एक लाख ४७ हजार ७१४ जनाले मात्र लगाएका छन् । अक्टोबर १० सम्मको तथ्याङ्क अनुसार १२ देखि १७ वर्ष उमेरका पहिलो डोज लगाउने ८७ हजार ५१६ जना, यो उमेर समूहमा पूर्ण खोप लगाउनेको सङ्ख्या ७२ हजार १९० गरी कुल एक लाख ५९ हजार ७०६ खोप खपत भएको छ । यो उमेर समूहका ९० हजार २२९ जनाले बुस्टर डोज लगाएका छन् ।. प्रतिशतको हिसाबले पर्सा जिल्लामा पहिलो डोज लगाउने ९६.८ प्रतिशत रहेका छन् भने दोस्रो डोज लगाउने ८५.३ प्रतिशत र बुस्टर डोज लगाउने २२.७ प्रतिशत रहेको सो कार्यालयले जनाएको छ ।. १२ देखि १७ वर्ष उमेर समूहमा भने पहिलो खोप लगाउने १०६.७ प्रतिशत र यही उमेर समूहमा पूर्ण खोप लगाउने ८८ प्रतिशत रहेका छन् ।. १८ वर्ष उमेर समूहमा भने पहिलो डोज लगाउने ११३.८ प्रतिशत, यही उमेर समूहमा पूर्ण खोप लगाउने ९५.२ प्रतिशत र बुस्टर डोज लगाउने १२ प्रतिशत रहेका छन् ।. १२ वर्ष उमेर समूहमा भने ११२.७ प्रतिशतले पहिलो खोप लगाएका छन् भने यही उमेर समूहमा पूर्ण खोप लगाउनेको सङ्ख्या ९४.२ प्रतिशत रहेको छ र बुस्टर डोज लगाउने सङ्ख्या २६.४ प्रतिशत मात्र छ ।",https://eprateekdaily.com/2022/10/21/41723
पर्सामा सबैभन्दा बढी क्षेत्र नं १ बाट उम्मेदवारी,प्रमुख समाचार,प्रतीक दैनिक,"कार्तिक १, २०७९",वीरगंज,"पर्सा क्षेत्र नं १ बाट प्रतिनिधिसभा र प्रदेशसभा निर्वाचनमा सबैभन्दा बढी ५९ जना उम्मेदवार खडा भएका छन् । पर्सा जिल्लाका चारवटा क्षेत्रमध्ये यो क्षेत्रबाट सबैभन्दा बढी उम्मेदवारी दर्ता भएको हो ।. प्रतिनिधिसभामा २१ जना उम्मेदवार छन् भने प्रदेशसभा (क)मा १८ र (ख)मा २० जना उम्मेदवार छन् । प्रतिनिधिसभामा सत्तारूढ गठबन्धनबाट लोसपाका लक्ष्मणलाल कर्ण, जसपा–एमाले गठबन्धनबाट जसपाका प्रदीप यादव, नेपाल सुशासन पार्टीबाट अजयकुमार रिजाल, नेपालका लागि नेपाली पार्टीबाट जीतेन्द्रप्रसाद कुर्मी, नेमकिपाबाट मुकेश कुशवाहा, नेकपा माक्र्सवादीबाट शङ्करप्रसाद चौरसिया, नेपाल लोकतान्त्रिक पार्टीबाट सुन्दर साह कानू, नेपाल जनता पार्टीबाट सुरेशप्रसाद साह, राष्ट्रिय जनमुक्ति पार्टीबाट हबिहसिबुल रहमान अन्सारी, राप्रपाबाट किरणमान डङ्गोल र स्वतन्त्रबाट अजयकुमार द्विवेदी, दिलीपकुमार साह, धर्मेन्द्रकुमार साह, नौसाद अन्सारी, फरिद आलम, बालेश्वर खाँ चौधरी, मोहम्मद साहेब मियाँ, लखीचन्द साह तेली, शङ्करकुमार कर्ण र हृदयनारायणप्रसाद बरईले उम्मेदवारी दिएका छन् ।. २०७४ सालको निर्वाचनमा जसपाका उम्मेदवार प्रदीप यादव विजयी भएका थिए । उनी अहिले पनि उम्मेदवार छन् । उनीसँग पराजित नेकाका अजयकुमार द्विवेदीले अहिले स्वतन्त्र उम्मेदवारी दिएका छन् । पाँच दलीय गठबन्धनबाट लोसपाको भागमा यो क्षेत्र परेपछि द्विवेदीले टिकट पाएनन् र उनले स्वतन्त्र उम्मेदवारी दिएका हुन् ।. सत्तारूढ गठबन्धनबाट यो क्षेत्रमा लोसपाका लक्ष्मणलाल कर्ण चुनावी मैदानमा छन् । उनी यसअघि पर्सा क्ष्Fेत्र नं ४ बाट २०७४ सालमा विजयी भएका थिए । पाँच दलीय गठबन्धनबाट लोसपाको भागमा क्ष्Fेत्र नं १ परेपछि उनी उम्मेदवार भएका हुन् ।. क्षेत्र नं १ (क)बाट १८ जनाले उम्मेदवारी दिएका छन् । सत्तारूढ गठबन्धनबाट माओवादीका रहबर अन्सारी, जसपा–एमाले गठबन्धनबाट एमालेका विचारी यादव, नेपाल लोकतान्त्रिक पार्टीबाट अमानुल्लाह अन्सारी, जनमत पार्टीबाट वाजुल हक अन्सारी, समाजवादी पार्टीबाट सोहेब अन्सारी, राप्रपाबाट अनिलकुमार कुशवाहा र स्वतन्त्ररूपमा अब्दुल बर्काल अन्सारी, किशोरप्रसाद यादव, कृष्णप्रसाद कुर्मी, जन्नत अन्सारी, नसरूल्लाह अन्सारी, मथुरा राउत अहिर, मुकेशकुमार यादव, रविकुमार गुप्ता, राजकुमार यादव, रामनारायण राउत, समिम अख्तर अन्सारी र सुधीर पटेल चुनावी मैदानमा छन् ।. क्षेत्र नं १ (क)बाट २०७४ सालमा जन्नत अन्सारी जसपाबाट जितेका थिए । एमाले–जसपा गठबन्धन भएपछि उनले टिकट पाएनन् र अहिले स्वतन्त्र उम्मेदवारी दिएका छन् । एमाले–जसपाका उम्मेदवार विचारी यादव पहिलो संविधानसभा निर्वाचनमा यो क्षेत्रबाट निर्वाचित भएका थिए । उनले वर्तमान सांसद प्रदीप यादवलाई पराजित गरेका थिए । अहिले प्रदीप यादव प्रतिनिधिसभामा र विचारी यादव प्रदेशसभामा चुनाव लडिरहेका छन् । माओवादी केन्द्रबाट चुनाव लडेका रहबर अन्सारी यसअघि प्रतिनिधिसभा र नगरप्रमुखमा पराजित भएका हुन् ।. नेविसङ्घका नेता सुधीर पटेल टिकट नपाएपछि स्वतन्त्र उम्मेदवारी दिएका हुन् । क्षेत्र नं १ (ख)बाट प्रतिनिधिसभामा सबैभन्दा बढी २० जनाको उम्मेदवारी परेको छ । चार क्षेत्रका आठ प्रदेश सदस्यको निर्वाचनमा सबैभन्दा बढी यही क्षेत्रबाट उम्मेदवारी परेको छ । मधेस प्रदेशका मुख्यमन्त्री लालबाबूराउत गद्दीको क्षेत्र पनि यही हो ।. जसपा–एमाले गठबन्धनबाट जसपाका मुख्यमन्त्री गद्दी उम्मेदवार छन् भने सत्तारूढ गठबन्धनबाट नेकाका रामनारायण कुर्मी, जनमत पार्टीबाट शिवप्रसाद यादव, हाम्रो नेपाल पार्टीबाट ओमप्रकाश सर्राफ, जनता प्रगतिशील पार्टीबाट अङ्कुश पटेल, नेपाल सुशासन पार्टीबाट मनोहर हुसेन, राप्रपाबाट विनय झा, नेपाल लोकतान्त्रिक पार्टीबाट हरेन्द्रप्रसाद कुर्मी र स्वतन्त्ररूपमा सन्तोषकुमार श्रेष्ठ, श्यामकुमार गुप्ता, शशिकपूर मियाँ, विशाल कुमार, जोगी ठाकुर हजाम, रामरूप साह, राकेश दुबे, मुकेश साह सोनार, पुन्देश्वरप्रसाद यादव, जुनैद हवारी, कासिम मियाँ धोबी र आफताब आलम चुनावी मैदानमा छन् ।. स्वतन्त्र उम्मेदवार शशिकपूर मियाँ लोसपाबाट टिकट नपाएपछि बागी भएका हुन् भने सन्तोषकुमार श्रेष्ठ एमालेबाट टिकट नपाएपछि बागी भएका हुन् । यसैगरी, लोसपाबाट महानगरका अध्यक्ष ओमप्रकाश सर्राफ टिकट नपाएपछि हाम्रो नेपाल पार्टीबाट चुनाव लड्दैछन् ।",https://eprateekdaily.com/2022/10/18/41552
"बारामा किसान श्रेष्ठको चुनावी फन्डा, १५ सयजनालाई वैदेशिक रोजगारमा पठाउँदै",प्रमुख समाचार,प्रतीक दैनिक,"अशोज ३०, २०७९",,,https://eprateekdaily.com/2022/10/16/41410
"नारायणी अस्पतालमा बीमितहरूले औषधि पाउन थाले, डायलासिस कक्षमा १४ शøया थप हुने, एमआरआई पनि सञ्चालन हुने",प्रमुख समाचार,प्रतीक दैनिक,"कार्तिक २, २०७९",वीरगंज,"नारायणी अस्पतालमा स्वास्थ्य बीमा गरेकाहरूलाई औषधिहरू उपलब्ध भइरहेको मेडिकल सुपरिटेन्डेन्ट डा वीरेन्द्र प्रधानले बताएका छन् । उनले विगत छ महीनादेखि स्वास्थ्य बीमा गरेकाहरूले अस्पतालमा औषधि नपाएको गुनासो हटाउने कार्य भएको बताए । उनले बीमितहरूलाई यसअघि अस्पतालको फार्मेसीबाट औषधिहरू उपलब्ध नहुने गरेको र सोही कसूरमा फार्मासिस्ट हरेन्द्र यादवको करार अवधि थप नगरिएको बताए । अहिले अस्पतालमा बीमितहरूलाई आवश्यक पर्ने ९० प्रतिशत औषधि फार्मेसीबाट उपलब्ध भइरहेको दाबी गरे । मेसु डा प्रधानले बीमितहरूलाई सरकारले ६६७ प्रकारका औषधि उपलब्ध गराउन निर्देशन गरेकामा अहिले सोमध्ये ९० प्रतिशत उपलब्ध भइरहेको बताए । अहिले अस्पतालको फार्मेसीबाट बीमितहरूलाई दैनिक रु दुई लाखदेखि तीन लाखसम्म औषधिहरू उपलब्ध गराउँदै आएको उनले बताए । यसअघि फार्मेसीबाट बीमितहरूलाई दैनिक रु दुई हजारमुनि नै औषधि उपलब्ध गराइथ्यो । आफूले मेसुको पदभार ग्रहण गरेपछि बीमितहरूलाई फार्मेसीबाट उपलब्ध गराइने औषधिहरूलाई प्राथमिकतामा राखेर कार्य गरेको बताए । यसअघि अस्पतालमा चेकजाँच गराउने आउने बीमितहरूलाई चिकित्सकले लेख्ने गरेका औषधिमध्ये कसैकसैले मात्र एकाध औषधि पाउने गरेको नत्र सबै बीमित बिरामी औषधिविना नै फिर्ता हुने गरेको बताए । अहिले त्यो अवस्थामा निकै सुधार आएको उनले बताए । यसअघि औषधिको ठेक्का हुँदा मधुमेहका बिरामीहरूलाई रु ६०० पर्ने इन्सुलिन ठेकेदारले ६० रुपैयाँमा दिने गरी ठेक्का सकार गरेको तर अस्पताललाई उपलब्ध नगराएर भ्रष्टाचार गरेको र अहिले नयाँ ठेक्काबाट इन्सुलिन उपलब्ध गराउन आफूले तयारी गरेको र बढीमा दश दिनभित्र यो समस्याको समाधान गरिने डा प्रधानले बताए ।. झन्डै दुई करोडको अपचलन. मेसु डा प्रधानले सरकारले फार्मेसी सञ्चालनका लागि पठाएको एक करोड असी लाख अपचलन भएको आरोप लगाएका छन् । उनले यसअघिका फार्मासिस्ट यादवले सो रकमबाट औषधि खरीद गरेको, बिक्री गरेको र अस्पतालको खातामा रकम राखेको देखा नपरेकामा सो रकमबारे छानबीन भइरहेको बताए । झन्डै दुई करोड औषधिबापतको रकम अपचलन भएको र यसबारेमा सरोकारवाला सबै निकायलाई आफूले अवगत गराएको उनले बताए । उनले करार अवधि थप नभएपछि निष्कासित फार्मासिस्ट यादवले असारदेखि अहिलेसम्म चार महीना बित्न लाग्दा पनि बुझबुझारथ नगरेको र उनको यो हर्कतबारे प्रजिअको ध्यानाकर्षण गराइसकेको बताए । यसै अवधिमा अस्पतालमा रहेको साझा औषधिपसलले पनि अस्पतालसँग औषधिबापत रु ५२ लाख भुक्तानी माग गरेको मेसु डा प्रधानले बताए । अस्पतालको आफ्नै फार्मेसीबाट बीमितहरूलाई औषधि उपलब्ध गराउनुपर्नेमा साझासँग रु ५२ लाखको औषधि खरीद गरेको विषय पनि अनुसन्धानको दायरामा परेको उनले बताए ।. औषधि बिक्री कक्ष सञ्चालन गर्ने. नारायणी अस्पतालले औषधि बिक्री कक्ष सञ्चालन गर्ने भएको छ । अस्पतालमा रहेको फार्मेसीबाट हाल बीमित र अस्पतालका शाखाहरूमा आवश्यक औषधिहरू मात्र उपलब्ध गराउँदै आएकामा अस्पतालले सर्वसाधारण बिरामीहरूको हितमा अस्पतालमा औषधि बिक्री कक्ष सञ्चालन गर्न गइरहेको मेसु डा प्रधानले प्रतीकलाई बताए । उनले औषधि बिक्री कक्षका लागि आवश्यक सबै तयारी भइरहेको र कात्तिक महीनामैं सञ्चालनमा ल्याउने बताए ।. डायलासिस वार्ड २० शøयाको हुने. नारायणी अस्पतालमा रहेको छ शøयाको डायलासिस वार्ड २० शøयाको हुने भएको छ । सिदार्थ बैंक र राउन्ड टेबुलको रु ५२ लाखको संयुक्त लगानीमा १४ वटा शøया थप भइरहेको मेसु डा प्रधानले बताए ।. अस्पतालको १२ वटा, सरकारले अनुदान सहयोगमा दिएको पाँचवटा र हाल चालू अवस्थामा रहेको सातवटा डायलासिस मेशिन गरी अस्पतालमा २४ वटा डायलासिस मेशिन रहेकामा छवटा शøया मात्र भएकाले पूर्णरूपमा डायलासिस मेशिन सञ्चालनमा ल्याउन अप्ठेरो भएको कुरालाई मध्यनजर गर्र्दै सिद्धार्थ बैंक र राउन्ड टेबुलले थप शøयाको निर्माणमा रुचि देखाएको उनले बताए ।. एमआरआई पनि सञ्चालनमा आउने. मेसु डा प्रधानले एक महीनाभित्र अस्पतालमा एमआरआई सञ्चालन हुने प्रतीकलाई बताए । उनले एमआरआई कक्ष निर्माणको क्रममा रहेको र बढीमा एक महीनाभित्र सञ्चालनमा आउने दाबी गरे । अस्पतालको सेवा विस्तार आफ्नो कार्यकालमा बढाउने अठोटका साथ आकस्मिक कक्ष, बहिरङ्ग कक्ष निर्माण कार्य पनि जोडसोडका साथ भइरहेको उनले बताए ।",https://eprateekdaily.com/2022/10/19/41613
सत्ता गठबन्धनका यी उम्ममेदवारले पर्साबाट टिकट पाउने चर्चा,प्रमुख समाचार,प्रतीक दैनिक,"अशोज २२, २०७९",वीरगंज,"सत्ता गठबन्धनले पर्सामा केही सिटमा उम्मेदवार टुङ्गो लगाएको छ भने केहीमा अबेर रातिसम्म टुङ्गो लगाउने कसरतमा जुटेको छ । सत्ता गठबन्धनबाट बाहिरिएर जसपाले नेकपा एमालेसँग तालमेल गरेपछि सत्ता गठबन्धनमा छिरेको लोसपाले पनि पर्साको चार प्रतिनिधि सभा र ८ प्रदेशसभा क्षेत्रमा उम्मेदवार टुङ्गो लगाउन अप्ठ्यारो परेको र निरन्तर छलफल भइरहेको सत्ता गठबन्धनका प्रमुख घटक नेपाली काङ्ग्रेस पर्साका उपसभापति रामनारायण कुर्मीले बताए ।. उनका अनुसार प्रतिनिधिसभातर्फ पर्साको चारवटा निर्वाचन क्षेत्रमा तीन वटा काङ्ग्रेस र एउटा लोसपालाई दिने छलफल भइरहेको छ । त्यसैगरी ८ वटा प्रदेशसभामा चारवटा काङ्ग्रेस, दुईवटा लोसपा र दुईवटा माओवादी केन्द्रलाई दिने छलफल भइरहेको छ ।. प्रतिनिधिसभातर्फ पर्सा २ मा अजयकुमार चौरसिया, ३ मा सुरेन्द्रकुमार चौरसिया, ४ मा रमेश रिजालको टिकट लगभग पक्का भइसकेको बताए । पर्सा १ मा लोसपाका निवर्तमान सङ्घीय सांसद लक्ष्मणलाल कर्णलाई टिकट दिने सहमति भएको छ । त्यसैगरी प्रदेशसभातर्फ लोसपाले पर्सा १ (ख) र २ (ख), माओवादी केन्द्रले १ (क) र ४ (ख) लिने लगभग पक्का भएको छ । काङ्ग्रेसले २ (क), ३ (क),(ख) र ४ (क) पाउने पक्का भएको छ । लोसपाका ओमप्रकाश सर्राफले सत्ता गठबन्धनबाट पर्सा १ (ख), निवर्तमान प्रदेशसांसद रमेश कुर्मीले २ (ख), माओवादी केन्द्रका रहबर अन्सारीले १ (क), जसपाबाट माओवादी प्रवेश गरेका वीरेन्द्र यादवले ४ (ख) बाट टिकट पाउने पक्का भइसकेको चर्चा छ ।. नेपाली काङ्ग्रेसबाट ३ (ख)बाट नेका पर्सा जिल्ला सभापति जनार्दनसिंह क्षत्री र ४ (क)बाट निवर्तमान प्रदेश सांसद शङ्कर चौधरीले टिकट पाउने पक्का भइसकेको छ । २ (क) मा निवर्तमान प्रदेश सांसद राजेश्वरसाह तेली र बहुदरमाई गापाका पूर्व अध्यक्ष नितेन्द्र साहतेलीमध्ये एकजनाले टिकट पाउने चर्चा छ भने ३ (क) मा काङ्ग्रेसबाट उम्मेदवार टुङ्गो लगाउन बाँकी छ ।. पर्सामा रोचक प्रतिस्पर्धा हुने सम्भावना. पर्सामा प्रतिनिधिसभा र प्रदेशसभा चुनावमा रोचक प्रतिस्पर्धा हुने अडकलबाजी गर्न थालिएको छ । प्रतिनिधिसभातर्फ सबै उम्मेदवार हेबिवेट छन् ।. पर्सा १ बाट एमाले–जसपाका प्रदिप यादवको सत्ता गठबन्धनबाट लक्ष्मणलाल कर्णसँग प्रतिस्पर्धा हुने देखिन्छ भने २ मा जसपाका सुरेन्द्रप्रसाद कुर्मी र नेकाका अजयकुमार चौरसिया, ३ मा एमालेका राजकुमार गुप्तासँग नेकाका सुरेन्द्र चौधरी, ४ मा एमालेका जालिम मियाँ र काङ्ग्रेसका रमेश रिजालबीच कडा प्रतिस्पर्धा हुने सम्भावना देखिएको छ ।",https://eprateekdaily.com/2022/10/08/41065
दुई महीनामा महानगरले १२ करोड राजस्व उठायो,प्रमुख समाचार,प्रतीक दैनिक,"अशोज ११, २०७९",वीरगंज,"वीरगंज महानगरपालिकाको कार्यालयले चालू आव २०७८/७९ को दुई महीनामा १२ करोड चार लाख ४७ हजार राजस्व सङ्कलन गरेको छ ।. वीरगंज महानगरको राजस्व महाशाखा प्रमुख मनोज कर्णले चालू आवको साउन १ देखि असोज १० गतेसम्म महानगरपालिकाले १२ करोड चार लाख ४७ हजार विभिन्न शीर्षकमा राजस्व सङ्कलन गरेको बताए । यो रकम गत वर्षको सोही अवधिभन्दा लगभग पौने तीन करोड बढी रहेको उनले जानकारी गराएका छन् ।. आव २०७८/७९ मा साउन १ देखि असोज १० गतेसम्म नौ करोड ३६ लाख नौ हजार राजस्व सङ्कलन भएको थियो । उनले यस आवमा महानगरपालिकाले सम्पत्तिकर घटाएको र छ महीनाको अवधिमा राजस्व बुझाउनेहरूलाई छुट दिने योजना ल्याए पनि राजस्वमा वृद्धि भएको बताए ।. महानगरले यसअघि १० लाखसम्मको सम्पत्ति भएकासँग रु दुई सय, २० लाखसम्मका लागि रु पाँच सय लिने गरेकामा यसपटक २० लाखसम्म रु तीन सय राजस्व कायम भएको र सोही अनुरूप अन्य वर्गका करदाताहरूको पनि वर्गीकरण गरिएको बताए । उनले अहिलेको कर गरीबलक्षित रहेको जानकारी गराए । थोरै सम्पत्ति हुनेहरूलाई करको दायरा थोरै गरिएको र उनीहरूमध्ये ठूला करदाताहरूलाई कम मात्र छुट भएको बताए । महानगरले पुस मसान्तसम्म सम्पत्तिकर, व्यवसायकर बुझाउनेलाई छुटको व्यवस्था गरेको बताएका छन् ।. महानगरले साउन १ देखि असोज १० गतेसम्म सम्पत्तिकरबाट चार करोड १५ लाख ३६ हजार, भूमिकरबाट २८ लाख ६८ हजार, घरबहालकरबाट एक करोड ४६ लाख १४ हजार, साना सवारीकरबाट सात लाख ८९ हजार, विज्ञापनकरबाट १७ लाख ८८ हजार, व्यवसाय रजिस्टे«शन दस्तुरबाट ६८ लाख ५७ हजार, सरकारी सम्पत्ति बहालबाट ६८ लाख ३७ हजार, अन्य सेवा शुल्कबाट ९५ लाख ८६ हजार, नक्शापासबाट ६७ लाख ५३ हजार, सिफारिश दस्तुरबाट ३६ लाख ३४ हजार, व्यक्तिगत घटना दर्ताबाट आठ लाख ६४ हजार, नाता प्रमाणितबाट तीन लाख १६ हजार राजस्व सङ्कलन भएको बताए ।. राजस्व महाशाखा प्रमुख कर्णले महानगरपालिकाले एक हजार दस्तुरको कर वडा कार्यालयमा बुझाउन सकिने व्यवस्था गरिएको बताए । यसैगरी, महानगरपालिकाले ईबैंकिङमार्फत राजस्व बुझाउने व्यवस्था पनि गरिरहेको बताएका छन् । उनले यस कार्यको परीक्षण भइरहेको र अविलम्ब यो सेवा उपलब्ध गराउने बताए । महानगरमा तिर्ने करका लागि अब कार्यालय धाउनुपर्दैन, उनले भने ।. यसैगरी, राजस्व बुझाउन आउनेहरूका लागि वातानुकूलित कक्ष तयार गरिएको जसमा करदाताहरूलाई बस्ने ठाउँ र निश्शुल्क वाइफाईको व्यवस्था गरिएको बताए ।. मेनरोडका ६४ जनाले मात्र महानगरमा नक्शा बुझाए. वीरगंज महानगरपालिकाले मेनरोडमा रहेका घरधनीहरूलाई नक्शापास भए/नभएकोबारे सूचित गर्न यही असोज मसान्तसम्म समय दिएको छ । असोज १० गतेसम्म ६४ जनाले मात्र नक्शा बुझाइसकेका छन् ।. वीरगंज महानगरको नक्शा महाशाखाकी पूनम श्रेष्ठले अहिलेसम्म ६४ जनाले नक्शा बुझाएको बताइन् । उनले गण्डकदेखि शङ्कराचार्य द्वारसम्म मेनरोडमा ९३६ जना घरधनी रहेको र त्यसमध्ये ६४ जनाले मात्र नक्शा बुझाएको र अरूको लागि अहिले समय भएको बताइन् । उनले महानगरपालिकाले मेनरोडका घरहरूको के–कसरी नक्शापास भएको छ र ककसले नक्शापास गरे/नगरेकोबारे अद्यावधिक गर्नका लागि र सोही अनुसार कारबाई प्रक्रिया अगाडि बढाउने अभिप्रायले मेनरोडमा घर बनाएकाहरूसँग नक्शा माग गरिएको बताइन् ।. महानगरपालिकाबाट नक्शापास नगराएका र नक्शापास गराएकाहरूले पनि सो बमोजिमको संरचना बनाए/नबनाएकोबारे अद्यावधिक गर्ने र त्यसपछि गैरकानूनी तरीकाले बनेका घरहरू भत्काउने कार्य शुरू गरिने महानगरले जनाएको छ ।",https://eprateekdaily.com/2022/09/27/40786
पकहामैनपुर गापाको गोदाममा दुई वर्षदेखि ग्याँस तथा चुल्हो बिग्रँदै,प्रमुख समाचार,प्रतीक दैनिक,"अशोज १४, २०७९",वीरगंज,पर्साको पकहामैनपुर गाउँपालिका– ४ का अध्यक्ष ढेरी यादवले खरीद गरेको ग्याँस तथा चुल्हो विगत दुई वर्षदेखि वडा कार्यालयमैं लुकाएर राखेको स्थानीयहरूले आरोप लगाएका छन् ।. आर्थिक वर्ष २०७७/७८ मा रु १९ लाख तथा २०७८/८९ मा रु १५ लाख रुपैयाँको ग्याँस तथा चुल्हो खरीद गरी वितरण गर्ने काम छुटाए पनि वडाध्यक्ष यादवले थोरै मात्रामा ग्याँस तथा चुल्हो खरीद गरेको देखिन्छ ।. खरीद गरिएका ग्याँस तथा चुल्हो दुई वर्षदेखि वडा कार्यालयमा थन्काएर राखेको तर विरतरण नगरेको गाउँलेहरूको आरोप छ । स्थानीयहरूले पटक–पटक वडादेखि गापाको कार्यालयमा पुगी ग्याँस र चुल्हो वितरण गर्न पटक–पटक आग्रह गरे पनि वडाध्यक्ष यादवले नटेरेको आरोप लगाएका छन् ।. स्थानीय चुनावलाई लक्षित गरी खरीद गरिएका ग्याँस र चुल्हो अहिले बिगँ्रदै गइरहेको उनीहरूको आरोप छ । लक्षित समूहलाई मात्र बाँड्नुपर्ने नियम भएपनि वडा कार्यालयले सबै घरमा पुग्नेगरी ग्याँस र चुल्हो खरीद गर्ने कर्मचारीहरूले बताएका छन् ।. गत वर्ष विनियोजित गरेको रकमभन्दा बढी ग्याँसको मूल्य बढेको कारण आवश्यकता अनुसार ग्याँस खरीद गर्न नसकेकोले चालू आवमा थप रकम विनियोजित गरी ग्याँस र चुल्हो खरीद गरी वितरण गर्ने कर्मचारीहरूले दाबी गरेका छन् । वडाध्यक्ष यादव पुनः निर्वाचित भएका हुन् । उनको हैकमबाजीका कारण ग्याँस र चुल्हो वितरण नभएको गाउँलेले बताए । बढी दिन गोदाममा ग्याँस र चुल्होलाई थन्काएर राख्दा बिग्रन सम्भावना रहेकोले तत्काल वितरण गर्नुपर्ने गाउँलेहरूले बताए ।,https://eprateekdaily.com/2022/09/30/40931
वन निगमको दुर्दशाः कर्मचारी समय काट्दै,प्रमुख समाचार,प्रतीक दैनिक,"अशोज १२, २०७९",वीरगंज,"नेपाल वन निगम लि. प्रादेशिक कार्यालय, पथलैयाका कर्मचारीहरू छ महीनादेखि काम नपाएर त्यत्तिकै बसेका छन् ।. सङ्घीयता आएपछि साबिकको दी टिम्बर कर्पोरेशन अफ नेपाल लिमिटेडको नाम परिवर्तन गरी नेपाल वन निगम लिमिटेड राखिएको हो । यो कार्यालय नेपाल सरकारको पूर्ण स्वामित्वमा रहेको संस्था हो ।. कुनै बेला वार्षिक करोडौं आम्दानी गर्ने यो संस्था अहिले कबाडखानामा परिणत भएको छ । छ महीनादेखि वीरगंजस्थित समिल बन्द छ भने महोत्तरीमा रहेको अर्को समिल एक वर्षदेखि बन्दछ ।. नेपाल वन निगम लिमिटेड शाखा कार्यालय, पथलैया अन्तर्गत अहिले दुईवटा समिल छन् । जनकपुरमा रहेको वन निगमको समिल एक वर्षदेखि काठ उपलब्ध नहुँदा बन्द छ भने वीरगंजको वन निगमको समिल छ महीनादेखि बन्द छ ।. नेपाल वन निगम लि. शाखा कार्यालय, पथलैया अन्तर्गत नौजना कर्मचारी कार्यरत छन्, जसमध्ये तीनजनाको वीरगंज, एकजनाको जनकपुर र पाँचजनाको पथलैयामा दरबन्दी छ । दुवै ठाउँका समिल बन्द रहेका कारण यो कार्यालयका कर्मचारीहरूको अहिले कुनै काम छैन । पथलैया कार्यालयमा पुग्दा त्यहाँका कर्मचारीहरू कामविहीन देखिए । उनीहरू हाजिर गर्ने, दिनभरि कार्यालयमा समय कटाउने र घर जाने गर्छन् । छ महीनादेखि यसैगरी चलिरहेको कार्यालय प्रमुख सुमनकुमार सिंहले बताए ।. जनतालाई सहजरूपमा काठ–दाउरा उपलब्ध गराउने उद्देश्यले नेपाल कम्पनी ऐन बमोजिम २०१७ सालमा स्थापित यो संस्था अहिले कामविहीन भएको छ । बजारमा काठको माग बढे पनि वन निगमलाई सरकारले काठ उपलब्ध नगराउँदा यस्तो अवस्था आएको वन निगम प्रमुख सिंहले बताए ।. गत आवमा वन निगमले वीरगंज डिपोबाट रु एक करोड ७६ लाख तीन हजारबराबरको चिरान काठ बिक्री गरेको थियो । यसैगरी, जनकपुर डिपोले रु एक करोड ९२ लाख सात हजारबराबरको चिरान काठ बिक्री गरेको थियो । गत आवमा वीरगंज डिपोले ५५ लाख आठ हजार मूल्य बराबरको आम्दानी गरेको थियो भने जनकपुर डिपोले ५७ हजार ३६२ रुपियाँ मात्र आम्दानी गरेको कार्यालयका प्रमुख सिंहले बताए ।. अहिले पथलैयामा वन निगमसँग ६० हजार क्युफिट काठ छ तर काठको वर्गीकरण नभएको कारण बिक्री हुन सकेको छैन । वन कार्यालयले काठको वर्गीकरण गर्ने र २५ प्रतिशत काठ निगमले बिक्री गर्न पाउने तथा ७५ प्रतिशत काठ वन कार्यालयले राख्ने प्रावधान रहेको प्रमुख सिंहले बताए ।",https://eprateekdaily.com/2022/09/28/40830
आयोगको निर्देशनविपरीत भीडभाडसहित उम्मेदवारी दर्ता,प्रमुख समाचार,प्रतीक दैनिक,"अशोज २३, २०७९",वीरगंज,"प्रतिनिधिसभा र प्रदेशसभा निर्वाचनमा सत्तारूढ गठबन्धनबाट अलग्गिएर प्रतिपक्षी नेकपा एमालेसँग सहकार्य गरेको जनता समाजवादी पार्टी (जसपा)बाट पर्सा जिल्लामा उम्मेदवारी दर्ता भएको छ ।. जसपाबाट प्रतिनिधिसभामा पर्सा क्षेत्र नं १ बाट प्रदीप यादव, २ बाट सुरेन्द्र कुर्मीले उम्मेदवारी दर्ता गराएका छन् । जिल्ला प्रहरी कार्यालयअगाडि विपी उद्यानमा जम्मा भएर जसपाले बाजागाजासहितको ¥याली निकालेर उम्मेदवारी दर्ता गराएको हो । पर्सा क्षेत्र नं १ को (ख)बाट लालबाबूराउत गद्दी, २ को (क)बाट रामनरेश यादव, ३ को (ख)बाट डा मधु गुप्ता, ४ को (ख)बाट सिंहासन साह कलवारले उम्मेदवारी दर्ता गराएका छन् ।. क्षेत्र नं १ र २ को मुख्य निर्वाचनको कार्यालय जिल्ला समन्वय समिति, पर्साको भवनमा जसपाका उम्मेदवारहरूले उम्मेदवारी दर्ता गराएका हुन् ।. यसैगरी, क्षेत्र नं ३ को पोखरिया नगरपालिका र क्षेत्र नं ४ को धोबिनी गाउँपालिकाको लङ्गडीमा रहेको निर्वाचन अधिकृतको कार्यालयमा उम्मेदवारी दर्ता गराइएको थियो ।. निर्वाचन आयोगले उम्मेदवारी दर्ता गर्नका लागि २५ जनाभन्दा बढीको भीड नगर्न आग्रह गरे पनि पर्सा जिल्लामा आयोगको यो आग्रहलाई कुनै पनि दलले मानेनन् । यहाँसम्म कि स्वतन्त्र उम्मेदवारहरू पनि बाजागाजासहित ¥याली निकालेर उम्मेदवारी दर्ता गराउन सम्बन्धित निर्वाचन कार्यालयमा पुगेका थिए ।. पर्सा क्षेत्र नं १ र २ को कार्यालय प्रवेशद्वार पावरहाउसमा भने प्रहरीले दलहरूलाई भीडभाडसहित प्रवेशमा निषेध गरेको थियो ।. जसपाको टोली उम्मेदवारी दर्ता गराउन जाँदा यही विषयलाई लिएर केही बेर विवाद भएको थियो । प्रहरीले दलबलसहित प्रवेशमा निषेध गरेपछि वनमन्त्री प्रदीप यादव, मुख्यमन्त्री लालबाबूराउत गद्दी र उम्मेदवारहरू तथा नगरप्रमुख राजेशमान सिंहसहितका केही समर्थकहरूलाई मात्र प्रवेश गर्न दिइएको थियो । बाँकीलाई सडकमा रोकिएको थियो, जसले गर्दा मुख्य निर्वाचन कार्यालयमा भीड हुन सकेन । प्रहरीले वडा प्रहरी कार्यालय, श्रीपुर अगाडि र पावरहाउसमा अनधिकृत प्रवेशमा रोक लगाएको थियो ।. जसपा–एमाले गठबन्धन भएपछि पर्सा क्षेत्र नं ३ र ४ बाट एमालेका राजकुमार गुप्ता र जालीम मियाँले उम्मेदवारी दर्ता गराएका छन् । गुप्ताले पोखरिया र मियाँले लङ्गडी निर्वाचन कार्यालयमा उम्मेदवारी दर्ता गराएका हुन् ।. यसैगरी, प्रदेशसभा सदस्यमा पर्सा क्षेत्र नं १ को (क)बाट विचारी यादव, २ को (ख)बाट हरेराम पटेलले वीरगंजमा उम्मेदवारी दर्ता गराए भने क्षेत्र नं ३ को (क)का उम्मेदवार मन्जुर अन्सारीले पोखरिया र क्षेत्र नं ४ (क)बाट जयप्रकाश थारूले लङ्गडीमा उम्मेदवारी दर्ता गराएका छन् ।. सत्तारूढ गठबन्धनबाट पर्सा क्षेत्र नं १ मा लोसपाका लक्ष्मणलाल कर्णले उम्मेदवारी दिएका छन् । यसअघि, पर्सा क्षेत्र नं ४ बाट कर्ण निर्वाचित भएका थिए ।. सत्तारूढ गठबन्धनबाट जसपा अलग्गिएपछि लोसपा समाहित भएको हो ।. यसैगरी, क्षेत्र नं १ (क)बाट प्रदेशसभा सदस्यमा माओवादी केन्द्रका रहबर अन्सारी, (ख)बाट नेपाली काङ्ग्रेसका रामनारायण कुर्मीले उम्मेदवारी दर्ता गराएका छन् । क्षेत्र नं २ मा प्रतिनिधिसभा सदस्यका लागि नेकाका अजयकुमार चौरसिया र प्रदेशसभा सदस्यका लागि (क)बाट नेकाका श्याम पटेल, (ख)बाट लोसपाका रमेश कुर्मीले उम्मेदवारी दर्ता गराएका छन् ।. क्षेत्र नं ३ बाट प्रतिनिधिसभामा नेकाका सुरेन्द्रप्रसाद चौधरी र प्रदेशसभा सदस्यमा (क)बाट माओवादी केन्द्रका बालेश्वर थारू, (ख)बाट नेकाका जनार्दनसिंह क्षत्रीले उम्मेदवारी दर्ता गराएका छन् ।. क्षेत्र नं ४ बाट प्रतिनिधिसभामा रमेश रिजाल, प्रदेशसभा सदस्यमा (क)बाट नेकाका शङ्कर चौधरी र (ख)बाट माओवादी केन्द्रकी शेख चाँदताराले उम्मेदवारी दर्ता गराएका छन् ।",https://eprateekdaily.com/2022/10/09/41116
नारायणी अस्पतालमा फोहर व्यवस्थापन केन्द्र सञ्चालन,प्रमुख समाचार,प्रतीक दैनिक,"अशोज १४, २०७९",वीरगंज,"नारायणी अस्पतालमा बिहीवारदेखि स्वास्थ्यजन्य फोहर व्यवस्थापन केन्द्र सञ्चालनमा आएको छ ।. युएनडिपी नेपालका क्षेत्रीय निर्देशक बर्नाडो कोकोले बिहीवार सो केन्द्रको उद्घाटन गरेपछि सञ्चालनमा आएको हो ।. युएनडिपीको रु ११ करोड १७ लाखको सहयोगमा फोहर व्यवस्थापन केन्द्र सञ्चालनमा आएको हो । अस्पतालका मेडिकल सुपरिटेन्डेन्ट डा वीरेन्द्र प्रधानले अस्पतालमा दैनिक १७० किलो स्वास्थ्यजन्य फोहर पदार्थ उत्पादन हुँदै आएको र अब केन्द्रमा विसर्जन गरिने बताए ।. यसअघि अस्पतालबाट निस्किएका फोहर वस्तुहरू अस्पताल परिसर र बाहिर जथाभावी फालिने गरिएको थियो । वीरगंज महानगरले पनि अस्पतालजन्य फोहर व्यवस्थापनको लागि अलग्गै व्यवस्था गरेको छ । यसअघि, महानगरमा रहेका अस्पतालहरूबाट निस्किने फोहर र घरहरूबाट निस्किने फोहर एकैसाथ विसर्जन गरिन्थ्यो, जसबाट स्वास्थ्यसम्बन्धी समस्या हुन सक्ने खतरा थियो ।. फोहर सङ्कलनमा खट्ने सफाइकर्मीहरू महानगरले अस्पतालजन्य फोहरको छुट्टै व्यवस्थापन गरेपछि सुरक्ष्Fित भएका हुन् । फोहर व्यवस्थापन केन्द्रले प्रतिघण्टा ५० किलो फोहर व्यवस्थापन गर्ने बताइएको छ । अस्पतालका मेसु डा प्रधानले स्वास्थ्यजन्य फोहरको विसर्जन वैज्ञानिक तरीकाबाट हुने भएकोले अस्पताल क्ष्Fेत्रमा वातावरणीय प्रदूषणको सम्भावना नरहने बताए ।. कार्यक्रममा नगरप्रमुख राजेशमान सिंह, उपप्रमुख इम्तियाज आलम, स्वास्थ्य मन्त्रालय, गुणस्तर मापन तथा नियन्त्रण महाशाखाका निर्देशक मदनकुमार उपाध्याय, अस्पताल विकास समितिका अध्यक्ष पुरेन्द्रकिशोर लाभ, मधेस विश्वविद्यालयका उपकुलपति डा दीपक शाक्य, स्वास्थ्य कार्यालय, पर्साका प्रमुख नवलकिशोर साह, चिकित्सक सङ्घ, पर्साका अध्यक्ष्F डा मनोज गुप्ता, वीउवासङ्घका वरिष्ठ उपाध्यक्ष अनिल अग्रवाललगायतको सहभागिता थियो ।",https://eprateekdaily.com/2022/09/30/40867
छठको पूर्वसन्ध्या श्रीसिया नदी फेरि गन्हाउन थाल्यो,प्रमुख समाचार,प्रतीक दैनिक,"अशोज २६, २०७९",वीरगंज,"श्रीसिया नदी फेरि दुर्गन्धित हुन शुरू भएको छ । यसपालिको छठ पर्व कात्तिक १३ गते परेको छ तर श्रीसिया नदी निरन्तर दुर्गन्धित भइरहेको छ । तीन दशकदेखि श्रीसिया नदी प्रदूषित अवस्थामा छ । तर सरोकारवालाहरूलाई भने यो नदी छठ पर्वको बेलामा मात्र दुर्गन्धित हुने गर्छ ।. वीरगंज महानगरका प्रमुख राजेशमान सिंहले यो छठअगावै श्रीसिया नदी प्रदूषणमुक्त हुने घोषणा गरेका थिए । तर यसबारेमा अहिलेसम्म कुनै पहल भएको छैन । महानगरको पहलमा असोज २७ गते बिहीवार सरोकारवालाहरूको बैठक राखिएको छ ।. जीतपुरसिमरा उपमहानगरपालिकाको रामवन झाडीबाट बग्ने श्रीसिया खोला जीतपुर, नितनपुर, परवानीपुर, लालपर्सा, भवानीपुर, रामगढवा, रानीघाट, छपकैया हुँदै भारततर्फ बग्ने गर्छ । यो खोलामा करीब एक दर्जनभन्दा बढी उद्योगले प्रदूषित पानी उत्सर्जन गर्ने गरेकाले खोला प्रदूषित र दुर्गन्धित भएको हो । यहाँ रहेका उद्योगहरूले वाटर ट्रिटमेन्ट प्लान्ट बनाउने भनी उद्योग विभागसँग सम्झौतासमेत गरेकामा सो अनुसार काम उद्योगहरूले नगर्दा एवं उद्योग विभागले नियमित अनुगमन नगर्दा श्रीसिया नदीको यस्तो दुरवस्था देखिएको हो ।. महानगरले श्रीसिया नदी प्रदूषणमुक्तका लागि बनाएको वाटर ट्रिटमेन्ट प्लान्ट पनि सञ्चालनमा छैन । करोडौं लागतमा बनेको वाटर ट्रिटमेन्ट प्लान्ट तीन वर्षअगाडि उद्घाटन भएको थियो तर अहिलेसम्म सञ्चालन हुन सकेको छैन । ट्रिटमेन्टको लागि आवश्यक पानी अपुग हुँदा सञ्चालन हुन नसकेको हो ।. महानगरले एडिबीको सहयोगमा वाटर ट्रिटमेन्ट प्लान्ट निर्माण गरेको हो । श्रीसिया नदी नेपालबाट भारत पुग्छ । अन्तर्राष्ट्रिय नदी भएको कारण महानगरका फोहरहरू सीधैं नदीमा विसर्जन गर्न नपाइने हुँदा वाटर ट्रिटमेन्ट प्लान्ट बनाइएको हो तर अहिलेसम्म यसको सही उपयोग भने हुन सकेको छैन ।. एकताका महानगरका फोहर श्रीसिया नदीको किनारमा फालिन्थ्यो, जसले गर्दा नदी प्रदूषण हुनुका साथै सीमावासीहरू दुर्गन्धको शिकार हुन्थे । अहिले एडिबीको सहयोगमा महानगरपालिकाले फोहर व्यवस्थापन केन्द्र बनाएको छ र महानगरबाट उत्पादित फोहरहरू केन्द्रमा पुग्छ ।. महानगरका उपप्रमुख इम्तियाज आलमले बिहीवार सरोकारवालाहरूसँग श्रीसिया नदी प्रदूषणबारेमा बैठक डाकिएको बताए । उनले बैठकबाट निष्कर्ष निस्किने र त्यसलाई महानगरले पालना गर्ने जानकारी गराएका छन् । प्रमुख प्रशासकीय अधिकृत लक्ष्मी पौडेलले पनि बिहीवार श्रीसिया नदीको प्रदूषण सम्बन्धमा बैठक डाकिएको बताए । उनले श्रीसिया नदी प्रदूषणमुक्त गराउने अभियानमा महानगरको प्रयास रहेको दाबी गरे ।",https://eprateekdaily.com/2022/10/12/41254
उम्मेदवारविरुद्ध उजूरी परेन तर उम्मेदवारी फिर्ता लिन व्यापक दबाब,प्रमुख समाचार,प्रतीक दैनिक,"अशोज २५, २०७९",वीरगंज,"प्रतिनिधिसभा र प्रदेशसभाको उम्मेदवारहरूमध्ये कसैको विरुद्धमा पनि पर्सा जिल्लामा उजूरी परेको छैन । मुख्य निर्वाचन अधिकृतको कार्यालय, पर्साले असोज २३ गते उम्मेदवारी दर्ता भएका उम्मेदवारहरूमध्ये कसैको पनि विरुद्ध उजूरी नपरेको पुष्टि गरेको छ ।. असोज २४ गते उजूरी दिने मिति रहेको र असोज २५ गते सो उजूरीमाथि छानबीन गर्ने समयावधि रहेकोमा कसैको पनि विरुद्ध उजूरी नपरेको बताइएको छ । निर्वाचन कार्यतालिका अनुसार बुधवार असोज २६ गते दिउँसो ३ बजेसम्म उम्मेदवारले नाम फिर्ता लिने समय तोकिएको छ भने सोही दिन ३ बजेपछि ५ बजेसम्म स्वतन्त्र उम्मेदवारहरूलाई चुनाव चिह्न प्रदान गर्ने समयावधि रहेको छ ।. पर्सा जिल्लामा उम्मेदवारविरुद्ध उजूरी नपरे पनि नाम फिर्ता लिन भने व्यापक दबाब रहेको छ । कतिपयले स्वतन्त्ररूपमा पार्टी निर्णयविपरीत उम्मेदवारी दिएका छन् र उनीहरूलाई नाम फिर्ता लिन दबाब परेको छ । उम्मेदवारी दर्ता गराएका स्वतन्त्र उम्मेदवारहरूले दबाब बढेपछि मोबाइल फोन अफ गरेर सम्पर्कविहीन पनि भएका छन् ।. सत्ता गठबन्धनमा रहेको नेपाली काङ्ग्रेस, पर्साका पूर्वसभापति अजयकुमार द्विवेदीले गठबन्धनविरुद्ध पर्सा क्षेत्र नं १ बाट प्रतिनिधिसभामा उम्मेदवारी दर्ता गराएका छन् । उनलाई पनि नाम फिर्ता लिन व्यापक दबाब परेको छ । तर उनी हिजोदेखि डेङ्गुबाट पीडित भएर घरमा आराम गर्दैछन् । उनको मोबाइल अन्यले उठाउने गरेको छ । द्विवेदी आफैले डेङ्गु भएको पुष्टिसहित सामाजिक सञ्जालबाट प्रचार गरेका हुन् ।. यसैगरी, नेविसङ्घका नेता सुधीर पटेलले प्रदेशसभामा उम्मेदवारी दिएका छन् । क्षेत्र नं १ (क)बाट उनले स्वतन्त्र उम्मेदवारी दिएका हुन् ।. पर्सा जिल्लामा सबैभन्दा बढी जसपाबाट गठबन्धनविरुद्ध स्वतन्त्र उम्मेदवारी दिइएको छ । प्रदेशसभा सदस्यमा जसपाकी नेत्री पूर्वमन्त्री करीमा बेगमले प्रदेशसभा सदस्य क्षेत्र नं १ को (ख)बाट उम्मेदवारी दिएकी छन् ।. यसैगरी, लोसपाका मुकेश द्विवेदी, रूपेशमान सिंह, जरी लामा, जन्नत अन्सारीलगायतले प्रदेशसभा सदस्यमा उम्मेदवारी दिएका छन् । जसपा र एमालेबीच गठबन्धन छ ।. एमालेबाट पनि स्वतन्त्र उम्मेदवारी दिइएको छ । भर्खरै एमाले प्रवेश गरेका नीरराज गिरी, प्रह्लाद साह कानू, विशाल कुमारलगायतले स्वतन्त्र उम्मेदवारी दिएका छन् ।. यसैगरी, सत्तारूढ गठबन्धनमा रहेको लोसपाबाट पनि स्वतन्त्रमा उम्मेदवारी दिइएको छ । लोसपा वीरगंज महानगरका अध्यक्ष ओमप्रकाश सर्राफले प्रदेश नम्बर १ (ख)बाट प्रदेशसभामा स्वतन्त्र उम्मेदवारी दिएका हुन् । स्वतन्त्र उम्मेदवारी दिएका पार्टीका कार्यकर्ताहरूलाई उम्मेदवारी फिर्ता लिन अन्यथा कारबाई हुने सम्बन्धित पार्टीले निर्णय गरेको छ तर बुधवार उम्मेदवारी फिर्ता हुने–नहुने विषय अन्योलमा छ । धेरैजसोले उम्मेदवारी फिर्ता नलिने अडान दोहो¥याएका छन् । दबाब बढेकाहरूले मोबाइल फोन अफ गरेर सम्पर्कविहीन भएका छन् ।",https://eprateekdaily.com/2022/10/11/41205
अमलेखगंज बस दुर्घटनामा मृतकको सङ्ख्या १८ पुग्यो,प्रमुख समाचार,प्रतीक दैनिक,"अशोज २१, २०७९",निजगढ,"हेटौंडाबाट पथलैयातर्फ आउँदै गरेको वाग्मती प्रदेश ०६–००१ ख ०११० नम्बरको यात्रुवाहक बस बाराको अमलेखगंजस्थित तीन र चार नम्बर पुलबीचको मोडमा पल्टिंदा हिजो बिहीवार बिहान करीब १०ः३० बजे १० जना पुरुष र आठजना महिला गरी १८ जनाको मृत्यु भएको जिल्ला प्रहरी कार्यालय, बाराले जनाएको छ ।. हिजो घटनास्थलमा आठजना र साँझसम्म आठजना र आज शुक्रवार दिउँसो २ बजेसम्म मृत्यु हुनेको सङ्ख्या १८ जना रहेको छ । घाइतेहरूको मकवानपुर र बाराका विभिन्न अस्पतालमा उपचार भइरहेको जनाउँदै ट्राफिक प्रहरी, सुरक्षाकर्मी घटनास्थल पुगी घाइतेहरूको उद्धारमा खटिएका थिए ।. दु्रतगतिमा आएको सो यात्रुवाहक बसका चालकले नियन्त्रण गुमाउँदा चुरे तीन र चार नम्बर पुलको मोडबाट करीब ३० मिटर तल खस्दा त्यहाँ रहेको विद्युतीय हाइटेन्सन टावरमा ठोक्किंदा उक्त मानवीय क्षति भएको घटनास्थल पुगेका सुरक्षाकर्मीहरूले बताएका छन् ।. केही घाइतेहरू अझै गम्भीर प्रकृतिका रहेकाले मृत्यु हुनेहरूको सङ्ख्या अझै बढ्न सक्ने मधेस प्रदेश ट्राफिक प्रहरी कार्यालय, पथलैयाले जनाएको छ । सो दुर्घटनास्थल बाराको जीतपुरसिमरा उमनपा–२२ स्थित अमलेखगंज क्षेत्रमा पर्दछ ।. मृत्यु हुनेमा बारा जिल्ला कलैया उपमहानगरपालिका–२ का ४० वर्षीय लीलाराज चौधरी, चितवन जिल्ला खैरहनी नगरपालिका–५ बुडौलीकी ६३ वर्षीया नन्दकुमारी पुडासैनी, कालिका नगरपालिका रमाइलो चोकका १४ वर्षीय सफल कँडेल, पर्सा जिल्ला वीरगंज महानगरपालिका–१६ का ६५ वर्षीय सोमप्रसाद चौरसिया, वीरगंज–१६ की ३५ वर्षीया मुन्नीदेवी चौरसिया, मकवानपुर जिल्ला हेटौंडा उपमहानगरपालिका–७ की ५५ वर्षीया शुभलक्ष्मी श्रेष्ठ, हेटौंडा–७ की १९ वर्षीया स्वस्तिका श्रेष्ठ, कलैया–१० की ३५ वर्षीया नाजलिन खातुन, जीतपुरसिमरा उपमहानगरपालिका–२२ का २७ वर्षीय सुरेश विक, कलैया–१० का २५ वर्षीय इताजत अन्सारी, ओखलढुङ्गाका लालबहादुर बोगटी, खैरहनी नगरपालिका–५ का ३५ वर्षीय मनोरथ पुडासैनी, गोर्खाकी ३५ वर्षीया अम्बिका कँडेल, धनुषा जनकपुर उपमहानगरपालिका–५ का ५० वर्षीय सन्तोषकुमार राय, बारा करैयामाई गाउँपालिका–२ घर भई हाल चितवन भरतपुर महानगरपालिका–१२ बस्ने १६ वर्षीया प्रीतिका चौधरी, बारा स्वर्ण गाउँपालिका–७ का ५५ वर्षीय रामआश्रय राय यादव, पर्सा सखुवाप्रसौनी गाउँपालिका–६ लखनपुरका ५५ वर्षीय गया राउत, वीरगंज–१६ नगवाकी ६० वर्षीया मालतीदेवी चौरसिया रहेको जिल्ला प्रहरी कार्यालय, बाराले जनाएको छ ।. दुर्घटनाग्रस्त बसका चालक स्याङ्जा जिल्ला आदिखोला गापा–६ बस्ने ४० वर्षीय कोदिश्रीनारायण ढकाल घाइते भई चुरेहिल अस्पताल, हेटौंडामा उपचाररत छन् ।. पर्साका मृतकहरूको अन्तिम संस्कार. दुर्घटनामा ज्यान गुमाएका वीरगंजका बासिन्दाहरूको शुक्रवार दाहसंस्कार गरिएको छ । वीरगंज–१६ नगवाका सोमप्रसाद चौरसिया र निजकी पत्नी मालतीदेवी चौरसियाको नगवानजीकको श्मशानघाटमा दाहसंस्कार गरिएको हो । चुरियामाईको दर्शन गर्न नगवाका सोमप्रसादको परिवारबाट चारजना र उनका छिमेकी दशरथ चौरसियाको परिवारबाट छजना गएका थिए । मन्दिरमा दर्शन गरेर फर्किने क्रममा चुरियामाईनजीकैबाट उनीहरू बसमा चढे ।. नगवाका कुल १० जनामध्ये दशरथ चौरसियाकी छोरी मुन्नी चौरसिया, सोमप्रसाद र मालती गरी तीनजनाको निधन भइसकेको छ भने सात जना घाइते भएका छन् । जसमध्ये सोमप्रसादकी नातिनी दिव्यानी चौरसिया सामान्य घाइते भएकी छन् र नाति दीपिकेश चौरसिया र दशरथका छोरा सन्दीप चौरसिया, दुईजना बुहारी र नाति र नातिनी गरी छजना अहिले मेडिकल कलेज चितवनमा उपचार गराइरहेका छन् ।. नगवावासीले चालकको लापरवाहीले दुर्घटना भएको र यसको जिम्मेवार ट्राफिक प्रहरी भएकोले मृतक र घाइतेको क्षतिपूर्तिको माग गरेका छन् ।",https://eprateekdaily.com/2022/10/07/41030
"वीरगंजमा मेलाको रौनक बढ्दो,“दुलहीझैं सिंगारियो मन्दिर”",प्रमुख समाचार,प्रतीक दैनिक,"अशोज १५, २०७९",वीरगंज,"वीरगंजमा हरेक वर्ष लाग्ने गहवा माई मन्दिरको मेला शुभारम्भ भएको छ ।. घटस्थापनादेखि अष्टमीसम्म लाग्ने मेलामा हजारौं श्रद्धालु भक्तजनको भीड देखिन्छ । अहिले घण्टाघर छेउछाउ र गहवामाई मन्दिर क्षेत्र, आदर्शनगर, गीता मन्दिरलगायत क्षेत्रमा मेला लागेको छ ।. आइतवार फूलपाति र सोमवार बलिदान हुने कार्यतालिका छ । यो दुई दिन नवरात्रको महारात्रिको रूपमा पनि मानिने चलन छ । शनिवार राति गहवा माईको खोइँच भर्ने श्रद्धालु भक्तजन पनि रातिदेखि नै मन्दिर परिसरमा लाइन लागेको देखियो ।. मेलामा बारा, पर्सा, रौतहट, बिहारलगायत क्षेत्रबाट सामान बिक्री गर्ने व्यवसायीहरू आएका छन् ।. मेलाको क्रममा जिलेबी, चाट, पानीपुरी, खेलसामग्री, शृङ्गार सामान, जुत्ता, चप्पल, कपडालगायत बिक्री भइरहेको छ ।. मेलालाई मध्यनजर गर्दै विपी पार्कमा रमाइलो मेला आयोजना गरिएको छ भने खेल तमाशा र झुलुवा पनि राखिएको छ ।. गहवा माई मन्दिर अगाडिको सडकलाई नवनिर्वाचित मेयर राजेशमान सिंहले सौन्दर्यीकरण गर्न करीब ९० लाख रुपियाँ खर्च गरेको बुझिएको छ ।. मन्दिर परिसर वरपर झिलीमिली बत्तीले दुलहीझै सिंगारिएको र यसपालि वीरगंजको मेलाको रौनक श्रद्धालु भक्तजनलाई निकै मनमोहन लागेको प्रतिक्रिया दिएका छन् ।. बोकाको भाउ बढ्यो. वीरगंज मेलामा अहिले बलिदानको लागि बोकाको खरीद बिक्री पनि भइरहेको छ । हरेक वर्ष कम्तिमा २००० बोका बिक्री हुने यस पालि महँगीको कारणले करीब १५ सयभन्दा बढी मात्र बोका बिक्री हुने व्यवसायीहरूले बताएका छन् । घण्टाघर नजीकको टाङ्गा स्टेन्ड नजीकै बारा, पर्सा र बिहारबाट दर्जनौं व्यक्ति दर्जनौं बोका लिएर आएका छन् । ५ हजारदेखि २५ हजारसम्म बोका बिक्री भइरहेको देखिएको छ ।. खडा किलोको साढे ६ सय रूपियाँको हिसाबले बोकाको दाम लागिरहेको व्यवसायीको भनाइ छ । जुन पोहोर साढे ५ सय किलोको दरमा बिक्री भएको थियो ।. खरीदकर्ताहरूले प्रहरी प्रशासनको लापरवाहीले गर्दा वीरगंजका केही मासु व्यवसायीहरू वीरगंज आसपासको ग्रामीण क्षेत्रबाट सस्तोमा बोका खरीद गरी ल्याएको र महँगोमा बिक्री गरिरहेको बताएका छन् ।",https://eprateekdaily.com/2022/10/01/40971
"सेनिटरी प्याडको अभाव, अनुदानमा पाउने प्याड खरीद गर्नुपर्ने बाध्यता",प्रमुख समाचार,प्रतीक दैनिक,"अशोज २७, २०७९",पोखरिया,पर्सा जिल्लामा रहेका सामुदायिक विद्यालयहरूमा सेनिटरी प्याडको अभाव भएको छ । छात्राहरूलाई महीनावारीको बेला निश्शुल्क सेनिटरी प्याड वितरणका लागि सरकारले छुट्टै बजेट व्यवस्था गरे पनि पालिकाहरूले उक्त बजेट खर्च गर्न ढिला गरेका कारण सामुदायिक विद्यालयहरूमा अध्ययनरत छात्राहरूले प्याडको अभाव झेल्नुपरेको हो ।. सरकारले महीनावारी हुने छात्राहरूलाई प्रतिछात्रा मासिक रु ११३ को दरले सेनिटरी प्याड खरीदका लागि पालिकाहरूमा बजेट पठाउँदै आएको छ । आधा दशकदेखि सरकारले छात्राहरू लक्षित यो कार्यक्रम लागू गरेकोमा अहिले यसमा पनि भ्रष्टाचार शुरू भएको छ । एकजना छात्रालाई मासिक रु ११३ को दरले प्याड खरीद गर्न दिइने बजेटमा पालिकाहरूले टेन्डरमार्फत कमसल प्याड खरीद गर्ने गरेको आरोप छ । बजारमा राम्रो सेनिटरी प्याड प्रतिप्याकेट रु ५५ पर्छ । तर पालिकाहरूले रु २०–२५ पर्ने कमसल प्याड खरीद गरी छात्राहरूलाई वितरण गर्छन् ।. केही समययतादेखि विभिन्न सामाजिक संस्थाहरूको सहयोगमा पनि सेनिटरी प्याड सामुदायिक विद्यालयहरूलाई उपलब्ध हुने गरेको छ । तर यसको लेखाजोखा छैन । यसरी उपलब्ध हुने सयौं सेनिटरी प्याडमैं सरकारी बजेट जोडेर भ्रष्टाचार हुने गरेको सामुदायिक विद्यालयका एकजना शिक्षिकले बताए ।. वीरगंज महानगरपालिकामा महीनावारी हुने छात्राहरूको सङ्ख्या छ हजार बढी छ । महानगरमा पनि सेनिटरी प्याडको अभाव छ । महानगरपालिकाले सेनिटरी प्याड सहजरूपमा उपलब्ध गराउन केही विद्यालयहरूमा मेशिन पनि जडान गरेको थियो । अहिले ती मेशिनहरू पनि प्याड अभावमा रित्तो छन् । पालिकाहरूमा रहेका सामुदायिक विद्यालयहरूमा प्याड अभाव भएको र छात्राहरूले आफ्नो रकमले खरीद गर्नुपरेको एकजना शिक्षिकाले बताइन् ।. वीरगंज महानगरको शिक्ष्Fा महाशाखाका हरि राउतले एक वर्षदेखि प्याडको अभाव भएको बताए । उनले सरकारले दिने अनुदानको रकमबाट पालिका आफैंले टेन्डरमार्फत प्याड खरीद गर्नुपर्ने भएकोले समस्या भएको बताए । उनले विद्यालयहरूलाई प्याड खरीदको लागि रकम पठाउने व्यवस्था भए सहज हुने तर टेन्डर गरेर प्याड खरीद गर्नुपर्ने कार्य झन्झटिलो भएको बताए । महानगरको खरीद महाशाखाले यसको सहजीकरण गरिरहेको र अविलम्ब व्यवस्थापन हुने उनले बताए ।. अन्य पालिकाहरूले भने साउनदेखि सेनिटरी प्याडको अभाव झेल्दै आएको र यसतर्फ पालिकाहरूले ध्यान नदिएको एकजना सामुदायिक विद्यालयकी शिक्षिकाले बताइन् । उनले प्याड अभावमा कतिपय छात्राहरू महीनावारीको बेला विद्यालय आउन छाडेको भन्दै यो समस्या तत्काल समाधान गर्न आग्रह गरे । सरकारले दिने रकम पनि पालिकाले समयमा वितरण गर्न नसक्नु दुर्भाग्यपूर्ण भएको उनको दुःखेसो छ ।,https://eprateekdaily.com/2022/10/13/41299
पर्सा जिल्लामा दलगतभन्दा स्वतन्त्र उम्मेदवार बढी,प्रमुख समाचार,प्रतीक दैनिक,"अशोज २४, २०७९",वीरगंज,"पर्सामा प्रतिनिधिसभा र प्रदेशसभा निर्वाचनका लागि १६७ जनाको उम्मेदवारी दर्ता भएकोमा ८७ जना स्वतन्त्र उम्मेदवार छन् ।. पर्सा क्षेत्र नं १ मा प्रतिनिधिसभा सदस्यको लागि २३ जनाले उम्मेदवारी दिएका छन्, जसमा स्वतन्त्र उम्मेदवार १२ जना छन् । यसैगरी, प्रदेशसभा सदस्यको लागि क्षेत्र नं १ को (क)मा १८ जनाको उम्मेदवारी परेकामा १२ जना स्वतन्त्र उम्मेदवार छन् ।. क्षेत्र नं १ को (ख)मा २१ जनाको उम्मेदवारी परेकामा १३ जना स्वतन्त्र उम्मेदवार रहेको निर्वाचन अधिकृत विनोद पोखरेलले बताए । यसैगरी, क्षेत्र नं २ मा प्रतिनिधिसभा सदस्यको लागि ११ जनाको उम्मेदवारी परेको र त्यसमध्ये तीनजना स्वतन्त्र उम्मेदवार रहेको निर्वाचन अधिकृत सुशील देवकोटाले बताए । क्षेत्र नं २ को (क)मा नौजनाको उम्मेदवारी परेकामा पाँचजना स्वतन्त्र र (ख)मा १४ जनाको उम्मेदवारी परेकामा नौजना स्वतन्त्र उम्मेदवार रहेको अधिकृत देवकोटाले जानकारी गराए ।. क्षेत्र नं ३ मा प्रतिनिधिसभाका लागि ११ जनाले उम्मेदवारी दर्ता गराएकामा पाँचजना स्वतन्त्र उम्मेदवार रहेको निर्वाचन अधिकृत योगनाथ ढकालले बताए । यो क्षेत्रको (क)मा १३ जना उम्मेदवारमध्ये आठजना स्वतन्त्र र (ख)बाट १४ जना उम्मेदवारमध्ये आठजना स्वतन्त्र उम्मेदवार रहेको अधिकृत ढकालले बताए ।. यसैगरी, क्षेत्र नं ४ बाट प्रतिनिधिसभा सदस्यका लागि १२ जनाको उम्मेदवारी परेको छ भने पाँचजना स्वतन्त्र उम्मेदवार रहेको निर्वाचन अधिकृत रमेश श्रेष्ठले बताए । यो क्षेत्रको (क)बाट १० जना उम्मेदवारमध्ये तीनजना स्वतन्त्र र (ख)बाट ११ जना उम्मेदवारमध्ये पाँचजना स्वतन्त्र छन् ।. पर्सा क्षेत्र नं १ बाट प्रतिनिधिसभामा सत्ता गठबन्धनबाट लोसपाका लक्ष्मणलाल कर्ण उम्मेदवार छन् भने नेकपा–जसपा गठबन्धनबाट जसपाका प्रदीप यादव उम्मेदवार छन् । यो क्ष्Fेत्रबाट नेपाली काङ्ग्रेसका पूर्वसभापति अजयकुमार द्विवेदीले स्वतन्त्र उम्मेदवारी दिएका छन् ।. क्षेत्र नं १ को (क)बाट सत्तारूढ गठबन्धनबाट माओवादी केन्द्रका रहबर अन्सारीले प्रदेशसभा सदस्यमा उम्मेदवारी दिएका छन् भने जसपा–एमालेबाट एमालेका विचारी यादव उम्मेदवार छन् । यसैगरी, (ख)बाट सत्तारूढ गठबन्धनका रामनारायण कुर्मी उम्मेदवार छन् भने जसपा–एमाले गठबन्धनबाट जसपाका लालबाबूराउत गद्दी उम्मेदवार छन् ।. क्षेत्र नं २ बाट प्रतिनिधिसभा सदस्यका लागि सत्तारूढ गठबन्धनबाट नेकाका अजयकुमार चौरसिया उम्मेदवार छन् भने यो क्षेत्रमा प्रदेशसभा सदस्यमा (क)बाट नेकाका श्याम पटेल र (ख)बाट लोसपाका रमेश कुर्मी उम्मेदवार छन् । यसैगरी, जसपा–एमाले गठबन्धनबाट जसपाका सुरेन्द्रप्रसाद कुर्मी प्रतिनिधिसभामा र प्रदेशसभामा (क)बाट जसपाका रामनरेश यादव र (ख)बाट एमालेका हरेराम पटेल उम्मेदवार छन् ।. क्षेत्र नं ३ मा सत्तारूढ गठबन्धनबाट प्रतिनिधिसभामा नेकाका सुरेन्द्रप्रसाद चौधरी उम्मेदवार छन् भने क्ष्Fेत्र नं ३ को (क)बाट माओवादीका छोटेलाल प्रसाद र (ख)बाट नेकाका जनार्दनसिंह क्षत्री उम्मेदवार छन् । सोही क्षेत्रको (ख)बाट सत्तारूढ गठबन्धनका नेकपा (एस)बाट प्रह्लाद गिरीको उम्मेदवारी पनि परेको छ । नेकाका सभापतिसमेत रहेका क्षत्रीले गठबन्धनबाट आफ्नो उम्मेदवारी आधिकारिक भएको दाबी गरेका छन् ।. क्षेत्र नं ४ बाट प्रतिनिधिसभामा गठबन्धनबाट नेकाका रमेश रिजालको उम्मेदवारी परेको छ । यो क्षेत्रबाट प्रदेशसभा (क)मा सत्तारूढ गठबन्धनबाट नेकाका शङ्करप्रसाद चौधरी र (ख)बाट माओवादीकी शेख चाँदताराको उम्मेदवारी परेको छ ।. जसपा–एमाले गठबन्धनबाट भने प्रतिनिधिसभामा जालीम मियाँको उम्मेदवारी परेको छ भने (क)बाट प्रदेशसभामा जयप्रकाश थारू र (ख)बाट जसपाका सिंहासन साह कलवारको उम्मेदवारी परेको छ ।",https://eprateekdaily.com/2022/10/10/41155
गहुँबालीको लागि डिएपी मल भण्डारण शुरू,प्रमुख समाचार,प्रतीक दैनिक,"अशोज ४, २०७९",वीरगंज,"कृषि सामग्री कम्पनी, वीरगंजमा डिएपी मल १५ हजार मेट्रिक टन भण्डारण भएको छ । प्रत्येक वर्ष धान र मकै बालीको बेलामा मलको अभाव हुने गरेको थियो । तर यसपटक कृषि सामग्री कम्पनीले गहुँबालीलाई लक्षित गरेर ४० हजार मेट्रिक टन डिएपी मल मगाएको छ र दशैंअगावै मल आइपुग्ने कम्पनीका प्रवक्ता आलोक कुमारले बताए ।. उनले छ ¥याक (१५ हजार मेटन) डिएपी मल सुक्खा बन्दरगाहमार्फत आइसकेको र कम्पनीको गोदाममा भण्डारण भएको बताए । उनले ४० हजार मेटन डिएपी मल दशैंअगावै आउने बताए । यो मल गहुँबालीको लागि लक्षित गरेर मगाइएको उनले जानकारी गराएका छन् । कम्पनीमार्फत मधेस प्रदेश, वाग्मती प्रदेश र गण्डकी प्रदेश गरी १६ वटा जिल्लामा मल वितरण हुने गरेको छ ।. अहिले आएको मल १६ जिल्लाको लागि हो । प्रत्येक वर्ष मल अभाव हुने गरेको कारण यस वर्ष गहुँखेतीलाई लक्षित गरेर अग्रिम मल ल्याइएको र भण्डारण गरी सोही प्रयोजनको लागि उपयुक्त समयमा वितरण गरिने प्रवक्ता आलोक कुमारले बताए । अहिले भण्डारण भइरहेको छ र गहुँखेतीको समयमा मल वितरण हुने उनले बताए ।. यसअघि धानखेतीको लागि ३० हजार मेटन डिएपी मल कम्पनीले मगाएको थियो तर धानखेतीका लागि बीउ छर्ने, धान रोप्ने र गोडमेल गर्ने बखतमा मल नआउँदा यस क्षेत्रका किसानहरूले निकै कठिनाइ झेल्नुपरेको थियो । मलका साथै यस वर्ष आकाशे पानी पनि समयमा नपरेको कारण पर्सा जिल्लाको धानखेती औसतमा १५ प्रतिशतले कमी हुने कृषि ज्ञान केन्द्र, वीरगंजले जनाएको छ । धानखेतीको समयमा मल अभाव चरमरूपमा देखिएको कारण कम्पनीले सो अवस्था गहुँखेतीमा नहोस् भनेर अग्रिम मल मगाएको र भण्डारण गरेको छ ।",https://eprateekdaily.com/2022/09/20/40481
यस कारण भत्किन्छन् महानगरका कालोपत्र सडकहरू,प्रमुख समाचार,प्रतीक दैनिक,"अशोज ५, २०७९",वीरगंज,"वीरगंज महानगरपालिका कार्यालयबाट बर्सेनि सात किलोमिटर कालोपत्र सडक निर्माण हुने गरेको छ । तर बर्सेनि बन्ने कालोपत्र सडक भने टिकाउ नहुने गरेको र एकाध वर्षमैं भत्किने गर्छ ।. महानगरले अहिले ३२ वटा वडामा कालोपत्र गर्दै आएको छ । तर अहिलेसम्म बनेका कुनै पनि कालोपत्र टिकाउ नहुँदा पनि महानगरको पुरानो स्वरूप नगरपञ्चायत, नगरपालिका, उपमहानगरपालिका र अहिले महानगरमा परिणत हुँदा पनि पुरानै शैलीमा कालोपत्रको काम भइरहेको छ । महानगरबाट गरिने कालोपत्र २० एमएमभन्दा बढी मोटो नहुने गरेको योजना शाखाका प्रमुख राजेश चौरसियाले बताए । उनले नगरप्रमुखमा राजेशमान सिंह आएपछि घण्टाघर–माईस्थान सडकखण्डको करीब पाँच सय मिटर कालोपत्र सडक विभागको मापदण्ड अनुसार बनेको र आगामी दिनमा महानगरले बनाउने कालोपत्रको मोटाइ २० एमएमभन्दा बढी नै हुने बताए । सडकको अवस्था हेरेर ३० देखि ४० एमएमसम्म कालोपत्र सडक निर्माण गरिने उनले बताए । अहिलेसम्म महानगरमा प्रिमिक्स प्रविधिबाट कालोपत्र हुने गरेको उनले बताए । आगो बालेर कालोपत्र (पिच) पकाउँदा दक्ष कामदार भएको बेला ठीक तरीकाबाट पिच पाक्ने नत्रभने कम पाक्ने, बढी पाकेर डढ्ने जस्ता कार्य हुने गरेकाले पिच सडक बिग्रने गरेको इन्जिनीयर चौरसियाले बताए । शाखा प्रमुख चौरसियाले अब भने असफाल्ट प्रविधिबाट पिच तयार गरिने र प्रयोग हुने बताए ।. यो प्रविधिमा मेशिनको प्रयोग हुने र प्राविधिकले आवश्यक मापदण्ड तय गरेर पिच पकाउने र सोही पिच सडकमा प्रयोग गरिने भएकोले कालोपत्रको गुणस्तरमा वृद्धि हुने दाबी गरे । उनले आगामी दिनमा असफाल्ट प्रविधिको प्रयोग महानगरका कालोपत्र निर्माणमा अनिवार्य गरिने र ठेकेदारसँग यो प्रविधिको यन्त्र नभएको खण्डमा महानगरले भाडामा उपलब्ध गराउने गरी सम्झौता हुने बताए ।. महानगरमा अहिलेसम्म कालोपत्र निर्माण कार्य कोटेशन र उपभोक्ता समितिबाट बढी र टेन्डरबाट थोरै मात्र हुने गरेको छ । कोटेशन र उपभोक्ता समितिमा आफ्ना मानिस, कार्यकर्ता र कमिशन दिने ठेकेदारको मात्र पहुँच हुने हुँदा महानगरले टेन्डर प्रक्रियाबाट यस प्रकारका योजनाहरू कमै मात्र गराउने गरेको छ । कमिशनबाट हुने कामहरू यस कारण अहिलेसम्म कमसल हुँदै आएको हो ।",https://eprateekdaily.com/2022/09/21/40529
काठ तस्करीविरुद्ध युवाहरू सक्रिय,प्रमुख समाचार,प्रतीक दैनिक,"भदौ ३०, २०७९",वीरगंज,"पटेर्वासुगौली गाउँपालिकाका स्थानीयहरूले जङ्गल फँडानीविरुद्ध अभियान सञ्चालन गरेका छन् ।. बुधवार राति स्थानीय युवाहरूले काठ तस्करहरूलाई नियन्त्रणमा लिएर चेतावनी दिई छाडेका थिए । स्थानीय मिनी परियारले बुधवार राति सातजनाले काठ तस्करीविरुद्धको अभियानमा सघाएका थिए । उनीहरूले पहिलोपटकको लागि सचेत गरेर छाडिएको र आइन्दा वन फँडानी गरिए कारबाही गरिने बताइन् ।. पटेर्वासुगौली गापा–४ सुगौलीबाट रातिपख दिनहुँ २०/२५ वटा साइकलमा गोलिया ढुवानी हुँदै आएको र सोबारेमा स्थानीय प्रहरी, वनकर्मीलाई जानकारी गराउँदा बेवास्ता गरेकाले आफूहरू अगाडि आउनुपरेको अभय परियारले बताए । स्थानीय युवा शङ्कर चौधरीले प्रहरी र वनकर्मीहरूलाई यसबारे जानकारी गराउँदा प्रमाण माग गरेकाले भिडिओ भाइरल गर्नुपरेकोबताए ।. स्थानीय युवाहरू काठ तस्करीविरुद्ध सक्रिय भएपछि स्थानीय प्रहरी र वनकर्मीहरूलाई अहिले दबाब शुरू भएको छ । कार्यालय प्रमुखहरूले पनि माथिबाट प्रेसर आउनुअघि सम्बन्धित प्रहरी चौकी, सबडिभिजन कार्यालयहरूसँग सोधपूछ शुरू गरेको बुझिन आएको छ ।. डिभिजन वन कार्यालय, पर्साका निमित्त प्रमुख फरमान मियाँले युवाहरू वनरक्षाका लागि अग्रसर हुनु सराहनीय कार्य भएको बताए । उनले स्थानीय गाउँलेहरू सक्रिय भएको खण्डमा वन फँडानी नियन्त्रण हुने बताए । उनले भाइरल भएको भिडिओ अहिलेसम्म नहेरेको तर हेर्ने र यसबारेमा गम्भीरतापूर्वक लाग्ने बताए । निमित्त प्रमुख मियाँले साधन र स्रोतले साध्य भएसम्म वनको रक्षार्थ वनकर्मीहरू खटिरहेको र दैनिक गोलिया काठ, साइकल बरामदका समाचार त्यसको प्रमाण भएको बताए ।",https://eprateekdaily.com/2022/09/15/40293
ठोरीको बाघमोर्चामा कल्भर्ट निर्माण अधूरो,प्रमुख समाचार,प्रतीक दैनिक,"भदौ ३१, २०७९",वीरगंज,"ठोरी गाउँपालिका–५ बाघमोर्चामा निर्माणाधीन कल्भर्ट आधा अधूरो छ । स्थानीय चुनावअगावै चुनावलाई प्रभावित हुनेगरी रु ५० लाखको लागतमा कल्भर्ट निर्माण थालनी भएको थियो ।. ओरिया खोलामा कल्भर्ट निर्माण थालनी भएको हो । यसअघि सो खोलामा गापाले झोलुङ्गे पुल निर्माण गरेको थियो । झोलुङ्गे पुलबाट साइकल र मानिस मात्र ओहोरदोहोर गर्न सक्ने भएकोले स्थानीय चुनावमा मत प्रभावित गर्न हतार–हतार कल्भर्ट निर्माण शुरू गरिएको थियो । तर सो कल्भर्ट पूर्णरूपमा सम्पन्न हुन सकेको छैन र अहिलेको नयाँ नेतृत्वले कल्भर्टको आधा अधूरो निर्माण कार्यलाई निरन्तरता नदिंदा रु ५० लाख पानीमा खर्चिए बराबर भएको छ ।. यसअघिका गापा अध्यक्ष पिएल श्रेष्ठले कल्भर्ट निर्माण शुरू गराएका थिए । उनको पालामा सो कार्य नभएपछि अहिले गापाका नवनिर्वाचित अध्यक्ष लालबहादुर श्रेष्ठले आधा अधूरो कल्भर्ट निर्माण कार्य सम्पन्न गर्ने सुरसार गरेका छैनन् । उनी भन्छन्, “यसअघिका नेतृत्वले गरेको अतिआवश्यक योजनाहरूलाई मात्र निरन्तरता दिइन्छ ।” बाघमोर्चामा झोलुङ्गे पुल निर्माण भइसकेकोले आवतजावतमा समस्या नभएको र त्यसलाई तत्काल प्राथमिकतामा राख्नुपर्ने आवश्यकता नरहेको उनले बताए ।. अध्यक्ष श्रेष्ठले वडा नं १ र २ का बासिन्दाले अहिले पनि गर्भवती महिलालाई पिठ्यूँमा बोकेर हिंड्नुपर्ने बाध्यकारी अवस्था भएकोले सो वडामा सडक निर्माणलाई प्राथमिकतामा राखिएको बताए । यसैगरी, वडा नं ४ शिकारीबासमा सडक निर्माण, विद्युतीकरण र इन्टरनेट जडान आवश्यक भएकोले सो क्ष्Fेत्रमा उक्त योजनालाई प्राथमिकतामा राखिएको जानकारी गराए ।. यसैगरी, गापाले अतिआवश्यक तटबन्ध, खानेपानी निर्माणलाई प्राथमिकतामा राखेको र कृषि कार्यको लागि डेढ करोड रकम विनियोजन गरिएको जानकारी गराए ।",https://eprateekdaily.com/2022/09/16/40347
खेतीपाती छाडी किसानहरू माछापालनतर्फ उन्मुख,प्रमुख समाचार,प्रतीक दैनिक,"अशोज ३, २०७९",सेढवा,"खेतीपाती गर्न सहज परिस्थितिको अभावका कारण ग्रामीण किसानहरू खेतीपाती छाडी माछापालन व्यवसायतर्फ उन्मुख भइरहेका छन् ।. इन्धनको मूल्यवृद्धि, बीउबिजन, रासायनिक मल, कीटनाशक औषधि, सिंचाइको समस्या, उत्पादित अन्नको उचित मूल्य नपाएका कारण किसानहरू खेतीपाती कार्यबाट विस्थापित हुँलै माछापालनमा लागेका छन् ।. पटेर्वासुगौली गाउँपालिका वडा नं ५ देउरिया निवासी किसान भागवती चौधरीका अनुसार धान, गहुँ तथा अन्य बाली उत्पादनमा विभिन्न समस्याका कारण दुर्ई बिघा खेतमा पोखरी खनी माछापालन गरिरहेको बताए ।. खेतीमा ठूलो लगानी गरी उत्पादित बाली कम मूल्यमा बेचेर किसानको प्रगति हुने अवस्था नरहेको चौधरीको भनाइ छ । कृषिका लागि अन्य सामग्री उपलब्ध भएपनि मजदूर पाउन निकै कठिन भएपछि किसानहरू खेतीपातीबाट विस्थापित भइरहेको चौधरीले बताए ।. यता पर्सागढी नगरपालिका वडा नं ३ बागवानाका किसान हरिन्द्र चौधरी पनि खेतीलाई विस्थापित गरी माछापालनमा लगेका छन् । उनले अहिले तीस बिघा पोखरीमा माछापालन गरिरहेका छन् । उनले वार्षिक दुई करोड रुपियाँबराबरको माछा उत्पादन गरिरहेको बताए ।. उनले उत्पादन गरेका माछा जिल्लामा मात्र नभई हेटौंडा, चितवन, काठमाडौं, पोखरालगायतका ठूला शहरहरूमा पठाउने गरेको बताए । खेतीमा वार्षिक दुई बाली मात्र उत्पादन गर्न मिल्ने तर माछापालन व्यवसायमा वार्षिक चारपटक माछा उत्पादन हुने भएकाले किसानहरू यस व्यवसायमा लागिपरेको चौधरीको भनाइ छ ।. त्यस्तै, छिपहरमाई गाउँपालिका वडा नं ४ बन्जारीका नरेश साहले तीन वर्षदेखि माछापालन व्यवसाय गर्दै आएको बताए ।. किसानका लागि बीउबिजन, मलखाद सधैं अभाव रहेको र बाली राम्रो हुँदा पनि हावाहुरी तथा वर्षाका कारण प्रत्येक वर्ष क्षति भइरहेकाले माछापालन पेशा नै ठीक रहेको साहले बताए ।. बजारमा माछाको माग उच्च रहेकाले उत्पादन मात्र गरे व्यापारीहरूले पोखरीबाट नै माछा खरीद गरी लैजाने गरेको साहले बताए । अहिले साहले करीब पाँच बिघा पोखरीमा वार्षिक २० लाख रुपियाँभन्दा बढीको माछा उत्पादन गर्दै आएका छन् ।",https://eprateekdaily.com/2022/09/19/40442
ठोरीमा एकै दिन दर्जन योजनाको शिलान्यास,प्रमुख समाचार,प्रतीक दैनिक,"अशोज ९, २०७९",ठोरी,"ठोरी गाउँपालिकामा एकै दिन दर्जनभन्दा धेरै योजनाको आइतवार शिलान्यास गरिएको छ ।. सङ्घीय सरकारको सहयोगमा ठोरी गापामा निर्माण हुने एक दर्जनभन्दा बढी योजनाको शिलान्यास शहरी विकासमन्त्री मेटमणि चौधरीले गरेका हुन् ।. आइतवार गापा कार्यालय घ्याङडाँडामा आयोजित कार्यक्रममा मन्त्री चौधरीले योजनाहरूको एकैसाथ शिलान्यास गरेका हुन् । शहरी विकास मन्त्रालयको सहयोगमा ठोरी गापाभित्रका विभिन्न पर्यटकीय क्षेत्रहरूको विकासका लागि सञ्चालन हुने योजनाको एकैपटक शिलान्यास गरिएको गापा कार्यालयले जनाएको छ ।. ठोरीको समग्र विकासका निमित्त र पाँचवटै वडामा रणनीतिक महŒवका योजनाहरू अन्तर्गत आइतवार ठोरी गापा–४ विजयबस्तीमा सभाहल निर्माण, ठोरी गापा–२ मा माधव ताल निर्माण र सो ताल जाने बाटो ढलान, पञ्चेश्वरीधाम निर्माण, ठोरी भन्सार पूर्वाधार क्षेत्रलगायतका योजनाको शहरी विकासमन्त्री चौधरीले शिलान्यास गरेका हुन् ।. यस्तै, ठोरी गापा–४ निर्मलबस्तीको अपूरो गुम्बा निर्माण, वडा नं २ भन्सार बजारको पूर्वाधार निर्माण, वडा नं १ दीपकनगर मावि जाने बाटो ढलान, वडा नं ३ ओडारदेखि प्रकाशटोल जाने बाटो ढलान, ठोरीका चोक–चोकमा टावर लाइट निर्माण, वडा नं ४ सर्पदंश उपचार केन्द्र जाने बाटो ढलान, वडा नं १ चौतारा बजार विस्तार तथा वडा नं ५ बाघमोर्चादेखि हुलाकी सडकसम्म बाटो ढलानलगायतका योजनाको शिलान्यास शहरी विकासमन्त्री चौधरीले गरेका थिए ।. गापा कार्यालयमा सबै योजनाको एकैपटक शिलान्यास गर्नुअघि मन्त्री चौधरीले विजयबस्तीमा निर्माण हुने सभाहल निर्माणस्थलमा पुगेर शिलान्यास गरेका थिए भने गापा कार्यालयमा आयोजित कार्यक्रमपश्चात् ठोरी गापा–२ मा निर्माण हुने माधव तालको पनि निर्माणस्थलमा पुगेर शिलान्यास गरेका थिए ।. कार्यक्रममा मन्त्री चौधरीले विकासका मुद्दामा ठोरी गापाभित्रका सबै दल एकजुट हुन आवश्यक रहेको बताए । उनले ठोरीको ऐतिहासिक महŒवबारे चर्चा गर्दै ठोरीमा यसअघि विकासको अवस्था जे भएपनि अबदेखि ठोरीले विकासको सवालमा कोल्टे फेर्ने उद्घोष गरे । गापाभित्रका सबै दललाई मिलाएर विकास गर्न र अभिभावकत्व लिन गापा अध्यक्ष लालबहादुर श्रेष्ठलाई उनले आग्रह गरे ।. अध्यक्ष श्रेष्ठले आफ्नो कार्यकालमा ठोरीमा उल्लेखनीय विकास हुने बताए । उनले योजना कार्यान्वयनमा सहयोग गर्न ठोरीवासीसँग आग्रह गरे ।. अध्यक्ष श्रेष्ठकै अध्यक्षतामा भएको कार्यक्रममा शहरी विकास मन्त्रालयका सचिव रमेशनाथ सिंह, नेकपा एकीकृत समाजवादी, पर्साका कार्यवाहक अध्यक्ष गङ्गाबहादुर खड्का, महानगर संयोजक मनोज चौधरीलगायतको सहभागिता थियो । कार्यक्रममा स्वागत गापा उपाध्यक्ष गोकुलीकुमारी रेग्मीले गरेकी थिइन् ।",https://eprateekdaily.com/2022/09/25/40692
मधेसका बासिन्दा राष्ट्रका पहरेदार –अध्यक्ष ओली,प्रमुख समाचार,प्रतीक दैनिक,"अशोज ९, २०७९",जनकपुरधाम,"राष्ट्र र राष्ट्रियताको मुख्य पहरेदार तराई–मधेसका नागरिक हुन् भन्दै नेकपा एमालेका अध्यक्ष केपीशर्मा ओलीले वास्तविक मधेसीलाई अल्पमतमा पार्ने दुश्प्रयास राज्य पक्षबाट भइरहेको आरोप लगाएका छन् । मधेस प्रदेशको राजधानी जिल्ला धनुषाको विदेह नगरपालिका तीनकौरिया चोकमा शनिवार दल प्रवेश कार्यक्रममा अध्यक्ष ओलीले सरकारलाई आरोप लगाएका हुन् ।. मधेसका कुनै पनि नेपाली नागरिकका सन्तान र नेपालमा जन्मिएका अभिभावकविहीन जोसुकैले पनि नेपाली नागरिकता पाउनुपर्छ भन्ने एमालेको अडान रहेको स्पष्ट पार्दै उनले नेपाली छोरासँग भावनात्मकरूपमा साँचो विवाह गर्ने विदेशी चेलीले नागरिकताको लागि कुनै चिन्ता लिनु नपर्ने बताए ।. नेकपा एमालेले गरेको जनमुखी काम, सरकार सञ्चालनको शैली एवं राष्ट्रप्रेमको भावको कारण तराई–मधेसमा एमाले प्रवेशको लहर चलेको अध्यक्ष ओलीले दाबी गरे ।. एमाले अध्यक्ष ओलीले एमाले सरकारको पालामा तराई–मधेस लक्षित विकास निर्माणको काम भएको दाबी गर्दै मधेसको उत्थानको खाका एमालेसँग मात्रै भएको दाबी गरे । सोही कारण मधेसमा एमाले प्रवेशको लहर चलेको उनको भनाइ छ ।. निवर्तमान प्रधानमन्त्री ओलीले भने,हामीले काम मात्रै ग¥यौं । हाम्रो काम देखेर तराई–मधेससहित पूर्व मेचीदेखि पश्चिम महाकालीसस्म एमाले प्रवेशको लहर चलेको छ ।”. मधेस आन्दोलनको बेला एमालेविरुद्ध केही तŒवले भ्रम फैलाएर एमालेलाई निषेध गर्न खोजेको भन्दै अध्यक्ष ओलीले अब त्यो भ्रमको पर्दा मधेसी जनताले नै च्यातेर फ्याँकिसकेको बताए ।. ओलीले निर्वाचनपश्चात् एमालेको सरकार बने पाँच वर्षभित्र नागरिकतासम्बन्धी र सुकुमबासीका हरेक समस्या समाधान गर्ने प्रतिबद्धता जनाए । मन्तव्यको क्रममा ओलीले प्रतिनिधिसभा र प्रदेशसभा निर्वाचनमा सरकारले धाँधलीको तयारी गरिरहेको आरोप लगाए ।. कार्यक्रममा लोकतान्त्रिक समाजवादी पार्टी (लोसपा)का प्रमुख सचेतक तथा पूर्वमन्त्री उमाशङ्कर अरगरिया नेकपा एमालेमा प्रवेश गरेका छन् । अरगरियासँगै निवर्तमान सांसद अमृता अग्रहरि, कैलुदेवी विश्वकर्मा, जसपाकी निवर्तमान प्रदेशसभा सदस्य डा रीना यादवलगायत नेताहरूको टोलीलाई अध्यक्ष ओलीले पार्टीमा स्वागत तथा सम्मान गरेका थिए । सो अवसरमा अध्यक्ष ओलीले एमालेमा प्रवेश गर्नेहरू अलपत्र नपार्ने आश्वासन दिए ।. १८ दिनमा नै दोस्रोपटक जनकपुर आइपुगेका ओली जनकपुरबाट रेल चढेर धनुषाको विदेह नगरपालिका तीनकौरिया पुगेका थिए ।. ओलीलाई जनकपुरमा कालो झन्डा देखाउने प्रयास भएको थियो । तर प्रहरीले सफल हुन दिएन । जनकपुर विमानस्थलबाट जनकपुर–जयनगर रेल चढ्न जाने क्रममा उनलाई जसपा र एकीकृत समाजवादीका कार्यकर्ताले कालो झन्डा देखाउने प्रयास गरेका थिए ।. जनकपुर विमानस्थलबाट ओली गाडीमा अगाडि बढेपछि नजीकै सडकमा कालो झन्डा लिएका युवा देखिएका थिए । तर प्रहरीले उनीहरूलाई तुरुन्तै नियन्त्रणमा लिएको थियो । यस क्रममा १२ जनालाई नियन्त्रणमा लिएर साँझपख मुक्त गरेको जिल्ला प्रहरी कार्यालय, धनुषाले जनाएको छ । यसअघि भदौ २७ गते ओली जनकपुरमा आएका थिए ।",https://eprateekdaily.com/2022/09/25/40656
४८ जनाले मात्र पर्सामा निर्वाचन खर्च बुझाए,प्रमुख समाचार,प्रतीक दैनिक,"अशोज ६, २०७९",वीरगंज,"स्थानीय निर्वाचनमा पर्सा जिल्लाबाट उम्मेदवार रहेका तीन हजार २९८ जनामध्ये ४४ जनाले मात्र खर्च विवरण प्रस्तुत गरेका छन् भने खर्च विवरण नबुझाएका एक हजार ३१३ जनाले स्पष्टीकरण पेश गरेका छन् ।. खर्च विवरण नबुझाउनेहरूलाई निर्वाचन आयोगले स्पष्टीकरण सोधेको र त्यसमध्ये एक हजार ३१३ जनाले स्पष्टीकरण पेश गरेको जिल्ला निर्वाचन कार्यालय, पर्साका प्रवक्ता अरुण ठाकुरले बताए ।. उनले स्थानीय चुनावपछि १८ जना जिल्ला समन्वय समिति र १६० जना कार्यपालिका सदस्यको निर्वाचनमा सहभागी भएका थिए । त्यसमध्ये जिससबाट सहभागी सातजनाले स्पष्टीकरण बुझाएको र १६० जना कार्यपालिका सदस्यमध्ये चारजनाले मात्र तोकिएको समयमा खर्च विवरण प्रस्तुत गरेको तथा ८५ जनाले स्पष्टीकरण बुझाएको प्रवक्ता ठाकुरले बताए ।. निर्वाचन आयोगले निर्वाचन परिणाम घोषणा भएको मितिले ३० दिनभित्र खर्च विवरण पेश गर्न उम्मेदवारहरूलाई समय प्रदान गरेको थियो । सो समयमा पर्सा जिल्लाबाट कुल तीन हजार ४७६ जना उम्मेदवार रहेकामा ४८ जनाले मात्र समयमा खर्च विवरण पेश गरेको बताए । प्रवक्ता ठाकुरले समयमा खर्च नबुझाउनेहरूको हकमा आयोगले जरिवाना तोकेको बताए ।. उनले महानगरका प्रमुख, उपप्रमुखको हकमा सात लाख ५० हजार, वडाध्यक्ष, सदस्यहरूको हकमा तीन लाख, नगरपालिकाका प्रमुख, उपप्रमुखको हकमा चार लाख ५० हजार, वडाध्यक्ष, सदस्यको हकमा तीन लाख, गाउँपालिका अध्यक्ष्F, उपाध्यक्षको हकमा तीन लाख ५० हजार र वडाध्यक्ष, सदस्यहरूको हकमा एक लाख ५० हजार जरिवाना तोकिएको बताए । स्पष्टीकरण पेश गर्नेहरूले आफूलाई थाहा नभएको, स्वास्थ्य समस्या भएको जस्ता कारणहरू उल्लेख गरेका प्रवक्ता ठाकुरले बताए ।. खर्च विवरण नदिएका सबैलाई स्पष्टीकरण सोधिएको र आयोगको निर्देशन अनुसार जरिवाना हुने बताए ।. प्रवक्ता ठाकुरले आगामी सङ्घीय र प्रदेशसभा निर्वाचनको लागि पर्सा जिल्लाका चारवटै निर्वाचन क्ष्Fेत्रमा कार्यालय खोलिएको बताए । वीरगंज महानगरमा क्ष्Fेत्र नं १ र २ को कार्यालय तथा क्षेत्र नं ३ को कार्यालय पोखरिया नपा र क्ष्Fेत्र नं ४ को निर्वाचन कार्यालय जीराभवानी गापामा खोलिएको उनले जानकारी गराए ।",https://eprateekdaily.com/2022/09/22/40570
आत्महत्या नियन्त्रणका लागि पर्सा/बारामा सचेतना,प्रमुख समाचार,प्रतीक दैनिक,"अशोज २, २०७९",वीरगंज,"जिल्ला प्रहरी कार्यालय, पर्साले समुदाय–प्रहरी साझेदारी कार्यक्रम अन्तर्गत आइतवार वीरगंजमा आत्महत्या रोकथामसम्बन्धी सचेतनामूलक कार्यक्रम गरेको छ ।. घण्टाघरबाट निकालिएको ¥याली माईस्थान, आदर्शनगर, कैलाश होटल चोक, घडीअर्वा पोखरी हुँदै विपी उद्यानमा पुगेर कोणसभा गरी समापन भएको थियो ।. कार्यक्रमका प्रमुख अतिथि प्रमुख जिल्ला अधिकारी उमेशकुमार ढकालले आत्महत्या रोकथाममा समाज, अभिभावक, विद्यार्थी सबैको भूमिका हुनुपर्ने बताए । उनले आत्महत्याका लागि अभिप्रेरित हुने धेरै कारण भएका र सोको न्यूनीकरणका लागि समाजका सबै तह–तप्काको पहल आवश्यक हुने बताए ।. जिल्ला प्रहरी कार्यालय, पर्साका प्रहरी उपरीक्षक रमेश बस्नेतले भदौ २५ गते यो कार्यक्रम आयोजना गर्नुपर्नेमा ब्रिटेनकी महारानीको निधन भएको र देशभर तीन दिन शोक मनाइएकाले आज कार्यक्रम आयोजना गरिएको बताए । उनले विभिन्न कारणबाट आत्महत्या हुने गरेको र त्यसमध्ये अवसाद प्रमुख कारण हुने गरेको बताए । उनले आत्महत्या न्यूनीकरणका लागि देशका अन्य संयन्त्रहरूसहित प्रहरी पनि लागिपरेको र समाजले यसमा विशेष भूमिका निर्वाह गर्न सक्ने बताए ।. कार्यक्रममा नारायणी अस्पतालका मनोचिकित्सक डा रितेश राउतले आत्महत्या गर्ने देशको सूचीमा नेपाल विश्वको आठौं स्थानमा रहेको बताए । उनले आत्महत्या जस्ता घटना निरूरुत्साहित गर्न सचेतनामूलक कार्यक्रम आवश्यक भएको कुरामा जोड दिए । उनले आत्महत्याका सबैभन्दा प्रमुख कारण अवसाद भएको र तराईमा सोको अलावा दाइजो, बालविवाह, लागूपदार्थ सेवनबाट अवसादको अवस्था सिर्जना हुने र सोबाट आत्महत्याका घटना हुने गरेको बताए । उनले आत्महत्याका घटना न्यूनीकरणका लागि सबैको पहल हुनुपर्ने बताए । खासगरी तराईमा बालविवाह, दाइजोप्रथाका कारण थुप्रैजनाले आत्महत्या गर्ने गरेको र यसका लागि समाज अगाडि आउनुपर्ने तर्क गरे ।. जिल्ला न्यायाधिवक्ता पद्मकुमार कार्कीले आत्महत्याको घटनालाई प्रहरीले कर्तव्यज्यान मुद्दामा दर्ता गर्ने गरेकाले कमी देखिएको बताए । उनले आत्महत्याको मुद्दा सूक्ष्म तरीकाले अनुसन्धान गर्ने हो भने यसमा वृद्धि हुने दाबी गरे ।. प्रहरी नायब उपरीक्षक दीपक गिरीले पर्सा जिल्लामा आव २०७६/७७ मा ९५ जना, आव २०७७/७८ मा ११८ जना, २०७८/७९ मा १०० जना र चालू आव २०७९/८० मा अहिलेसम्म १६ जनाले आत्महत्या गरेको प्रहरी तथ्याङ्क प्रस्तुत गरे । झुन्डिएर, विषसेवन गरेर, आगो लगाएर, हाम फालेर आत्महत्या गर्ने प्रकृति देखिएको र त्यसमध्ये सबैभन्दा बढी झुन्डिएर तथा विषसेवन गरेर आत्महत्या हुने गरेको जनाए ।. आव २०७६/७७ मा उनले ६६ जना झुन्डिएर, २७ जना विषसेवन गरेर, २०७७/७८ मा झुन्डिएर १०२ जना, १५ जना विषसेवन गरेर र २०७८/७९ मा ८१ जना झुन्डिएर, ११ जना विषसेवन तथा चालू आव २०७९/८० को दुर्ई महीनामा १५ जना झुन्डिएर र एकजनाले विषसेवन गरेर आत्महत्या गरेको बताए ।. कार्यक्रममा सशस्त्र प्रहरी उपरीक्षक तेजप्रसाद पोखरेल, नारायणी अस्पताल वीरगंजका मेडिकल सुपरिटेन्डेन्ट डा वीरेन्द्र प्रधान, एकद्वार सङ्कट व्यवस्थापन केन्द्र, वीरगंजका मनोपरामर्शदाता हेमा थापा, सरकारी तथा गैरसरकारी सङ्घसंस्थाका प्रतिनिधिलगायतको सहभागिता थियो ।. प्रस, सिम्रौनगढ/. सिम्रौनगढमा आइतवार आत्महत्या नियन्त्रणबारे सचेतनामूलक कार्यक्रम भएको छ । सिम्रौनगढ इलाका प्रहरी कार्यालयबाट निकालिको ¥यालीमा सहभागीहरूले आत्महत्या बन्द गर, आफूलाई माया गरौं, समाज बलियो बनाऔं, जीवन सुन्दर छ यसलाई मौका दिनुस्लगायतका नारा लेखिएका प्लेकार्ड बोकेर बजार परिक्रमा गरेका थिए ।. ¥याली बसपार्कमा पुगेर कोणसभामा परिणत भएको थियो । कोणसभामा प्रहरी निरीक्षक देवराज काफ्ले, महिला अधिकार मञ्चकी अध्यक्ष फूलपतीदेवी मुखिया, उत्तम इङ्गलिश बोर्डिङ स्कूलका प्रिन्सिपल कमलेश कुशवाहा, टाफिक प्रहरी शङ्कर सिंह, नगरप्रहरी प्रमुख रवीन्द्र यादवलगायतले आत्महत्या नगर्न र यसलाई निरुत्साहित गर्न समाज अग्रसर हुनुपर्ने सुझाव दिए । आत्महत्याका सङ्केतहरू देखा परेको खण्डमा प्रहरीमा सूचित गर्न उनीहरूले सुझाव दिए ।. प्रहरी निरीक्षक काफ्लेको अध्यक्षतामा भएको कार्यक्रममा वडाध्यक्षहरू नन्दकिशोरप्रसाद जयसवाल, विवेक मेहतालगायतको सहभागिता थियो ।",https://eprateekdaily.com/2022/09/18/40403
करोडौं मूल्यको जमीन करीब १२ वर्षपछि सार्वजनिक कायम,प्रमुख समाचार,प्रतीक दैनिक,"अशोज १०, २०७९",निजगढ,"करीब १२ वर्षअघिदेखि करोडौं मूल्यको सार्वजनिक जमीन व्यक्तिको नाममा हत्याउने कोशिश भइरहे पनि सार्वजनिक जमीन अन्ततः सार्वजनिक नै कायम भएको छ ।. भूमिसुधार तथा मालपोत कार्यालय, बाराले २०७९ भदौ ३० गते बाराको कोल्हवी नगरपालिका–१ मा किता नं १०९ बजार क्षेत्रमा रहेको करोडौं मूल्यको पाँच बिघा चार कट्ठा सार्वजनिक जमीन सार्वजनिक हुने निर्णय गरिदिएको हो ।. उक्त जमीन भूमाफियाले हडप्न थालेपछि २०६७ मङ्सिरदेखि स्थानीय समाजसेवी, बुद्धिजीवी, उद्योगी, व्यापारी, नागरिक, जनप्रतिनिधिहरूले सार्वजनिक जमीन सार्वजनिक हुनुपर्छ भन्दै आवाज उठाउँदै आएका थिए ।. यसबारे कोल्हवीमा पटक–पटक सार्वजनिकरूपमा छलफल, बहस पनि हुने गरेको थियो । केही भूमाफिया र तिनका मतियार, पक्षधरबाहेक अधिकांशले सार्वजनिक जमीन सार्वजनिक नै हुनुपर्ने अडान राख्दै सम्बन्धित निकायहरूमा बारम्बार प्रमाणहरू पेश गरेको र सम्बन्धित निकायलाई घचघच्चाइरहेसँगै १२ वर्षपछि सो सार्वजनिक जमीन सार्वजनिक कायम भएको हो ।. भूमाफिया गिरोहहरूको सार्वजनिक जमीन हत्याउँदै करोडौं कमाउने प्रपञ्चसहितको योजना अहिले विफल भएको छ । सार्वजनिक जमीन व्यक्तिको नभई सार्वजनिक हुनुपर्दछ भन्ने समाजको लडाइँ थियो । कैयौंपटक अनेकौं दुःख, सास्ती सहेर निरन्तर लागिपरिरहेकै कारण अहिले कोल्हवी बजार क्षेत्रको करोडौं मूल्य पर्ने जमीन सार्वजनिक हुन पुगेको कोल्हवी नगर उद्योग वाणिज्य सङ्घका पूर्वअध्यक्ष महेशकुमार साहले बताए ।. दुई/चारजना बदमाशहरूका कारण समाजले वर्षौंदेखि यस्तै समस्या झेल्दै आइरहेको बताउँदै ढिलै भएपनि सार्वजनिक जमीन सार्वजनिक कायम भएपछि आमजनताको जीत भएको स्थानीयहरू बताउँछन् । अब यस सार्वजनिक जमीनलाई बेलैमा ऐन, कानून बमोजिम उचित संरक्षणमा स्थानीय तह लाग्नुपर्ने स्थानीयहरूको भनाइ छ ।. भूमाफियाहरूले वर्षौंदेखि हाटबजार लाग्दै आइरहेको, व्यापार, व्यावसाय सञ्चालन गर्दै आइरहेको कोल्हवी नगरपालिकाको कार्यालय भवन भएको, कोल्हवी उद्योग वाणिज्य सङ्घ, इलाका प्रहरी कार्यालय, सशस्त्र प्रहरी सुरक्षा बेस, थारू कल्याणकारणी, ओमशान्तिलगायतका सरकारी कार्यालय, सार्वजनिक सङ्घसंस्थाहरूको पक्की भवनलगायत व्यापारीहरूका दर्जनौं पक्की घर र संरचनाहरू भएको सार्वजनिक जमीन हात पार्ने योजनामा लागेका थिए ।. भूमाफिया गिरोहका हरिवंश प्रसाईं र अमेरिका चौधरी संग्लन भई तत्कालीन कोल्हवी गाउँ विकास समितिको लेटरपैड, गाविस सचिवको हस्ताक्षर र कागजातसमेत किर्ते बनाइ सार्वजनिक जग्गा व्यक्तिका नाममा दर्ता गराउन खोजेको अनुसन्धानबाट खुलेको थियो । त्यसै बेला बारा जिल्ला अदालतले उनीहरूलाई अदालतमा उपस्थित हुन आदेश जारी गरे पनि उपस्थित नभएपछि उनीहरूलाई फरार सूचीमा राख्दै प्रक्रिया अघि बढाइएको थियो ।. कोल्हवीकै खेटप्रसाद प्रसाईंसहित रौतहटका केही गिरोहको मुख्य योजनामा पारसनाथ चौधरी, हरिवंश प्रसाईं, अमेरिका चौधरीलाई सार्वजनिक जमीन हडप्न अघि सारिएको थियो ।. सार्वजनिक जमीन व्यक्तिको नाममा पुर्जा झिक्ने तीनजना भूमाफियालाई २०६७ फागुन ९ गते प्रहरीले नियन्त्रणमा लिई अनुसन्धान शुरू गरेको थियो । कोल्हवीको हाटबजार क्षेत्रको सार्वजनिक एवं ऐलानी जमीनको पुर्जा बनाइ बिक्री तथा भोगचलन गर्ने योजना बनाएका कोल्हवी नपाका हरिवंश प्रसाईं, पारसनाथ चौधरी र अमेरिका चौधरीलाई पक्राउ गरी करीब एक महीना जिल्ला प्रहरी कार्यालय, बाराको थुनामा राखी त्यस बेला जनही रु २०/२० लाख धरौटीमा छुटेका थिए । उनीहरूले पुनरावेदन अदालत, हेटौंडा हुँदै सर्वोच्च अदालतमा मुद्दा दिएका कारण समय लम्बिन पुगेको थियो ।. यसमा संलग्न भूमाफिया गिरोहले प्रायः किर्ते अनि फर्जी कागजात अदालत र सम्बन्धित कार्यालयमा पेश गरेका कारण पनि अनुसन्धान गर्दा समय लागेको हो । अन्ततः सार्वजनिक जमीन सार्वजनिक नै हुनेमा आफू शुरूदेखि नै विश्वस्त रहेको कोल्हवी नपाका निवर्तमान प्रमुख भरतबहादुर भण्डारीले बताए ।. आफ्नो कार्यकालमा सोही वडाका अध्यक्ष, जनप्रतिनिधिसहितको उपसमिति बनाइ सार्वजनिक जमीन सार्वजनिक बनाउन लागिपरेको कारण अहिले ढिलै भएपनि भूमिसुधार तथा मालपोत कार्यालय, बाराले सो जमीन सार्वजनिक गर्ने फैसलाले सत्यको जीत भएको निवर्तमान नगरप्रमुख भण्डारीले बताए ।. स्थानीय केशवर चौधरीको मृत्युपछि मृतककी पत्नी सुखली थरुनी र निजका छोरा अमेरिका चौधरीको मिलेमतोमा सो अवैध कार्य भएको थियो । सुखली थरुनीको भने तीन वर्षअघि निधन भइसकेको छ ।. उक्त सार्वजनिक जमीन र सो जमीनमा रहेका पक्की, कच्ची घरटहरासमेत त्यस बखत सो जमीनको विषयमा उजूरीपछि अनुसन्धान गरी २०६७ फागुन ३ गते मालपोत ऐन २०३४ को दफा २४ (१) र (२) अनुसार उल्लिखित व्यक्तिहरूको नामको श्रेस्ता बदर गरी नेपाल सरकारको नाममा श्रेस्ता कायम गरी सार्वजनिक जग्गा सार्वजनिकरूपमैं भूमिसुधार तथा मालपोत कार्यालय, बाराले फर्काएको थियो । तर पनि भूमाफियाले अनेक प्रपञ्च रच्दै यस सार्वजनिक जमीन व्यक्तिको बनाउन भरपूर प्रयत्न गरेका थिए ।. अन्ततः सत्यको जीत भएरै छाडेको कोल्हवी नगरपालिकाका प्रमुख रामप्रसाद चौधरीले बताए । एक वर्षअघि नै निर्णय हुनुपर्ने उक्त जमीनको कागजातको मितिमा ५ गतेको अगाडि २ थपेर २५ गते बनाएसँगै पुनः पेसी सर्दा र भूमिसुधार तथा मालपोत कार्यालय बाराका प्रमुख फेरिंदा ढिलाइ हुन गएको नगरप्रमुख चौधरीले बताए ।. “हामी कोल्हवीका सचेत स्थानीय राजनीतिक दल, समाजसेवी, बुद्धिजीवी, उद्योगी, व्यापारी, सङ्घसंस्था, नागरिक विचलित नभईकन निरन्तर अघि बढी रह्यौं । आवश्यक प्रमाण कागजात पेश ग¥यौं र सम्बन्धित निकायहरूलाई झक्झक्याइरह्यौं । जसको उपलब्धि करोडौं मूल्यको सार्वजनिक जमीन सार्वजनिक नै कायम भयो,” नगरप्रमुख चौधरीले भने ।. त्यस बेला आरोपित भूमाफिया प्रसाईं र चौधरी फरार अवस्थामैं मालपोत कार्यालयका शाखा अधिकृत सुमनप्रसाद चौधरी, मालपोत कार्यालय, बारालाई विपक्षी बनाइ तत्कालीन पुनरावेदन अदालत, हेटौंडाबाट निषेधाज्ञायुक्त परमादेश जारी गरेपछि मालपोत कार्यालय, बाराको तर्फबाट प्रतिरक्षासमेत गरिदिन सम्बन्धित अदालतलाई लिखित पत्र बुझाउँदै बदर गरिएको मालपोत कार्यालय, बाराले जनाउँदै सो सार्वजनिक जग्गा बदर गरी साबिक अनुसार नै सार्वजनिक गरिदिएको थियो ।. हामीले आवश्यक सबै कागजातको अध्ययन ग¥यौं । सर्वोच्च अदालतले मालपोत कार्यालयलाई दिएको निर्देशनलाई पालना गरी कानूनसम्मत ढङ्गले कोल्हवी नपा–१ हाटबजार क्षेत्रको कित्ता नं १०९ को पाँच बिघा चार कट्ठा जमीन सार्वजनिक कायम हुने निर्णय २०७९ भदौ ३० गते गरिदिएको भूमिसुधार तथा मालपोत कार्यालय, बाराका प्रमुख गोपालप्रसाद बरालले बताए ।. निवर्तमान नगरप्रमुख भण्डारीले सार्वजनिक जमीन सार्वजनिक नै हुनुपर्दछ भन्ने विषयमा चालेका कदमलाई हालका नगरप्रमुख चौधरीले पनि निरन्तरता दिएपछि सङ्गठित भूमाफियाहरूको सपना, योजना चकनापुर भएको हो ।. सार्वजनिक जमीन आफ्नो हो भन्दै, समाजलाई लामो सयमसम्म अनाहकमा दुःख दिने, समाजमा विसङ्गति पैदा गराउने भूमाफियालाई कानूनको दायरामा ल्याउनुपर्ने सचेत नागरिकहरूले आवाज उठाउँदै आइरहेका छन् ।.",https://eprateekdaily.com/2022/09/26/40745
"पर्सामा महिलाभन्दा पुरुष मतदाता बढी, तेस्रोलिङ्गी १६ जना मात्र",प्रमुख समाचार,प्रतीक दैनिक,"अशोज ७, २०७९",वीरगंज,"पर्सा जिल्लाका चारवटा निर्वाचन क्षेत्रमा १६ जना तेस्रो लिङ्गीसहित तीन लाख ४५ हजार ९२८ जना मतदाता रहेका छन् । जिल्ला निर्वाचन कार्यालय, पर्साले जनाए अनुसार पर्साको निर्वाचन क्षेत्र नं १ मा पुरुष ४४ हजार ९९, महिला ३३ हजार ५७८ र तेस्रोलिङ्गी दुईजना गरी ७७ हजार ८७९ जना मतदाता रहेका छन् । यो क्षेत्रमा ३४ वटा मतदान स्थल र ८८ वटा मतदान केन्द्रछन् ।. यसैगरी, पर्सा क्षेत्र नं २ मा पुरुष ४९ हजार ७५, महिला ३७ हजार ८८७ र तेस्रोलिङ्गी चारजना गरी ८६ हजार ९६६ मतदाता छन् । यो क्षेत्रमा ३८ वटा मतदान स्थल र १०३ वटा मतदान केन्द्र रहेको जिल्ला निर्वाचन कार्यालय, पर्साले जनाएको छ ।. यसैगरी, पर्सा क्षेत्र नं ३ मा पुरुष ५१ हजार ३६६, महिला ३९ हजार ६२ र तेस्रोलिङ्गी चारजना गरी ९० हजार ४३२ मतदाता छन् भने यो निर्वाचन क्षेत्रमा ४७ वटा मतदान स्थल र १०९ वटा मतदान केन्द्र छन् ।. पर्सा क्षेत्र नं ४ मा पुरुष ५० हजार ३६४, महिला ४० हजार ४८१ र तेस्रोलिङ्गी छजना गरी ९० हजार ८५१ जना मतदाता रहेको र ४८ वटा मतदान स्थल र ११२ वटा मतदान केन्द्र रहेको जिल्ला निर्वाचन कार्यालयले जानकारी गराएको छ । पर्सा जिल्लामा सबैभन्दा बढी मतदाता क्षेत्र नं ४ मा ९० हजार ८५१ जना रहेका छन् ।. यसैगरी, आठवटा क्षेत्र रहेको प्रदेशसभामा पर्सा क्षेत्र नं १ को (क)मा पुरुष २२ हजार ५६१, महिला १६ हजार ४५५ गरी ३९ हजार १६ मतदाता छन् भने २२ वटा मतदान स्थल र ४५ वटा मतदान केन्द्र छन् । क्षेत्र नं १ (ख)मा पुरुष २१ हजार ५३८, महिला १७ हजार १२३, तेस्रोलिङ्गी दुईजना गरी कुल ३८ हजार ६६३ मतदाता छन् भने १२ वटा मतदान स्थल र ४३ वटा मतदान केन्द्र छन् ।. पर्सा क्षेत्र नं २ (क)मा पुरुष २४ हजार ६३१, महिला १९ हजार २११, तेस्रोलिङ्गी दुईजना गरी कुल ४३ हजार ८४४ मतदाता रहेको र २१ वटा मतदान स्थल तथा ५२ वटा मतदान केन्द्र छन् । क्षेत्र नं २ (ख)मा पुरुष २४ हजार ४४४, महिला १८ हजार ६७६, तेस्रोलिङ्गी दुईजना गरी ४३ हजार १२२ मतदाता रहेको र १७ वटा मतदान स्थल र ५१ वटा मतदान केन्द्र छन् ।. पर्सा क्ष्Fेत्र नं ३ (क)मा पुरुष २४ हजार ९३०, महिला १९ हजार ४६२, तेस्रोलिङ्गी एकजना गरी ४४ हजार ३९३ मतदाता छन् भने २२ वटा मतदान स्थल र ५१ वटा मतदान केन्द्र छन् । क्षेत्र नं ३ (ख)मा पुरुष २६ हजार ४३६, महिला १९ हजार ६००, तेस्रोलिङ्गी तीनजना गरी ४६ हजार ३९ मतदाता, २५ वटा मतदान स्थल र ५८ वटा मतदान केन्द्र छन् ।. पर्सा क्षेत्र नं ४ (क)मा पुरुष २३ हजार ९०२, महिला २० हजार २७२ र तेस्रोलिङ्गी तीनजना गरी ४४ हजार १७७ जना मतदाता, २५ वटा मतदानस्थल र ५५ वटा मतदान केन्द्र छन् । क्षेत्र नं ४ (ख)मा पुरुष २६ हजार ४६२, महिला २० हजार २०९, तेस्रोलिङ्गी तीनजना गरी ४६ हजार ६७४ मतदाता, २३ वटा मतदानस्थल र ५७ वटा मतदान केन्द्र रहेको जिल्ला निर्वाचन कार्यालय, पर्साले जनाएको छ ।. जिल्ला निर्वाचन कार्यालय, पर्साले चारवटा सङ्घीय निर्वाचन क्षेत्र, आठवटा प्रदेशसभा क्षेत्र रहेको पर्सा जिल्लामा पुरुष एक लाख ९४ हजार ९०४, महिला एक लाख ५१ हजार ८ र तेस्रोलिङ्गी १६ जना गरी तीन लाख ४५ हजार ९२८ मतदाता रहेको र कुल मतदान स्थल १६७ र मतदान केन्द्र ४१२ वटा रहेको जानकारी गराएको छ ।",https://eprateekdaily.com/2022/09/23/40633
किसानलाई मलमा दिइने सहुलियत बालुवामा पानी,प्रमुख समाचार,प्रतीक दैनिक,"भदौ २९, २०७९",वीरगंज,"नेपाल सरकारले देशभरिका किसानलाई मलमा दिंदै आएको आर्थिक सहुलियत बालुवामा पानी खन्याए जस्तो भएको जानकारहरूले बताउन थालेका छन् ।. प्रतिवर्ष नेपाल सरकारले विभिन्न देशबाट खरीद गरेको मलमा किसानलाई अर्बौं रुपियाँ सहुलियत दिने गरेको छ । तर किसानहरू भने सहुलियतको मल दोब्बर मूल्यमा किन्न बाध्य छन् । एकातिर रकम अभावमा किसानहरूले आवश्यकता अनुसार मल खरीद गर्न नसकेको तथा अन्तर्राष्ट्रिय मूल्यमा खरीद गरेको मलमा सहुलियत दिएर बिक्रीका लागि पठाएको मलमा बिचौलियाका कारण दोब्बर मूल्यमा मल किसानहरू खरीद गर्न बाध्य छन् ।. नेपाल सरकारले एक बोरा युरिया मल रु पाँच हजार ४० मा आयात गर्छ । सरकारले नेपाली किसानलाई युरिया मल प्रतिबोरामा रु चार हजार २९० सहुलियत दिएर प्रतिबोरा रु ७५० मूल्य निर्धारण गरेको छ । त्यसैगरी, डिएपी मल प्रतिबोरा नेपाल सरकारले रु छ हजार ७११ मा खरीद गर्छ, सो मलमा प्रतिबोरा चार हजार ५११ सहुलियत दिएर किसानलाई रु दुई हजार २०० बिक्री मूल्य तोकेको छ । ठेकेदार पक्ष तथा नेपाल सरकारबीच भएको सम्झौता अनुसार नेपाल सरकारले आफ्नो गोदामबाट प्रतिबोरा युरिया रु ७५० तथा डिएपी रु दुई हजार २०० मा बिक्री गरे पनि किसानहरूले नेपालभरि कहीं पनि सो मूल्यमा मल पाउँदैनन् ।. पर्सामैं दोब्बर मूल्यमा किसानहरू मल खरीद गर्न बाध्य छन् । पर्सा, बारामा यसपालि युरिया मल प्रतिबोरा रु एक हजार ५०० तथा डिएपी मल रु तीन हजार ५०० मा खरीद गर्न बाध्य भएको किसानहरू नै बताउँछन् । सरकारले निर्धारण गरेको मूल्य दोब्बरी हुँदा किसानहरूले मल आवश्यकता अनुसार खरीद गर्न नसकेको पर्साको लङ्गडी निवारी किसान धुरेन्द्र दासको भनाइ छ । दासका अनुसार एकातिर सहुलियतको नाममा राज्यले बर्सेनि अर्बौं रुपियाँ खर्चिरहेको देखिन्छ, तर किसानहरूले निर्धारित मूल्यमा अहिलेसम्म मल पाएका छैनन् । दोब्बर–तेब्बर मूल्यमा किसानहरू मल खरीद गर्न बाध्य भएको दासको भनाइ छ ।. नेपाल सरकारले तोकेको खरीद मूल्य तथा हाल किसानले खरीद गर्ने मूल्यमा बिचौलियाहरूको हालीमुहाली रहेको देखिन्छ । नेपाल सरकारले मलको आयात खुला गरी प्रतिबोरा खरीद मूल्य तोकेमा किसानले आवश्यकता अनुसारको मल समयमैं पाउने र उत्पादन पनि बढ्ने दासको भनाइ छ ।. नेपाल सरकारले चालू आर्थिक वर्षमा मल खरीद गर्न रु १५ अर्ब छुट्याएको छ । कृषि तथा पशुपन्छी मन्त्रालयको रिपोर्ट अनुसार कृषि सामग्री कम्पनीमार्फत ३० हजार मेट्रिक टन तथा साल्ट टे«डिङ कर्पोरेशनमार्फत २० हजार मेट्रिक टन मल खरीद गर्न नेपाल सरकारले टेन्डर आह्वान गरेको छ । जसमध्ये साल्ट टे«डिङ कर्पोरेशनमा युरिया २८२३ मेट्रिकटन, डिएपी ३६३८.६० मेट, पोटास २०७.६० मेट तथा कृषि सामग्री कम्पनीमा युरिया ८३२५.८५ मेट, डिएपी २४६१.२ मेट, पोटास ५५२८ मेट मौज्दात रहेको देखाइएको छ ।",https://eprateekdaily.com/2022/09/14/40253
"प्रहरी र डाँकाबीच भिडन्त, दुईजना पक्राउ",प्रमुख समाचार,प्रतीक दैनिक,"भदौ १९, २०७९",वीरगंज,"जीतपुर उपमहानगरपालिका–२३ भलुवहीमा रहेको एरोटेक प्रालिमा शनिवार राति प्रहरी र डाँकाबीच भएको भिडन्तमा प्रहरी वरिष्ठ नायब निरीक्षक कलमबहादुर शाही घाइते भएका छन् ।. उद्योगमा चोरी गर्ने उद्देश्यले हतियारसहित आएका समूहलाई पक्राउ गर्न प्रहरी वरिष्ठ नायब निरीक्ष्Fक शाहीको नेतृत्वमा गएको टोलीमाथि डाँका समूहले एक राउन्ड गोली प्रहार गरेको थियो । प्रतिउत्तरमा प्रहरीले तीन राउन्ड गोली प्रहार गरेको बाराका प्रहरी उपरीक्षक होबिन्द्र बोगटीले बताए । डाँका समूहले प्रहरी वरिष्ठ नायब निरीक्षक शाहीमाथि फलामको रडले टाउकोमा प्रहार गरेकोले शाही गम्भीर घाइते भएका थिए । उनको उपचार वीरगंज हेल्थकेयर अस्पतालमा भइरहेको छ ।. प्रहरीले चोरी गर्न आएको समूहमध्ये दुईजनालाई हतियारसहित पक्राउ गरेको छ । प्रहरी उपरीक्षक बोगटीले दुईजना पक्राउ परेको र उनीहरूबाट तीन थान गोली, एक थान कटुवा पेस्तोल, दुई थान बन्दूक बरामद भएको बताए । उनले डाँकाहरू स्थानीय चोरहरू भएको र उद्योगमा चोरी गर्ने उद्देश्यले प्रवेश गरेको बताएका छन् ।. जिप्रका, बाराका प्रनि रामकाजी थापाले घटनाबारे विज्ञप्ति जारी गरी सिलिन्डर बनाउन प्रयोग हुने पित्तलको भल्भ, जिङ्क वायर, बुस बनाउने डन्डी, तथा मजदूरहरूको साथमा रहेको नगद, मोबाइलसमेत लुटेर भाग्न खोज्दा प्रहरीले निजहरूलाई नियन्त्रण गर्न खोज्दा गोली प्रहार गरेको र प्रहरीले पनि प्रतिरक्ष्Fामा फायरिङ गरेको बताएका छन् । उनले घटनामा संलग्न जीतपुरसिमरा उपमहानगर–९ बस्ने जयराम पासवान र वडा नं १० का ४० वर्षीय जवाहिर महतोलाई पक्राउ गरिएको र अन्यको खोजतलाश जारी रहेको बताएका छन् ।. पक्राउ परेकाहरूविरुद्ध डाँका, हातहतियार, खरखजाना तथा ज्यान मार्ने उद्योग मुद्दामा थप अनुसन्धान भइरहेको प्रनि थापाले बताए ।",https://eprateekdaily.com/2022/09/04/39808
बालेनले मेरो सिको गरेका हुन्– नगरप्रमुख सिंह,प्रमुख समाचार,प्रतीक दैनिक,"भदौ १७, २०७९",परवानीपुर,"वीरगंज महानगरपालिकाका प्रमुख राजेशमान सिंहले काठमाडौं महानगरका प्रमुख बालेन्द्र शाह (बालेन)ले आफ्नो सिको गरेको बताएका छन्। महानगरपालिकामा निर्वाचित भएर आएको सय दिनको कार्यावधि एवं उपलब्धि सार्वजनिक गर्न आयोजना गरिएको पत्रकार सम्मेलनमा उनले सो कुरा बताएका हुन्।. वीमनपाको सभाहलमा आयोजित पत्रकार सम्मेलनमा उनले सञ्चारकर्मीको प्रश्नमा भने, “काठमाडौंका प्रमुखजस्तै आफूले यहाँ गर्नुपर्दैन। हामी अर्काको नक्कल गर्दैनौं। बरु बालेनले मेरो नक्कल गरिरहेका छन्। शुरूमैं मैले वीरगंजको नाला अतिक्रमण, फूटपाथ अतिक्रमण हटाएँ र त्यसैको सिको अहिले बालेनले गरिरहेको छ।”. उनले वीरगंजका पत्रकारहरूले वीमनपाले गरेका राम्रF कामको प्रचार कहिल्यै गर्दैनन्, राम्रFे काम गर्ने बित्तिकै प्रश्न तेस्र्याउने गरेको आरोप लगाए। वीरगंजको मुख्य सडकखण्ड सम्बन्धमा अदालतमा मुद्दा विचाराधीन रहेको र टुङ्गो नलागेसम्म आफूले केही गर्न नसक्ने बताउँदै वीरगंजको माईधिया पोखरी, हजारीमल धर्मशाला, नगरसभा गृह, स्वीमिङपुललगायतका सार्वजनिक सम्पत्तिहरूको संरक्ष्Fण पनि आफ्नो मुख्य एजेन्डा रहेको बताए।. उनले निर्वाचित भएर आएपछि प्रस्तुत गरेको २४ बुँदे फेहरिस्तमा वीमनपाको सरसफाइ र फोहर व्यवस्थापन, घूसखोरी नियन्त्रण, घण्टाघरको सडक मरम्मत, गहवामाई मन्दिरको सडक आधुनिकीकरण, सरसफाइको काम वडास्तरबाट विकेन्द्रीकरण गरिएको, घरनक्शा पास शाखामा भइरहेको ढिलाइको बारेमा व्यवस्थापन मिलाइएकोलगायतका कामहरू गरेको पत्रकार सम्मेलनमा जानकारी गराएका थिए। उनले आफू जितेपछि सम्पत्तिकर, सवारीकर, पिठियाकरलगायतका करको दर घटाएर जनतालाई राहत दिएको बताए।. नगरप्रमुखमा जितेपछि आफ्नो फोन नउठ्ने गरेको भन्ने प्रश्नमा उनले व्यस्तता बढेकोले उत्ति नै खेर फोन नउठाउने गरेको तर पछि कलब्याक गर्ने गरेको दाबी गरे। युवाहरूको मतबाट विजयी भएपछि युवाहरूको लागि सय दिनमा के गर्नुभयो ? भन्ने प्रश्नमा उनले युवाहरूलाई रोजगारको लागि वीमनपाले रणनीति बनाएर अगाडि बढेको दाबी गरे। वीमनपाको सेवा चुस्तदुरुस्त बनाउन वीमनपामा ईहाजिरीको व्यवस्था गरिएको, हरेक शाखामा इन्टरकम फोन सेवा, कर्मचारीहरूलाई समयमा कार्यालय आउन निर्देशन दिएको, सेवाग्राहीहरूको लागि कार्यालयलाई वातानुकूलित गरिएको, नेपाल विद्युत् प्राधिकरणले उपलब्ध गराएको सूची अनुसार १० हजार घरेलु मिटरमा अधिकतम ३० युनिट र महानगरभित्रका ४७० कृषिमिटरको भुक्तानी महानगरले गर्ने निर्णय गरेको उनले बताए।. त्यसैगरी, वीमनपाको लागि पाएको दुई हजार ७७१ बोरा रासायनिक मलमा १० हजार बोरा मल बढाउन गृहकार्य गरेको र जसमध्ये छ हजार बोरा वितरण भएको र चार हजार बोरा केही दिनमा वितरण गर्ने, साल्ट टे«डिङबाट थप दुई/दुई हजार बोरा डिएपी र युरिया मलको कोटा बढाएको उनले बताए।. उनले विन्ध्यवासिनीमाई मन्दिर र लक्ष्मणवास्थित नृसिंह मठलाई व्यवस्थित गर्ने कार्ययोजना अगाडि बढाएको बताए। वीरगंजको बाइपास सडकखण्डमा दुई हजार सात सयवटा बिरुवा रोपण गरेको चर्चा गर्दै विद्यार्थीहरूले छात्रवृत्तिमा भोग्दै आएको समस्यामा जुन क्याम्पसमा विद्यार्थी अध्ययनरत छन्, सोही क्याम्पसलाई छात्रवृत्ति वितरणको जिम्मा दिएको उनले बताए। साथै कक्षा ९ र ११ को छात्रवृत्तिको लागि महानगरपालिकाले परीक्षा लिने र अन्यको हकमा विद्यालयले नै परीक्षा लिएको आधारमा छात्रवृत्ति दिने व्यवस्था मिलाएको उनले बताए।. वीमनपाभित्र सञ्चालित संस्थागत विद्यालयले चर्को शुल्क लिइरहेको अवस्थामा शिक्षा समितिलाई पूर्णता दिएर विद्यालय स्तरीकरण तथा शुल्क निर्धारण उपसमिति गठन भएको र भौतिक पूर्वाधार र अन्य कुराको आधारमा शुल्क निर्धारण गर्ने काम अघि बढेको र त्यसपछि उक्त समस्या पनि समाधान हुने उनले बताए।. वीमनपाभित्र २८७ शिक्षकको अभाव पूर्ति गर्न शिक्षा मन्त्रालयसँग पहल गर्ने, स्वास्थ्यकर्मीको हकमा एमबिबिएस चिकित्सक, स्टाफ नर्स तथा अनमीसहितको टोली नगरप्रमुख घरदैंलो स्वास्थ्य कार्यक्रम अन्तर्गत वीमनपाका हरेक वडामा पठाइने व्यवस्थापन मिलाउँदै गरेको उनले बताए। उनले घरनक्शा पासका लागि समस्या भइरहेको बताउँदै हजार वर्गमिटर क्ष्Fेत्रफलको घरको नक्शापास वडाबाट गरिने बताए।. उज्यालो वीरगंज कार्यक्रम अन्तर्गत बिग्रिएका सडक बत्तीको मरम्मत, आवश्यक स्थानमा सिसिटिभी जडान, फोहर व्यवस्थापनको लागि ल्यान्डफिल र नयाँ उपकरण जडानको काम अघि बढाइएको उनले बताए। वीरगंजको ट्राफिक समस्या समाधानको लागि सिटी राइड, म्याजिक भ्यानको पार्किङ बसपार्कमा गर्ने, ईरिक्शालाई महानगरमा दर्ता गर्नुका साथै रूट निर्धारण गर्ने काम अगाडि बढेको बताए।. नगरप्रमुखमा जितेपछि पूर्वनगरप्रमुखलाई जेलमा हाल्छु भन्नुभएको थियो, कहिले जेल हाल्नुहुन्छ भन्ने प्रश्नमा उनले त्यसबारेमा सम्बन्धित निकायले छानबीन गरिरहेको र दोषी देखिएमा अवश्य नै जेल जाने भन्ने जवाफ दिए।. नगरप्रमुख सिंहको अध्यक्ष्Fतामा भएको पत्रकार सम्मेलनमा उपप्रमुख इम्तियाज आलमले न्यायिक समितिको गतिविधिबारे जानकारी गराएका थिए। सो अवसरमा प्रमुख प्रशासकीय अधिकृत लक्ष्मी पौडेलको सहभागिता थियो।",https://eprateekdaily.com/2022/09/02/39668
सिट बाँडफाँड न्यायोचित हुनुपर्छ –यादव,प्रमुख समाचार,प्रतीक दैनिक,"भदौ २३, २०७९",वीरगंज,"जनता समाजवादी पार्टीका अध्यक्ष उपेन्द्र यादवले न्यायोचित तवरमा सिटको बाँडफाँट नभए गठबन्धनको अर्थ नरहने दोह¥याएका छन् ।. वीरगंजमा स्थापना भएको मधेस विश्वविद्यालयको कार्यालय भवनको बिहीवार अध्यक्ष यादव र मधेस प्रदेशका मुख्यमन्त्री लालबाबूराउत गद्दीले संयुक्त रूपमा उद्घाटन गरेको कार्यक्रममा बोल्दै अध्यक्ष यादवले हिजो वीरगंजमा आयोजित अगुवा कार्यकर्ता भेलामा भनेको कुरा दोह¥याएका हुन् । उनले तालमेल गर्दा न्यायोचित हिस्सा र भागेदारी भएन भने गठबन्धनको कुनै अर्थ नरहने बताए । उनले सबै दललाई जीत हुने गरी अगाडि बढ्नुपर्ने पनि बताए । अध्यक्ष यादवले जसपाले ३२ सिट दाबी गरेको बताए । उनले भने– हाम्रो दाबी ३२ सिटमा छ, यो छलफल र समझदारीको विषय हो समझदारीमा लागेको टुङ्गो मान्य हुने पनि बताए ।. सिट बाँडफाँड कार्यदललाई प्रतिवेदन बुझाउन भनिएको र सम्भवतः बिहीवार कार्यदलको प्रतिवेदन आएपछि नेताहरूसँग बसेर छलफल गरी टुङ्ग्याउने बताए ।. कार्यक्रममा मुख्यमन्त्री गद्दीले वीरगंजवासीको ०५४ सालदेखिको विश्वविद्यालय स्थापना गर्ने सपना पूरा भएको दाबी गरे । वन तथा वातावरणमन्त्री प्रदीप यादवले मधेस विश्वविद्यालयको स्थापना भएकोमा खुशी व्यक्त गरे । विश्वविद्यालयका उपकुलपति प्राडा दीपक शाक्यले नेशनल ट्रेडिड्ढो १५ कठ्ठा जमीनमा तत्काल विश्वविद्यालयको कार्यालय स्थापना गरिएको र पर्सा जिल्लामा १ सय बिघा जमीन खोजेर विश्वविद्यालयका लागि अन्य पूर्वाधार निर्माणको काम अघि बढाउने तयारी रहेको बताए ।. कार्यक्रममा उपकुलपति तथा सामाजिक विकासमन्त्री नवलकिशोर साह, नगरप्रमुख राजेशमान सिंह, वीउवासङ्घका अध्यक्ष सुबोध गुप्तालगायतको सहभागिता थियो ।",https://eprateekdaily.com/2022/09/08/39981
विद्यालय व्यवस्थापन समिति गठन नहुँदा नमूना विद्यालयमा ढिलाइ,प्रमुख समाचार,प्रतीक दैनिक,"भदौ १८, २०७९",निजगढ,"निजगढ नगर राजनीतिक, बौद्धिकलगायत हरेक दृष्टिले सबल, सक्षम नगर भनिंदै आए पनि चारपटक प्रयास गर्दा पनि विद्यालय व्यवस्थापन समिति गठन हुन नसक्नुले उक्त भनाइलाई गिज्याइरहेको छ । आफूहरूलाई सक्षम, अब्बल राजनीतिकर्मी भन्ने स्थानीय विभिन्न दलका नेताहरूले निकास दिन नसक्दा तीन महीनायतादेखि विद्यालयले पटक–पटक गरेको प्रयास विफल हुँदै आएको हो ।. निजगढ नगरपालिका–८ स्थित गौरीशङ्कर माविमा स्थानीय तहको निर्वाचन सम्पन्न भएयता विद्यालय व्यवस्थापन समिति गठन हुन सकेको छैन ।. भर्खरै सम्पन्न स्थानीय तहको निर्वाचनअघिसम्म वडाध्यक्ष नै यस विद्यालय व्यवस्थापन समितिका अध्यक्ष थिए । त्यसयता विद्यालयमा पदीय राजनीतिक भागबन्डा नमिल्दा विद्यालय व्यवस्थापन समिति गठन नहुँदा भौतिक निर्माणलगायतका अन्य कार्यहरू पनि प्रभावित हँुदै आएका छन् ।. स्रोतका अनुसार स्थानीय राजनीतिक दलहरूबीच अन्य पदाधिकारीहरूमा मौखिक सहमति भएपनि शुक्रवार भएको छलफलमा महिला सदस्य चयनमा भागबन्डा नमिल्दा समस्या लम्बिएको हो । विद्यालय व्यवस्थापन समिति चयन हुन नसक्दा सङ्घीय सरकारको शिक्षा मन्त्रालयबाट आव २०७८/७९ को डेढ करोड र २०७९/८० को पनि डेढ करोड गरी तीन करोड रुपैयाँ नमूना विद्यालय निर्माणको लागि आए पनि काम अघि बढ्न सकेको छैन ।. नमूना विद्यालय बनाउन भौतिक निर्माणका लागि शिक्षा मन्त्रालयबाट स्थानीय तहमा बजेट आउने र विद्यालयले स्थानीय तह निजगढ नगरपालिकासँग सम्झौता गरी चरणबद्ध निर्माण कार्यको सम्पन्नताको आधारमा प्राविधिकले गरेको जाँचपासको अनुगमन गरी रकम भुक्तानी गर्ने प्रक्रिया रहेको निजगढ नगरपालिका आर्थिक प्रशासन शाखाले जनाएको छ ।. यसको निम्ति विद्यालय व्यवस्थापन समिति गठन गरी भौतिक निर्माणको लागि टेन्डर आह्वान गर्नुपर्ने कानूनी प्रावधान रहेको छ । स्थानीय तहको निर्वाचन हुनुअघि नमूना विद्यालय निर्माणका लागि डेढ करोडमध्येबाट ७५ लाख रकम विद्यालयको खातामा निजगढ नगरपालिकाले पठाइसकेको छ । तर व्यवस्थापन समिति गठन नहुँदा खातामा गएको सो रकमबाट काम अघि बढ्न नसकेको विद्यालयका प्रधानाध्यापक बद्रीनारायण झाले बताए । बाँकी ७५ लाख निजगढ नपाले रोक्का गरेको छ । हालसम्म यस विद्यालयलाई नमूना विद्यालय बनाउन तीन करोड रकम विनियोजन भई आइसकेको निजगढ नपा आर्थिक लेखा प्रशासन स्रोतले जनाएको छ ।. विद्यालय व्यवस्थापन समिति गठनमा ढिलाइ भए विनियोजित रकम फ्रिज हुन सक्ने सम्भावना छ । नमूना विद्यालय अन्तर्गत बर्सेनि पाँच वर्षसम्म रकम उपलब्ध हुने सरकारले घोषणा गरेको छ । यसअघि स्थानीय तहले निर्माण गरेको शिक्षा ऐनको कार्यविधिमा जुन वडामा विद्यालय रहेको हो, सो वडाका अध्यक्ष नै विद्यालय व्यवस्थापन समितिको अध्यक्ष हुने प्रावधान नराख्दा अहिले स्थानीय राजनीतिक दलहरूबीच रस्साकस्सी बढेको हो ।. निजगढका केही विद्यालयहरूमा भौतिक संरचनालगायत अन्य गतिविधिमा वार्षिक करोडौं रकम खर्च हुने भएकोले व्यवस्थापन समिति गठनमा तँछाडमछाड हुने गरेको स्थानीय नागरिकको भनाइ छ । निजगढका केही विद्यालयहरू जहाँ वार्षिक बजेट न्यून छ, ती विद्यालयका व्यवस्थापन समितिमा हात समातेर पदाधिकारीहरू राख्नुपर्ने अवस्था छ ।. नमूना विद्यालय अन्तर्गत भौतिक संरचनामा प्रत्येक तला आठ कोठे हुने गरी तीन तलासम्म कुल २४ कोठे पक्की भवन, शौचालय, पुस्तकालयलगायतको आधुनिक भवन निर्माण गरिने सरकारले योजना अघि सारेको छ ।",https://eprateekdaily.com/2022/09/03/39753
समृद्ध नेपाल र सुखी नेपालीको सपना साकार पार्न एमालेको विकल्प छैन –अध्यक्ष ओली,प्रमुख समाचार,प्रतीक दैनिक,"भदौ २७, २०७९",जनकपुरधाम,"एमालेबाहेक अरू कुनै पनि दलको नेतृत्वको सरकारले ‘समृद्ध नेपाल र सुखी नेपाली’को सपना साकार पार्न नसक्ने नेकपा एमालेका अध्यक्ष तथा निवर्तमान प्रधानमन्त्री केपी शर्मा ओलीले दाबी गरेका छन् ।. सोमवार सम्पन्न एमालेको वर्गीय सङ्गठन नेपाल बुद्धिजीवी परिषद्को प्रथम मधेस प्रदेश अधिवेशनमा अध्यक्ष ओलीले गठबन्धनको कारण देश पछाडि धकेलिएको आरोप लगाए । “नेपालीले देखेको सपना ‘समृद्ध नेपाल र सुखी नेपाली’ एमालेले मात्र पूरा गर्न सक्छ । अरू कुनै दलमा पनि त्यो ल्याकत छैन । यसर्थ मुलुक बनाउन एमाले नेतृत्वकै सरकार बन्नुपर्छ,” उनको भनाइ थियो ।. अध्यक्ष ओलीले पछिल्लो १४ महीनामा गठबन्धनले देशलाई अधोगतितर्फ धकेलेको आरोप लगाउँदै अब फेरि गठबन्धनलाई दिने महाभूल गर्न नहुने बताए । गठबन्धनले सबैको मत सङ्कलन गरेर बहुमत पु¥याउने खेल खेलिरहेको आरोप लगाउँदै उनले पाँच दलीय गठबन्धन देश र जनताका लागि नभएर तिनै दलका नेताहरूको स्वार्थमा केन्द्रित रहेको बताए ।. मन्तव्यको क्रममा अध्यक्ष ओलीले आगामी निर्वाचनमा एमालेले जित्न नसके देश बर्बाद हुने र फिजीकरणतर्फ जाने चेतावनी दिंदै मधेुको विकास निर्माण एवं अस्तित्व रक्षाका निम्ति पनि एमालेलाई नै जिताउन आग्रह गरे ।. बुद्धिजीवीहरूको अधिवेशनकै मौका पारे अध्यक्ष ओलीले विभिन्न दल परित्याग गरी एमालेमा प्रवेश गरेका नेता, कार्यकर्ताहरूलाई स्वागत तथा सम्मान गरेका थिए ।. जनता समाजवादी पार्टीकी केन्द्रीय सदस्य एवं प्रतिनिधिसभा सदस्य बनेकी रूही नाज र प्रदेशसभा सदस्य अञ्जुकुमारी यादवले जसपा परित्याग गरी एमालेमा प्रवेश गरेको घोषणा गरे । यस्तै, नेपाली काङ्ग्रेसका पूर्व जिल्ला उपसभापति सन्तोष यादव, जसपाका केन्द्रीय सदस्य रामउदिन राम, शम्भु साह, पूर्व राज्यमन्त्री अरविन्द साहलगायतलाई अविर, माला र गम्छा पहि¥याएर एमाले अध्यक्ष ओलीले पार्टीमा स्वागत तथा सम्मान गरेका थिए ।. अध्यक्ष ओलीलाई एमालेको जनकपुरधाम नगर कमिटीका पदाधिकारीले २०५ किलोको फूलको मालाले स्वागत गरेका थिए । कार्यक्रम तिरहुतिया गाछीमा आयोजना गरिएको थियो ।",https://eprateekdaily.com/2022/09/12/40162
"मधेस विश्वविद्यालयको उद्घाटन, विश्वविद्यालयलाई जन्म दिनु र सञ्चालन गर्नु कठिन –शिक्षाविद्",प्रमुख समाचार,प्रतीक दैनिक,"भदौ २२, २०७९",परवानीपुर,"मधेस प्रदेश सरकारले गठन गरेको मधेस विश्वविद्यालयको आज औपचारिक रूपमा उद्घाटन भएको छ ।. पर्सा जिल्लाको सदरमुकाम वीरगंजमा कार्यालय रहने यस विश्वविद्यालयको स्थापनासभा आयोजना गरी जसपाका अध्यक्ष्F उपेन्द्र यादवले उद्घाटन गरे ।. होटल भिस्वामा आयोजित एक समारोहबीच उनले उद्घाटन गर्दै मधेस विश्वविद्यालय विगत लामो समयदेखि मधेसीहरूको सपना रहेकोमा अब त्यो सपना साकार भएको बताए । यसले मधेसमा चाहिएको शिक्षामा आधारित रहेर पाठ्यक्रम निर्माण गर्ने र दक्ष जनशक्ति उत्पादन गरी आर्थिक, सामाजिक, राजनीतिक रूपान्तरणका लागि मधेसको शिक्षामा महŒवपूर्ण योगदान पुग्ने विश्वास व्यक्त गरे । मधेसको सात दशकदेखिको सपना आज पूरा भएको छ –उनले भने ।. मधेस प्रदेशका आठ जिल्ला र राज्यभरका विद्यार्थीहरूको लागि सेवा क्षेत्र रहेको मधेस विश्वविद्यालय सङ्घीयतापछिको ठूलो उपलब्धि भएको चर्चा गर्दै उनले चाँडै यसको भौतिक संरचना तथा पाठ्यक्रम निर्माण गरी काम शुरू हुने उनले बताए ।. मधेस विश्वविद्यालयका उपकुलपति प्रा. डा दिपक शाक्यले विश्वविद्यालयको लागि पर्साको ग्रामीण भेगमा १० बिघा जग्गामा भौतिक संरचना निर्माण गर्ने र आवश्यक तयारी ५ वर्षमा पूरा गर्ने प्रतिबद्धता व्यक्त गरे ।. जग्गा खरीदको लागि १ अर्ब लगानी गर्ने दाता पनि भेटिसकेको र थप लगानी केन्द्र सरकार, प्रदेश सरकार तथा स्थानीय तहबाट समन्वय गरी अगाडि बढ्ने योजना रहेको बताए ।. वीरगंज, मुर्लीमा रहेको नेशनल ट्रेडिङभित्र कार्यालय स्थापना गरिएको छ । यसको बिहीवार बिहान औपचारिक उद्घाटन गर्ने कार्यक्रम छ ।. कार्यक्रममा बोल्दै शिक्षाविद्हरूले विश्वविद्यालय स्थापना भएकोमा खुशी व्यक्त गर्दै आगामी दिन निकै जटिल हुने बताएका थिए ।. पूर्वाञ्चल विश्वविद्यालयका पूर्व उपकुलपति प्रा डा रामअवतार यादवले विश्वविद्यालय स्थापना गर्नु खुशीको कुरा हो तर यसले मधेसको पहिचान र यहाँको शिक्षाको आवश्यकता सम्बोधन गर्न पाठ्यक्रम बनाएर अघि बढ्नुपर्ने सुझाव दिए ।. मधेस प्रदेश सरकारका सामाजिक विकासमन्त्री एवं मधेस विश्वविद्यालयका उपकुलपति नवलकिशोर साहको अध्यक्षतामा भएको कार्यक्रममा वन तथा वातावरणमन्त्री प्रदिप यादव, विश्वविद्यालयका कुलपति एवं मधेस प्रदेस सरकारका मुख्यमन्त्री लालबाबू राउत, वीरगंज महानगरपालिकाका मेयर राजेशमान सिंहलगायत विभिन्न राजनीतिक दलका नेता, बौद्धिक समाज, सुरक्षा अधिकारीलगायतको सहभागिता थियो ।",https://eprateekdaily.com/2022/09/07/39934
पर्सामा गठबन्धनसमेतका दलबाट धमाधम सिफारिश,प्रमुख समाचार,प्रतीक दैनिक,"भदौ २१, २०७९",वीरगंज,"मङ्सिर ४ गते हुने सङ्घ र प्रदेशसभा सदस्य निर्वाचनको लागि पर्सा जिल्लाका राजनीतिक दलबाट नाम सिफारिश हुने क्रम जोडतोडका साथ शुरू छ ।. सत्ता गठबन्धनमा रहेका नेपाली काङ्ग्रेस, जसपाबाट पनि उम्मेदवार छनोट गर्ने कार्य तीव्र गतिमा भइरहेको छ । केन्द्रस्तरमा कार्यदल बसेर उम्मेदवारहरूको टुङ्गो लगाउन नसके पनि जिल्लास्तरमा क्ष्Fेत्रीय समन्वय समिति, जिल्ला कमिटीबाट नाम सिफारिश हुने क्रम जारी छ । देश सङ्घीय लोकतान्त्रिक गणतन्त्रमा प्रवेश गरेपछि २०७४ सालको निर्वाचनमा पर्साको चारवटै निर्वाचन क्ष्Fेत्रबाट जसपाका उम्मेदवार विजयी भएका थिए ।. अहिले पर्सा क्ष्Fेत्र नं १ बाट गत चुनावमा निर्वाचित वर्तमान वन तथा वातावरणमन्त्री प्रदीप यादवको एकल नाम जसपाले सिफारिश गरेको छ । यसैगरी क्षेत्र नं २ बाट चारजनाको नाम सिफारिश भएको छ । पूर्वमन्त्री करीमा बेगम, जनार्दन यादव, सुरेन्द्र कुर्मी र चन्दन यादवको नाम सिफारिश भएको छ । क्षेत्र नं. ३ बाट डा. मधु गुप्ता र भरत यादवको नाम सिफारिश भएको छ । डा गुप्ता निलम्बित सांसद हरिनारायण रौनियारकी छोरी हुन् । रौनियार विशेष अदालतमा भ्रष्टाचार मुद्दा दर्ता भएपछि निलम्बित भएका छन् । अहिलेसम्म उनको मुद्दाको टुङ्गो लागेको छैन । त्यसैले उनको स्थानमा डा गुप्ता चुनावको लागि सिफारिश भएकी हुन् ।. क्षेत्र नं. ४ बाट प्रतिनिधिसभाका लागि जसपाका अध्यक्ष उपेन्द्र यादवको एकल नाम सिफारिश भएको छ ।. क्ष्Fेत्र नं. १ (क) बाट प्रदेशसभामा जन्नत अन्सारी, फिरोज मियाँ मन्सुरी, बृजमोहन तिवारीको नाम सिफारिश भएको छ । ‘ख’ बाट मुख्यमन्त्री लालबाबूराउत गद्दीको नाम सिफारिश भएकोछ ।. क्षेत्र नं. २ को (क) बाट रामनरेश यादव, वीरेन्द्र यादव, विपिन यादव, ‘ख’ बाट कामेश पण्डित, प्रेमबाबू पटेल, मुकेश द्विवेदी, रूपेशमान सिंह, सञ्जीवकुमार यादव र मञ्जु गिरीको नाम सिफारिश भएको छ ।. क्षेत्र नं. ३ को (क) बाट शिवकुमार साह, प्रमोद जयसवाल, मन्जुर अन्सारी, अनिलराउत कुर्मी र (ख)बाट गौरीशङ्कर साह, शिवजी सोनीको नाम सिफारिश भएको छ ।. क्षेत्र नं. ४ को (क)बाट मोहनलाल चौधरी र (ख)बाट सिंहासन साह कलवारको नाम सिफारिश भएको छ ।. यसैगरी पर्सा क्षेत्र नम्बर ३ बाट नेकपा एमालेका नेता एवं संविधानसभा सदस्य राजकुमार गुप्ताको पनि एकल नाम सिफारिश भएको छ ।. नेपाली काङ्ग्रेसले पर्सा क्षेत्र नम्बर ३ र ४ बाट एकल नाम सिफारिश गरेको छ । क्षेत्र नम्बर ३ बाट पूर्व मन्त्रीसमेत रहेका सुरेन्द्रप्रसाद चौधरी र ४ बाट केन्द्रीय सदस्य रमेश रिजालको एकल नाम सिफारिश भएको नेपाली काङ्ग्रेस पर्साका सभापति जनार्दनसिंह क्षत्रीले जानकारी दिए ।. यसैगरी लोकतान्त्रिक समाजवादी पार्टी नेपालका नेता राजेन्द्र महतोको नाम प्रतिनिधिसभा सदस्यका लागि पर्सा क्ष्Fेत्र नं. ३ बाट सिफारिश भएको छ ।. मङ्गलवार बसेको बैठकले प्रतिनिधिसभा सदस्यमा लोसपाका वरिष्ठ नेता महतोको एकल नाम सिफारिश गरेको लोसपाका नेता निजामुद्दीन समानीले बताए । बैठकले क्ष्Fेत्र नं. ३ (क)बाट शिवपूजन साह गोढ, (ख)बाट निजामुद्दीन समानी, मालती कुशवाहाको नाम सिफारिश गरेको छ ।. यसैगरी नेपाली काङ्ग्रेस पर्साले पनि सङ्घीय सांसद र प्रदेश सांसदको उम्मेदवारहरूको नाम सिफारिश गरेको छ, जसमा केही क्षेत्रमा सिफारिश भइसकेको छ भने केही क्षेत्रको नाम आउन बाँकी छ ।. नेपाली काङ्ग्रेस पर्साको विभिन्न क्षेत्रीय समितिको निर्णय अनुसार पर्सा क्षेत्र नं १ मा सङ्घीय सांसदमा अनिल रूँगटा, अजयकुमार द्विवेदी, २ मा अजयकुमार चौरसिया, ३ मा सुरेन्द्रप्रसाद चौधरी, ४ मा रमेश रिजालको नाम सिफारिश भएको छ । त्यसैगरी प्रदेश सभातर्फ १ क मा रामनारायण कुर्मी, अरविन्द गुप्ता, जाकिर अन्सारी, १ खमा विजय सर्राफ, दिनेश पन्त, २ कमा राजेश्वरसाह तेली, नितेन्द्र साह तेली, लोकनारायण यादव,२ खमा रामरूप कुर्मी, शहाबुद्दिन अन्सारी, ओमप्रकाश शर्मालगायतको नाम सिफारिश भएको छ ।. त्यसैगरी ३ कमा नाम टुगो लगाउन सकिएको छैन । ३ खमा जिल्ला सभापति जनार्दनसिंह क्षत्रीको एकल नाम सिफारिश भएको छ । त्यसैगरी पर्सा क्षेत्र नं ४ कमा शङ्कर चौधरी, ४ खमा किशोरकुमार कलवारको एकल नाम प्रदेश सांसदतर्फ सिफारिश भएको जिल्ला उपसभापति रामनारायण कुर्मीले जानकारी गराए । पर्सा क्षेत्र नं २ को सङ्घीय सांसदमा क्षेत्रीय भेलाले अजयकुमार चौरसियाको एकल नाम सिफारिश गरेपछि नेका नेता राजेन्द्र बहादुर आमात्यले जिल्ला कमिटीमा छानबीनका लागि निवदेन दिएको जिल्ला अध्यक्ष जनार्दनसिंह क्षत्रीले बताए । त्यसैगरी ३ कमा पनि प्रदेश सांसदको नाम टुगो लगाउन विवाद देखिएको बताइएको छ ।",https://eprateekdaily.com/2022/09/06/39885
एकअर्कालाई निलम्बन गर्दै बारा काङ्ग्रेस,प्रमुख समाचार,प्रतीक दैनिक,"भदौ २८, २०७९",वीरगंज,"बारा जिल्ला नेपाली काङ्ग्रेसमा भाँडभैलो मचिएको छ । सङ्घ र प्रदेशको निर्वाचनअघिदेखि दुई गुटमा विभाजित बारा काङ्ग्रेसमा अहिले झनै भाँडभैलो मचिएको हो ।. नेपाली काङ्ग्रेस बारा जिल्ला कार्यसमितिको निर्वाचनपछि बारा काङ्ग्रेस दुई समूहमा विभाजित भएर कार्य गर्दै आएको परिणाम स्थानीय चुनावमा अन्तर्घात भयो भने मङ्सिरमा हुने सङ्घ तथा प्रदेशको चुनावमा पनि अन्तर्घात हुन सक्ने सम्भावना बढेको छ ।. भर्खरै सङ्घ र प्रदेशको निर्वाचनको लागि बारा काङ्ग्रेसबाट दुई समूहले छुट्टाछुट्टै उम्मेदवारहरूको नाम सिफारिश गरेका थिए । सहमहामन्त्री फरमुल्लाह मन्सुर र अर्का सहमहामन्त्री तथा खानेपानीमन्त्री उमाकान्त चौधरी समूहबीचको झगडा अहिले सतहमा आएको छ । उम्मेदवारी सिफारिशपछि अहिले अनुशासन समितिको नाममा कारबाई पनि भिन्दाभिन्दैरूपमा गरिएको छ । नेका जिल्ला कार्यसमिति, बाराका अध्यक्ष राजेश यादवको कार्यसमितिले विनोदमणि मण्डलको अध्यक्षतामा अनुशासन समिति गठन गरेको थियो । सो अनुशासन समितिले बारा काङ्ग्रेसका सभापति यादवसँग प्रतिस्पर्धा गरेको र पराजित भएपछि स्थानीय चुनावमा निजले असहयोग गरेको भन्दै निजगढ नगरपालिकाको स्थानीय चुनावमा पार्टीको आधिकारिक उम्मेदवार सुरेश खनालविरुद्ध लागिपरेको भनेर शम्भु बुडाथोकीलाई अनुशासनको कारबाई गर्दै पार्टीको साधारण सदस्यसमेत नरहने गरी निलम्बन गरेको थियो ।. पार्टीको आधिकारिक समितिबाट बुढाथोकीलाई कारबाई भएपछि अर्को समूहले अरुण यादवको संयोजकत्वमा अनुशासन समिति बनाएर सहमहामन्त्री एवं खानेपानीमन्त्री चौधरीसहित पूर्वसभासद् राधेचन्द्र यादव र क्ष्Fेत्रीय सभापति रामेश्वरप्रसाद यादवलाई मङ्गलवार निलम्बन गरेको छ ।. अनुशासन समिति बाराका संयोजक अरुण यादवले स्थानीय चुनावमा मन्त्री चौधरीले सिम्रौनगढ नगरपालिकामा नेकाबाट प्रमुखका प्रत्यासी विजयशङ्कर यादवविरुद्ध लोसपाका उम्मेदवारलाई मत दिलाउन सहयोग गरेको र पूर्वसांसद यादव र क्ष्Fेत्रीय सभापति यादवले महागढीमाई नगरपालिकामा नेकाका उम्मेदवार उपेन्द्रप्रसाद यादवविरुद्ध जसपाका उम्मेदवारलाई मत दिलाउन सहयोग गरेको आरोपमा निलम्बन गरिएको जनाएको छ ।. रमाइलो कुरा के छ भने, सहमहामन्त्रीद्वय अन्सारी र चौधरी नेका सभापति शेरबहादुर देउवा पक्षीय हुन् । केन्द्रमा दुवै देउवा पक्षीय भएपनि जिल्लामा आआफ्नो हैकम बनाउनका लागि एकअर्काविरुद्ध लागिपरेका छन् ।",https://eprateekdaily.com/2022/09/13/40210
आहा! भन्ने बाइपास सडक ओहो !,प्रमुख समाचार,प्रतीक दैनिक,"भदौ २०, २०७९",वीरगंज,"वीरगंज महानगरपालिकाको बाइपास सडकको दुवै भाग अहिले टेलिकम फाइबर तार र खानेपानीको पाइपलाइन जडानको लागि भत्काइँदैछ । एडिबी, नेपाल सरकार र वीरगंज मनपाको लगानीमा सघन शहरी योजना अन्तर्गत निर्मित वीरगंजको सडकमध्ये आहा भन्ने लायकको बाइपास सडक अहिले खानेपानी र टेलिकमको कार्यले भत्किएपछि सबैले ओहो भन्न थालेका छन् ।. चार लेन सडक, फूटपाथ निर्माण भएपछि सात किलोमिटरको बाइपास सडक अन्तर्राष्ट्रिय मापदण्डको रूपमा स्थापित थियो र यसको सबैले प्रशंसा गरेका थिए । अहिले सडकखण्डको दुवैतर्फ खानेपानी र टेलिकमले फाइबर र पाइपलाइन बिछ्याउन धमाधम भत्काउन थालेपछि फूटपाट कुरूप भएको छ । मूलसडकबाट दुवैतर्फ निस्किने सहायक सडकहरू पनि यो तोडफोडबाट प्रभावित भएका छन् ।. वीरगंज महानगरपालिकाका योजना प्रमुख राजेश्वर चौरसियाले पूर्वरूपमा सडक, फूटपाथ बनाउने शर्तमा महानगरले फाइबर तार र खानेपानीको पाइपलाइन बिछ्याउन इजाजत दिएको बताए । तर अहिले संस्थान र टेलिकमले तार बिछ्याएर कार्य सम्पन्न गरिसकेको ठाउँमा मरम्मत–सम्भारको कुनै कार्य अगाडि नबढाउँदा सो सडकखण्डबाट आवतजावत गर्नेहरूलाई समस्या भएको छ । फूटपाथ खनेसँगै काम सम्पन्न गरेको ठाउँमा मरम्मत गर्नुपर्नेमा अहिले गरिएको छैन जसले गर्दा संस्थान र टेलिकमले मरम्मत गर्ने कुरामा आशङ्का व्यक्त गरिएको छ ।. यस अघि नेपाल विद्युत् प्राधिकरणले मझौला शहर एकीकृत वातावरणीय सुधार योजना अन्तर्गत वीरगंज–१६ खानेपानीदेखि वीरगंज–४ बाइपास, इनरबाइपास सडकखण्डमा ३३ केभिएको भूमिगत तार जडान गर्दा नयाँ सडक खनेको थियो । सो समयमा पनि प्राधिकरणले खनेको भाग पुनः मरम्मत गरी यथावस्थामा पु¥याउने प्रतिबद्धता जाहेर गरेको थियो तर अहिलेसम्म त्यहाँ कुनै मरम्मत भएको छैन र नयाँ सडकखण्ड चिराचिरा भएको छ ।. प्राधिकरणले लिखित प्रतिबद्धता जनाएको र सोबापत शुल्कसमेत महानगरलाई तिरे पनि तीन वर्ष बितिसक्दा सडकखण्ड मरम्मत नगरेको अवस्था छ । प्राधिकरणले गलती गरेको सो ठाउँमा महानगरले सुधार गरेको छैन । सडक खन्ने शुल्क लिएपछि प्राधिकरणले नबनाएको सडक महानगरले बनाउनुपर्ने थियो तर त्यसो भएको छैन । अहिले पनि बाइपासको सात किलोमिटरमा त्यही नियति भोग्नुपर्ने अवस्था छ । संस्थान र टेलिकमले धमाधम दुवैतर्फको भाग फूटपाथ खन्ने कार्यलाई तीव्रता दिएका छन् तर वीरगंज बसपार्क क्षेत्रसम्म पुग्दा पनि त्यस अघिका सम्पन्न कार्य क्षेत्रको मरम्मत गरिएको छैन जसले गर्दा बाइपासबाट पूर्वतर्फ दोस्रFे बाइपास र पश्चिमतर्फ सहायक सडकहरूमा प्रवेश गर्नेहरूलाई समस्या भएको छ ।. विश्वस्त स्रोतबाट थाहा भए अनुसार संस्थान र टेलिकमले यो सडकखण्ड र फूटपाथ खन्न लिखित स्वीकृति माग गरे पनि सोबापत लाग्ने दस्तुर भने महानगरमा बुझाएका छैनन् । महानगर राजस्व शाखामा यसबारे बुझ्दा अनभिज्ञता जाहेर गरियो ।",https://eprateekdaily.com/2022/09/05/39842
चामल निर्यातमा भन्सार दरबन्दी हटाउन भारतसँग वीउवासङ्घको आग्रह,प्रमुख समाचार,प्रतीक दैनिक,"भदौ २४, २०७९",वीरगंज,"भारत सरकारको अर्थ मन्त्रालय (राजस्व विभाग) ले भदौ २३ गते जारी गरेको सूचनाबाट धान तथा चामलको निर्यातमा २० प्रतिशत भन्सार दरबन्दी कायम गरेकोमा वीरगंज उद्योग वाणिज्य सङ्घले आप्mनो ध्यानाकर्षण भएको जनाएको छ ।. शुक्रवार पत्रकार सम्मेलन गरी सङ्घका अध्यक्ष सुबोध गुप्ताले भारतले २० प्रतिशत भंसार शुल्क लागू गरेकोले गत वर्ष आयात भएको धान, चामल र कनिकाको मूल्य बराबरको मूल्यवृद्धि हुने निश्चित रहेको बताए । उनले भन्सार शुल्क लागू गरेपछि बियर, रक्सी उत्पादन गर्ने उद्योगहरूले कनिका आयात गर्ने र ब्वायलर सञ्चालन गर्ने उद्योगहरूले भुस आयात गर्ने गरेकाले यस्ता उद्योगहरूमा यस्तो नीतिगत प्रतिकूलताले नकारात्मक प्रभाव पर्ने जनाए ।. सङ्घले भारत सरकारको भंसार विभागबाट जारी भएको उक्त परिपत्र अनुसार धान, चामलमा २० प्रतिशत भंसार शुल्क कायम गरे पनि नेपालको लागि धान शून्य भंसार शुल्क कायम गर्न भारतीय पक्षसँग अनुरोध गरेको छ । नेपाल सरकारका सम्बद्ध निकायलाई धान भारतबाट आयात गरिंदा शून्य भंसार शुल्क कायम गराउन आवश्यक पहल गर्न पत्रकार सम्मेलनमार्पmत आग्रह गरेको छ ।. केही समय अघि मात्र गहुँ निर्यातक देश भारतले नेपाललाई वञ्चितिकरणमा पारेको घटना सेलाउन नपाउँदै धान, चामल निर्यातमा २० प्रतिशतको दरबन्दी र कनिका निर्यातमा पूर्णतः बन्देज गरेकोबाट ठूलो समस्या नेपाली खाद्यान्न उद्योगीहरूमा थपिन पुगेको जनाइएको छ ।. भारत सरकारले समय–समयमा गर्ने नीतिगत हेरफेरका कारण नेपाली उद्योगी, व्यवसायीहरू प्रभावित हुने गरेका सङ्घले जनाएको छ ।. सङ्घले नेपालको लागि धान शून्य भंसार शुल्कमा निर्यात गर्न नेपाल सरकारबाट भारत सरकारसमक्ष यथाशीघ्र पहल गर्न आग्रह गरेको छ ।. नेपालको सबैभन्दा ठूलो व्यापारिक पार्टनरको रूपमा रहेको भारतसँग नेपालको झन्डै ८० देखि ८५ प्रतिशतसम्म व्यापारिक क्रियाकलाप भइरहेको छ । त्यसमा पनि धान, गहुँ, चामल, गेंडागुडी लगायत खाद्यान्नको आयात अझ ठूलो मात्रामा हुँदै आइरहेको वीउवासङ्घले जनाएको छ ।. नेपाल खाद्यान्नमा आत्मनिर्भर हुन नसकेकोले खाद्यान्नको लागि आयातमा निर्भर रहेको र अन्य मुलुकबाट नेपालले खाद्यान्न आयात गर्न सक्ने अवस्था नरहेकोले खाद्यान्न आयातको लागि एक मात्र विकल्प भारत रहेको विज्ञप्तिमा उल्लेख छ । भारतले समेत धान, चामल लगायतका वस्तुमा एकैपटक २० प्रतिशत भंसार शुल्क कायम गर्दा नेपालमा सञ्चालित चामल मिलहरू बन्द हुने सँघारमा पुगेका र त्यसको असर आम उपभोक्ताहरूसमेत थप महँगीको मारमा पर्ने विज्ञप्तिमा उल्लेख छ ।. सङ्घले गत वर्ष मात्रै साढे पाँच लाख मे.टन धान, ५ लाख २० हजार मे.टन चामल र ५० हजार मे.टन कनिका आयात भएको जनाएको छ ।",https://eprateekdaily.com/2022/09/09/40032
स्वास्थ्य बीमा कार्यक्रम बाँदरको पुच्छर लौरो न हतियार,प्रमुख समाचार,प्रतीक दैनिक,"भदौ २५, २०७९",सेढवा,नेपाल सरकारले लागू गरेको अनिवार्य स्वास्थ्य बीमा अभियान पाँच वर्ष बितिसक्दा पनि पर्सामा लागू हुन सकेको छैन ।. यस अभियानमा जिल्लाको चौधवटै स्थानीय तहका प्रत्येक वडामा स्वास्थ्य बीमा अभिकर्ता नियुक्त गरिए पनि कार्यक्रम प्रभावकारी हुन सकेको छैन ।. बीमा कार्यक्रममा पाँचजना सदस्य भएका परिवारलाई वार्षिक दुई हजार पाँच सय रुपियाँ शुल्क तिरेबापत एक वर्षसम्मका लागि पचास हजार रुपियाँ सम्मको औषधि–उपचार खर्च सरकारले बेहोर्ने व्यवस्था छ । त्यस्तै यस स्वास्थ्य बीमामा ७० वर्ष उमेर कटेका जेष्ठ नागरिकको हकमा सरकारले निश्शुल्क बीमा गर्ने घोषणा गरेको थियो । तर पर्सामा जेष्ठ नागरिकहरूको बीमासमेत भएको छैन ।. स्थानीय सरकारले अन्य सामाजिक विकासको कार्य तीव्र गतिमा सञ्चालन गरे पनि यस कार्यक्रममा जनप्रतिनिधिहरूको खासै वास्ता देखिएको छैन ।. शुरूमा स्वास्थ्य बीमाका लागि प्रत्येक वडामा बीमा अभिकर्ता परिचालन गरिएको भएपनि अधिकांश बीमा अभिकर्ताहरूले काम छाडेका छन् ।. जीराभवानी गाउँपालिका–२ सेढवा निवासी मनिताकुमारीका अनुसार स्वास्थ्य बीमा आउनेको सङ्ख्या न्यून हुने गरेको छ ।अहिले बीमा शुल्क वार्षिक तीन हजार पाँच सय रुपियाँ रहेको र एक लाख मूल्य बराबरको औषधोपचार गर्ने व्यवस्था रहेको मनिताकुमारी बताउँछिन् ।. यता स्वास्थ्य बीमा गरेका ठोरी गाउँपालिका–५ का निवर्तमान वडाध्यक्ष रामबहादुर पाख्रिनले बीमा गरेपनि तोकिएको स्वास्थ्य संस्थामा सजिलै सेवा लिन गाह्रो रहेको बताएका छन् । नारायणी उपक्षेत्रीय अस्पतालमा सम्बन्धित रोगको चिकित्सकबाट सजिलै चेक जाँच गर्न सकिएपनि ल्याब टेस्ट गर्न तथा औषधि पसलमा औषधि लिन सास्ती भोग्नुपरेको गुनासो गरे । तर स्वास्थ्य बीमा गरेका केही सेवाग्राहीले भरतपुरमा सेवा लिन निकै सजिलो रहेको वडाध्यक्ष पाख्रिनले बताए ।. जीराभवानी गाउँपालिकाका प्रमुख प्रशासकीय अधिकृत प्राण मेहताले यस कार्यक्रमका लागि खटाइएका बीमा अभिकर्ताहरू गाउँपालिका मातहत नभएकाले पालिकालाई कुनै जानकारी नभएको बताए । यो कार्यक्रम जिल्ला स्वास्थ्य कार्यालयको बीमा शाखाले गरेको तर अहिले राष्ट्रिय बीमा बोर्डले सञ्चालन गरिरहेकोले पालिकाको यस कार्यक्रमसँग कुनै सरोकार नरहेको उनले बताए ।,https://eprateekdaily.com/2022/09/10/40069
ठोरीको सर्पदंश उपचार केन्द्रको सेवा प्रभावकारी,प्रमुख समाचार,प्रतीक दैनिक,"भदौ २६, २०७९",सेढवा,"पर्साको ग्रामीण भेगमा सर्पको टोकाइबाट घाइते हुनेको घटना वृद्धि भएसँगै ठोरीमा स्थापना भएको सर्पदंश उपचार केन्द्रको सेवा प्रभावकारी हँुदै गएको छ ।. वैशाखदेखि हालसम्म ठोरी गापा– ३ मा स्थापना भएको सर्पदंश उपचार केन्द्रमा १०८ जना बिरामीको उपचार गरिएको थियो । जसमध्ये ९३ जनालाई सर्पले टोकेको, १३ जनालाई बिच्छीले टोकेको र दुईजनालाई खजुराले टोकेको केन्द्रका प्रमुख पवन योगीले जानकारी गराए । जुन गत वर्षको तुलनामा पचास प्रतिशत बढी भएको उनले बताए ।. सर्पदंशका अधिकांश बिरामी जीराभवानी गापाको रहेको तथ्याङ्क उनले जानकारी दिए । यसबाहेक जगरनाथपुर, ठोरी तथा पटेर्वासुगौली गापाबाट पनि सर्पदंश बिरामीहरूले उपचार गराएको प्रमुख योगीले बताए । केही बिरामी वीरगंज र चितवनको माडी नगरपालिकाबाट आउने गरेको केन्द्रले जनाएको छ ।. ठोरी गाउँपालिका–४ मा रहेको उपचार केन्द्रमा रहेका नेपाली सेनाको सिद्धिबक्स गणले निर्मलबस्ती पानीटङ्कीमा २०७६ फागुन १८ गते प्रशासनबाट अनुमति लिएर २४ गतेदेखि सेवा सञ्चालन गरेको थियो । उपचार केन्द्रको तथ्याङ्ग अनुसार अहिलेसम्म यहाँ ३५८ जनाको उपचार गरिएको प्रमुख योगीले बताए ।. जीराभवानी गापा–२ का प्रदीप दास थारूले यस वर्ष सेढवामा ८–९ जना सर्पको टोकाइबाट घाइते भएको बताए । जसमध्ये एकजनाको मृत्युसमेत भएको उनले बताए । यहाँ विषालु सर्पको टोकाइबाट विष लागेका, अरिङ्गालले टोकेका तथा बिच्छीले टोकेर विष लागेका बिरामीको निश्शुल्क उपचार हुने गरेको केन्द्रका अध्यक्ष मानबहादुर श्रेष्ठले बताए ।. केन्द्रको व्यवस्थापनका लागि ठोरी गापाको कार्यालय, सयपत्री बचत तथा ऋण सहकारी संस्था विजयबस्ती तथा अन्य सङ्घसंस्थाले सहयोग गरी सञ्चालनमा आएको अध्यक्ष श्रेष्ठले बताए । गापाले अन्य सामान्य औषधि पनि उपलब्ध गराउँदै आएका उनले जानकारी दिए । बिरामीको उपचारका लागि आवश्यक एन्टिस्नेक भेनम स्वास्थ्य व्यवस्थापन कार्यालय, हेटौंडाबाट निश्शुल्क प्राप्त हुने गरेको छ ।. पर्सा जिल्लाको एकमात्र सर्पदंश उपचार केन्द्रको भवन नभएको कारण पुरानो काठको घर मरम्मत सम्भार गरी सञ्चालनमा ल्याएको र भवन निर्माणका लागि सङ्घ र प्रदेश सरकारलाई आग्रह गरिएको अध्यक्ष श्रेष्ठले जानकारी दिएका छन् ।",https://eprateekdaily.com/2022/09/11/40116
झौवागुठी माविको शैक्षिक अवस्था दयनीय,प्रमुख समाचार,प्रतीक दैनिक,"भदौ ८, २०७९",वीरगंज,"विन्ध्यवासिनी गाउँपालिका–३ को झौवागुठीस्थित रामस्वरूप रामप्रीत चौरसिया माविको शैक्षिक अवस्था खस्किएको छ । विद्यालयका प्रधानाध्यापक अस्वस्थ भएर विद्यालय आउन छाडेका छन् ।. निमित्त प्रअ राजेश्वरप्रसाद चौरसियालाई जिम्मेवारी दिइएको छ । बुधवार यो विद्यालयमा जाँदा दशवटा कvमध्ये तीनवटा कक्षामा मात्र शिक्षकहरूले अध्यापन गराइरहेका थिए । अरू शिक्षकहरू कार्यालयमा बसेर गफ चुट्दै थिए । निमित्त प्रअ चौरसियाले चारजना शिक्षक अस्वस्थ भएर बिदामा बसेका र बाँकी शिक्षकहरूले सबै कक्षा थेग्दै आएको बताए ।. यो विद्यालयको अर्को कथा पनि छ, पुरानो भवनसँगै गापाले रु २४ लाखको लागतमा नयाँ भवन बनाउँदैछ । भवन खडा भइसकेको छ तर कक्षा कोठामा प्लास्टर गर्न र झ्याल–ढोका हाल्न बाँकी छ ।. विद्यालय भवन पूर्णरूपमा तयारी नहुँदै प्रवेशद्वार भने मार्बलसहित चम्किलो गरी तयार पारिएको छ । कक्षा कोठालाई प्राथमिकतामा नराखेर विद्यालयले प्रवेशद्वारको निर्माणमा बढी ध्यान दिएको छ ।. वडाध्यक्ष जयप्रकाश चौरसियाले चालू आवमा बाँकी काम सम्पन्न हुने बताए । उनले तत्काल खाता सञ्चालनमा नरहेको कारण निर्माण कार्य अधूरो रहेको र खाता सञ्चालन हुनासाथ विद्यालय भवनको फिनिशिङ काम प्राथमिकतामा पर्ने जानकारी गराए ।",https://eprateekdaily.com/2022/08/24/39253
आकस्मिकबाहेक सबै सेवा बन्द गर्ने चिकित्सक सङ्घको चेतावनी,प्रमुख समाचार,प्रतीक दैनिक,"भदौ १४, २०७९",वीरगंज,"नेपाल चिकित्सक सङ्घ, पर्साले मङ्गलवार विज्ञप्ति जारी गर्दै भदौ १३ गते दिउँसो नारायणी अस्पतालमा चिकित्सकसँग दुव्र्यवहार भएको घटनामा संलग्न व्यक्तिहरूलाई २४ घण्टाभित्र कारबाई नगरिए सेवा ठप्प पार्ने चेतावनी दिएको छ ।. सङ्घका महासचिव डा नौशाद हकले प्रमुख जिल्ला अधिकारी उमेशकुमार ढकाललाई आज अध्यक्ष डा मनोज गुप्ताले घटित घटना सम्बन्धमा जानकारी गराउँदै दोषीहरूलाई २४ घण्टाभित्र कारबाई नगरिए सेवा ठप्प पार्ने चेतावनी दिएको बताए । चिकित्सक सङ्घले जनाए अनुसार वीरगंज हेल्थकेयर अस्पतालमा कार्यरत डा आशिफ अन्सारीको टोलीले साउन २६ गते उपचारको क्रममा भएको घटना सम्बन्धमा हिजो सोही पक्षका मानिसहरूले दिउँसो २ः३० बजे प्रहरीको उपस्थितिमा नारायणी अस्पताल र चिकित्सक सङ्घको भवन तथा अध्यक्ष्F डा गुप्ताको बिर्तास्थित क्लिनिकअगाडि पुगेर अपमानजनक अभद्र व्यवहार गर्नुका साथै डर, धाक, धम्की दिएको थियो । हुल पुगेर अस्पताल, क्लिनिक र सङ्घको कार्यालयमा भएको घटनाका जिम्मेवारहरूलाई पक्राउ गरेर २४ घण्टाभित्र कारबाई नभए आकस्मिक सेवाबाहेक सम्पूर्ण स्वास्थ्य संस्थाको सेवा ठप्प गर्ने चेतावनी दिइएको छ ।",https://eprateekdaily.com/2022/08/30/39519
ज्येष्ठ नागरिकलाई स्वास्थ्यसम्बन्धी परामर्श,प्रमुख समाचार,प्रतीक दैनिक,"भदौ १०, २०७९",परवानीपुर,"ज्येष्ठ नागरिक सङ्घ, पर्साको आयोजनामा स्वास्थ्यसम्बन्धी परामर्श कार्यक्रम शुक्रवार सम्पन्न भएको छ ।. वीरगंज महानगर–१५ लक्ष्मणवास्थित ज्येष्ठ नागरिक पार्कको सभाहलमा ‘वृद्धावस्थामा स्नायु रोग रोकथाम’ सम्बन्धी स्वास्थ्य परामर्श कार्यक्रम सम्पन्न भएको हो । कार्यक्रममा स्नायु रोग विशेषज्ञ डा अभिषेक चतुर्वेदीले स्नायु रोग लाग्नुका कारण, यसका लक्षण, उपचारको विधि र रोगबाट बच्ने उपायबारे परामर्श दिएका थिए ।. ज्येष्ठ नागरिक सङ्घ, पर्साका अध्यक्ष जगदीशप्रसाद शर्माको अध्यक्षतामा भएको कार्यक्रममा निवर्तमान अध्यक्ष पशुपति विक्रम शाह, उपाध्यक्ष उषा शाह, सचिव जुम्माद्दीन शेख हवारी, सहसचिव बैधनाथ कुशवाहा, सदस्य दीपकराज शर्मा, उदयराज शर्मालगायतको सहभागिता रहेको संस्थाका सदस्य विनयराज गौतमले बताए ।. कार्यक्रममा चिकित्सक डा चतुर्वेदीले वृद्धावस्थामा सबैभन्दा बढी आउने समस्या नै पक्षघात (ब्रेन ह्यामरेज) रहेकोले त्यसबाट बच्न उचित खानपान र जीवनशैली, व्यायाम, योगालगायत गर्नुपर्ने सुझाव दिएका थिए ।. वृद्धावस्थामा गलत खानपानका कारणले रक्तचाप बढ्ने र त्यसपछि रोगहरू लाग्ने गरेको उनले औंल्याएका थिए । उनले वृद्धावस्थामा सानो घाउ, खटिरा अथवा रोगलाई बेलैमा उपचार गराउनुपर्ने नत्र सानो रोगले ठूलो रोग निम्त्याउन सक्ने बताए ।",https://eprateekdaily.com/2022/08/26/39337
वीरगंजमा मिटरब्याजी बढी,प्रमुख समाचार,प्रतीक दैनिक,"भदौ ११, २०७९",वीरगंज,"पर्साका १४ वटा स्थानीय पालिकामध्ये सबैभन्दा बढी मिटरब्याजी वीरगंज महानगरमा फेला परेको समाचार प्राप्त भएको छ ।. नेपाल सरकारले केही दिनअघि देशभरिमा रहेका मिटरब्याजीविरुद्ध पीडितहरूलाई जिल्ला प्रशासन कार्यालयमा उजूरी दिन सार्वजनिक सूचना आह्वान गरेपछि पर्सामा ८२ वटा उजूरी परेको छ । सोमध्ये वीरगंज महानगरका ३७ जना मिटरब्याजीविरुद्ध उजूरी दर्ता भएको जिल्ला प्रशासन कार्यालय, पर्साले जनाएको छ ।. त्यस्तै, पर्साका १३ वटा पालिकामध्ये पोखरिया र बहुदरमाई नगरपालिकामा चार/चार जना, विन्ध्यवासिनी, कालिकामाई, धोबिनी गाउँपालिका तीन/तीन जना, छिपहरमाई, बाराका फेटा, परवानीपुर गापामा दुई/दुई जना, पटेर्वासुगौली, पकाहामैनपुर, सखुवाप्रसौनी, जीराभवानी, ठोरी गाउँपालिकामा एक/एक जना मिटरब्याजीविरुद्ध उजूरी परेको पर्साका सहायक प्रमुख जिल्ला अधिकारी भीमकान्त पौडेलले जानकारी दिए ।. पर्सामा धेरै मिटरब्याजी भएपनि प्रचारप्रसारको अभावमा पीडितहरूले उजूरी दिन नसकेको सप्रजिअ पौडेलको भनाइ छ । पर्साका अन्य पालिकाहरू जिल्ला सदरमुकामबाट टाढा रहेको तथा पीडितहरू समाजमा दबिएका व्यक्तिहरू भएकोले उनीहरूसमक्ष सूचना नपुगेकोले उजूरीको सङ्ख्यामा कमी आएको उनको भनाइ थियो । उजूरीबारे छानबीनको लागि सबै निवेदन प्रमाणसहित जिल्ला प्रहरी कार्यालय, पर्सामा पठाएको सप्रजिअ पौडेलले बताए । नेपाल सरकारले उजूरी दिने अन्तिम म्याद भदौ ५ गते तोेकेको र समयभित्र परेका सबै उजूरी भदौ ८ गते जिल्ला प्रहरी कार्यालय, पर्सामा पठाएको उनले बताए ।",https://eprateekdaily.com/2022/08/27/39376
मुख्यमन्त्री स्वच्छता अभियान अन्तर्गत पर्सा–बाराका आठवटा पोखरीको सौन्दर्यीकरण योजना अलपत्र,प्रमुख समाचार,प्रतीक दैनिक,"भदौ १३, २०७९",वीरगंज,"मधेस प्रदेश सरकारले सञ्चालनमा ल्याएको मुख्यमन्त्री स्वच्छता अभियान अन्तर्गत पर्सा, बाराका आठवटा स्थानमा पोखरी सौन्दर्यीकरण कार्यक्रम सम्पन्न हुन सकेको छैन ।. मुख्यमन्त्री स्वच्छता अभियान अन्तर्गत वीरगंज महानगर–१६ को नगवा पोखरीको सौन्दर्यीकरण गर्न रु १० करोड एक लाख ३० हजारमा परेरा/रञ्जन जेभी, ललितपुरले सन् २०१९ जून ५ ठेक्का सकार गरेर सम्झौता गरेको थियो । सम्झौता गरे अनुसार गत २०७८ वैशाख १४ मा निर्माण कार्य सम्पन्न गर्नुपर्नेमा अहिलेसम्म यो पोखरीको कार्यप्रगति केवल ३९.७४ प्रतिशत मात्र भएको छ ।. भौतिक पूर्वाधार कार्यालय, पर्साका प्रवक्ता लालबाबू रायले यो योजनाको लागि अहिलेसम्म तीन करोड ९७ लाख ८७ हजार ५७६ रुपैयाँ खर्च भइसकेको बताए । यसैगरी, सोही समयमा वीरगंज महानगर–१२ मुर्ली पोखरीको सौन्दर्यीकरणको लागि १० करोड ४३ लाख १७ हजारमा परेरा/रञ्जन जेभी, ललितपुरले नै ठेक्का सकार गरेको थियो । यो ठेक्काको सम्झौता अवधि पनि २०७८ वैशाख १४ मा सकिसकेको छ । तर कार्यप्रगति ६७.८५ प्रतिशत मात्र छ भने सात करोड सात लाख ८१ हजार ५६० रुपैयाँ खर्च भइसकेको छ ।. बाराको सिम्रौनगढ नगरपालिकामा इशरा पोखरीको सौन्दर्यीकरणको लागि सन् २०१९ डिसेम्बर ३० मा आरजे/रञ्जन जेभी, मिर्जापुर, पर्साले छ करोड ९४ लाख ३८ हजार १९९ रुपैयाँमा ठेक्का सम्झौता गरेको थियो । यो सम्झौताको अवधि पनि २०७८ वैशाख १४ मा सकिएको छ । तर यसको कार्यप्रगति भने केवल २८.४ प्रतिशत मात्र भएको छ । ठेकेदार कम्पनीले सो कार्यबापत एक करोड ९९ लाख ६८ हजार ९७८ रुपैयाँ भुक्तानी लिएको छ ।  पर्साको छिपहरमाई गाउँपालिकास्थित छिपहरमाई पोखरीको सौन्दर्यीकरणको लागि परेरा/रञ्जन जेभी, ललितपुरले १० करोड ४४ लाख ६३ हजार १८० रुपैयाँमा ठेक्का सकार गरेको थियो तर यसको प्रगति पनि २०.५४ प्रतिशत मात्र छ । ठेकेदारले यति कार्य गरेबापत दुई करोड १४ लाख ६१ हजार ८५४ रुपैयाँ भुक्तानी लिइसकेको छ भने यसको ठेक्का अवधि पनि २०७८ वैशाख १४ मा समाप्त भइसकेको छ । वीरगंज महानगर–१५ मा रहेको लक्ष्मणवा पोखरीको सौन्दर्यीकरण गर्न २०७७ फागरन १० गते एक करोड ७५ लाख २१ हजार ४१९ रुपैयाँमा सुनकोशी कन्स्ट्रक्शनले ठेक्का सकार गरेको थियो । अहिलेसम्म यो ठेक्काको कार्यप्रगति ७३.२६ प्रतिशत छ र ठेकेदारले सोबापत एक करोड २८ लाख ३६ हजार ५३९ रुपैयाँ भुक्तानी पाइसकेको छ । यो ठेक्काको अवधि पनि समाप्त भइसकेको छ तर कार्य सम्पन्न हुन सकेको छैन ।. पर्सा जिल्लाकै पटेर्वासुगौलीमा रहेको निचुटा पोखरी सौन्दर्यीकरणको लागि तीन करोड छ लाख ३१ हजार ३५३ रुपैयाँमा नागार्जुन/हेम–सरबासार्की, काठमाडौंले ठेक्का लिएकोमा यसको कार्यप्रगति १०.८ प्रतिशत मात्र छ भने ठेकेदारले ३१ लाख १८ हजार ७४४ रुपैयाँ भुक्तानी लिएको छ । यस ठेक्काको सम्झौता अवधि समाप्त भइसकेको छ ।. यसैगरी, बाराको ब्रह्मापुराको खेकरियामा भौतिक निर्माणका कार्यका लागि सुनकोशी कन्स्ट्रक्शनले तीन करोड ७० लाख ३६ हजार ७६३ रुपैयाँमा २०७७ फागुन १० मा ठेक्का सकार गरेको र यसको कार्यप्रगति २५.२१ प्रतिशतभन्दा बढी हुन सकेको छैन । ठेकेदार कम्पनीले ९३ लाख ३८ हजार ५२० रुपैयाँ भुक्तानी लिइसकेको छ ।. मुर्ली बगैंचास्थित पोखरीको सौन्दर्यीकरणको लागि दुई करोड पाँच लाख ४१ हजार २१० रुपैयाँमा विकोई/किशोर जेभीले २०७७ फागुन ११ मा सम्झौता गरेको भएपनि अहिलेसम्म यसको कार्य शुरू भएको छैन ।. मुख्यमन्त्री स्वच्छता अभियान अन्तर्गत पर्सा र बाराका यी आठवटा योजनाको समयावधि सकिएको एक वर्ष बढी भइसक्यो तर अहिलेसम्म म्याद पनि थप गरिएको छैन भने कार्यप्रगति पनि अगाडि बढ्न सकेको छैन ।. परेरा/रञ्जन जेभीका साइट इन्चार्ज सुरेशकुमारले छिपहरमाई गापा, नगवा र मुर्ली पोखरीको सौन्दर्यीकरण कार्य पानीको कारण ढिलो भएको बताए । उनले छिपहरमाई पोखरीमा ठेकेदारले माछापालन गरेको र पोखरीको पानी नसुकाएको कारण त्यहाँ निर्माण कार्य ढिलो भएको बताए ।. यसैगरी, मुर्ली र नगवामा पनि पानी सुकाउने कार्य सम्पन्न हुन नसक्दा ढिलो भएको उनको भनाइ छ । मुर्ली र नगवामा पानी सुकाउने तर नालालगायत विभिन्न स्रोतबाट पानी सोही पोखरीमा आउँदा काममा ढिला भएको बताए । पूर्वाधार विकास कार्यालयका प्रवक्ता रायले अहिले पूर्वाधार विकास मन्त्रालयले योसम्बन्धी फाइल पठाएपछि कार्यालयले अनुसन्धान अगाडि बढाएको बताए । उनले अख्तियार दुरुपयोग अनुसन्धान आयोगले मुख्यमन्त्रीको कार्यालयमा छापा मारी बेटी पढाऊ बेटी बचाऊ अभियान अन्तर्गत साइकल प्रकरणमा यी फाइलहरू पनि लगेको र पछि मन्त्रालयलाई सोसम्बन्धी अनुसन्धानका लागि फाइल बुझाएपछि यसबारेमा थप अनुसन्धान भइरहेको बताएका छन् ।. अहिले यी योजनाहरूमा एकातर्फ पूर्वाधार विकास कार्यालयले अनुसन्धान गरिरहेको छ भने अर्कोतर्फ ठेकेदार कम्पनीले पनि नापजाँच गरिरहेको छ ।",https://eprateekdaily.com/2022/08/29/39469
"गर्मीयाममा माछाको उत्पादन बढ्दो, माग घटेर मूल्य पनि घट्यो",प्रमुख समाचार,प्रतीक दैनिक,"भदौ १२, २०७९",पर्सागढी,"पर्सा जिल्लाका माछापालक किसानहरू अहिले माछाको मूल्य घटेकोले चिन्तित छन् ।. प्रत्येक गर्मीयाममा माछाको मूल्य घट्ने गर्छ । जाडोयाममा माछाको माग बढ्ने र मूल्य पनि दोब्बरी हुने गर्छ भने गर्मीयाममा माछाको उत्पादन बढ्ने तर माग कम हुने अनि मूल्य घट्ने गर्छ । मूल्य घट्दा कतिपय माछापालक किसानहरूले पोखरीमा माछा सञ्चय गरेर राखेका छन, जाडोयामको प्रतीक्षामा । अहिले रहु, सिल्भरक्राप, ग्रासकाप, नैनी, इजरायल, भकुरा जातका माछाहरू बजारमा पाइन्छन् तर सबैको मोल जाडोयामको तुलना कम छ ।. पोखरीमा माछा उत्पादकले प्रतिकिलो माछाको रु २०० सम्म पाउँछन् । खरीदकर्तालाई प्रतिपाँच किलोमा एक किलो माछा निश्शुल्क पाइन्छ, अर्थात् पाँच किलो माछा खरीद गर्नेले छ किलो माछा पाउँछन् ।. पर्सागढी माछा ब्लकका संयोजक सहिम अन्सारीले गर्मीयाममा माछाको बिक्रीमा निकै घाटा हुने गरेको बताए । उनले प्रत्येक तीन महीनामा माछा तयार हुन्छ तर गर्मीयाममा माग घटेर उत्पादन बढ्दा उत्पादक किसानले परल मूल्य पनि नपाउने अवस्था रहेको बताए । उनले पर्सा जिल्लाका किसानहरूले माछाका भुरा स्थानीय १५ वटा समूह र छिमेकी बारा तथा मकवानपुरबाट ल्याउने गरेको बताए । उनले पर्साका मत्स्यपालक किसानहरूलाई माछालाई खुवाउने खरी (पिना) को मोल पनि बढेकोले थप घाटाको भयले सताउने गरेको बताए । जाडोयाम भने माछापालकहरूको लागि आम्दानी हुने मौसम रहेको उनले बताए । माग बढ्छ, मूल्य बढ्छ र गर्मीयामको तुलना माछापालकहरूको खर्च पनि कम हुने भएकोले यसै मौसममा बढीभन्दा बढी माछापालकहरू माछाको व्यापार गर्न रुचाउने गरेको उनको भनाइ छ ।. पर्सा जिल्लामा ५७१.०७ हेक्टर क्षेत्रफलमा जलाशय छ भने त्यसमध्ये ४२९.७९ हेक्टर क्षेत्रफलमा माछापालन गरिन्छ । जिल्लामा वार्षिक ३१४४.३५ मेट्रिकटन माछा उत्पादन हुने गरेको तथ्याङ्क छ ।. पर्सा जिल्लामा वार्षिक प्रतिव्यक्ति तीन किलो माछा खपत हुने गरेको अनुमान छ । पछिल्ला समयमा माछाको लागि यो जिल्ला आत्मनिर्भर भएको छ ।. यसअघि भारतका विभिन्न स्थानहरूबाट माछा आउने गर्दथ्यो । अहिले छिमेकी भारतको रक्सौल आसपासका मानिसहरू ताजा माछाका लागि वीरगंज बजार आउने गरेका छन् ।",https://eprateekdaily.com/2022/08/28/39412
कित्ताकाट रोकिएर मालपोत र नापी शाखाको काम ठप्प,प्रमुख समाचार,प्रतीक दैनिक,"भदौ ९, २०७९",वीरगंज,"नापी विभागले जारी गरेको भूउपयोग वर्गीकरण पर्सा जिल्लाका पालिकाहरूले प्रयोगमा ल्याउन नसक्दा असारदेखि भूमिसुधार तथा मालपोत कार्यालय, पर्सा र मेन्टेनेन्स नापी शाखाको काम कारबाई पातलिएको छ ।. सरकारले कृषियोग्य जमीन प्लटिङ गरेर बिक्री नहोस् भनेर तीन/चार वर्षअघि भूउपयोग नियमावली जारी गरेको थियो । सोही अनुसार नापी विभागले तीन वर्षअघि ७५३ वटा स्थानीय पालिकाको भूउपयोग वर्गीकरण गरेर पालिकाहरूमा पठाएको थियो तर पर्साका पालिकाहरूले यसको संरक्ष्Fण नगरेका कारण अहिले पर्सा जिल्लामा समस्या देखिएको छ ।. सरकारले भूउपयोग वर्गीकरण गरेका पालिकाहरूलाई मात्र कित्ताकाट गर्न पाउने नीति जारी गरेको छ । ७५३ वटा पालिकालाई मङ्सिर २३ गतेसम्म यो नीति अन्तर्गत नापी विभागले जारी गरेको दश किसिमले जग्गा वर्गीकरण गर्न निर्देशन गरेको छ ।. पर्सा जिल्लामा रहेका १४ वटा पालिकामध्ये कसैसँग पनि तीन वर्ष अगाडि जारी गरिएको भूउपयोग वर्गीकरण नीति छैन । यो नीति पालिकाले चाहेको खण्डमा नापी विभागबाट पाँच मिनेटमा ल्याउन सक्ने प्रविधि रहे पनि यसको उपयोग नगरिएको स्रोतले जनाएको छ । विभागले जेठ २७ गतेदेखि भूउपयोग नीति अन्तर्गत जग्गा वर्गीकरण नगरेका पालिकाहरूलाई कित्ताकाट गर्न निषेध गरेको छ । जसले गर्दा अहिले भूमिसुधार तथा मालपोत कार्यालय, पर्साको जग्गा रजिस्टे«शन प्रभावित भएको छ भने नापी कार्यालयको कित्ताकाट कार्य पनि रोकिएको छ ।. मालपोत कार्यालय, पर्साले दैनिक तीन सयको हाराहारीमा रजिस्टे«शन गर्दै आएकामा अहिले ३०–३५ वटा मात्र रजिस्टे«शन पारित हुँदै आएको जानकारी गराएको छ । ससीम (साँध–सिमाना छुट्टिएको) जग्गा मात्र रजिस्टे«शन हुने गरेको मालपोत कार्यालयले जनाएको छ । रजिस्टे«शन प्रभावित भएपछि मालपोतमा दृष्टिबन्धक, मुद्दा र हालसाबिकका जग्गाहरूको काम मात्र भइरहेका छन् । मालपोत कार्यालय, पर्साले रजिस्ट्रेशनबाट वार्षिक करीब रु ९० करोड राजस्व उठाउने गरेको छ । जसबाट महानगरलाई रु ४० करोड अनुदान सहयोग प्राप्त हुने गरेको छ ।. मेन्टेनेन्स नापी शाखाका प्रमुख नारायण श्रेष्ठले कित्ताकाटको कार्य पूर्णरूपमा ठप्प भएको बताए । उनले दैनिक पाँच सयको हाराहारीमा कित्ताकाट हुँदै आएको र अहिले एकजनाको पनि कित्ताकाट नभएको बताए । उनले नापी कार्यालयमा अहिले नक्शा प्रिन्ट, संशोधन र फिल्डबूक उतारको कार्य मात्र भइरहेको बताएका छन् । उनले पालिकाहरूले भूउपयोग नियमावली अनुसार जग्गा वर्गीकरण नगर्दा समस्या भएको बताए । विभागले कृषियोग्य जमीन बचाउको लागि यो नियमावली ल्याएको बताउँदै उनले पालिकाहरूले कृषियोग्य अथवा गैरकृषि जग्गा मात्र वर्गीकरण गरिदिएको खण्डमा कित्ताकाट हुन सक्ने बताए । तर त्यो कामसम्म नगर्दा अहिले मालपोत र नापीको कार्य प्रभावित भएको उनको भनाइ छ ।. विभागले आवासीय जग्गाको लागि १३० वर्गमिटर (आठ धुर) र कृषि कार्यको लागि ६७५ वर्गमिटर (चार कट्ठा) जग्गा निर्धारण गरेको र यही मापदण्ड अनुसार पालिकाहरूले आफ्नो क्षेत्रका जग्गाहरूको वर्गीकरण गरेर पठाएको खण्डमा कित्ताकाट गर्न सकिने नापी प्रमुख श्रेष्ठले जानकारी गराएका छन् ।",https://eprateekdaily.com/2022/08/25/39299
महानगरका सहकारीमा बचतकर्ताहरूको भीड बढ्दै,प्रमुख समाचार,प्रतीक दैनिक,"भदौ १५, २०७९",वीरगंज,"वीरगंज महानगरमा रहेका सहकारी संस्थाहरू भाग्ने क्रम फेरि शुरू भएको छ । दुई साताको अन्तरालमा दुईवटा सहकारी संस्था बचतकर्ताहरूको रकम लिएर फरार भएका छन् ।. वीरगंज महानगर–१ स्थित मानव बचत तथा ऋण सहकारी संस्था तथा वीरगंज–६ माईस्थानमा रहेको प्रतीक बचत तथा ऋण सहकारी संस्थाले बचतकर्ताको रकम लिएर भागेको चर्चा छ । मानव बचत तथा ऋण सहकारी संस्थाका सञ्चालक १० दिनअघि संस्था बन्द गरेर रातारात फरार भएका हुन् । स्थानीय युवकहरूले सञ्चालन गरेको सो संस्थामा स्थानीय दैनिक ज्याला मजदूरी गर्नेहरूले रकम जम्मा गर्ने गरेको र अहिले बचत रकम नपाएपछि बचतकर्ताहरू बिचल्लीमा परेको बताइएको छ ।. यसैगरी, माईस्थानस्थित प्रतीक बचत तथा ऋण सहकारी संस्थाका सञ्चालकहरू पनि सटर बन्द गरेर फरार रहेको स्थानीयले बताएका छन् । केही दिनअघि सानो पाइला बचत तथा ऋण सहकारी संस्था पनि विवादमा आएको थियो । बचतकर्ताहरूको रकम फिर्ता नगरेको भनेर सो संस्थाविरुद्ध विभिन्न चर्चा चलाइएको थियो । सो सहकारीले प्रतिबचतकर्ता अहिले दैनिक बढीमा बचत रकममध्ये २५ हजार फिर्ता गर्ने भनेको छ र यसको अनुगमन वीरगंज महानगरपालिकाले गर्दैछ ।. स्थानीय पालिका गठनपछि सहकारी संस्थाहरूको अनुगमन, निगरानी अहिले महानगरको जिम्मामा आएको छ । विसं २०७४ पछि स्थानीय तह अन्तर्गत सहकारीको जिम्मेवारी महानगरले पाएको हो । वीरगंज महानगरपालिकाको सहकारी शाखाका सुनील कर्णले महानगरमा अहिले १९७ वटा सहकारी संस्था दर्ता रहेको र सोमध्ये सातवटाविरुद्ध गुनासो आएको बताए ।. उनले छपकैया र माईस्थानका दुईवटा सहकारीले बचतकर्ताको रकम फितर्F नगरेको गुनासो आएको र सातवटाविरुद्ध उजूरीहरू परेको बताए । सहकारी संस्थाहरूले रकम फिर्ता नगरेको हल्लासँगै अहिले भाका पूरा नभएका बचतकर्ताहरू पनि सहकारी संस्थाहरूमा आप्mनो रकम लिन तँछाडमछाड गरिरहेका छन् ।. भाका पुगेकाहरूले रकम माग गर्नु जायज भएपनि भाका नपुगेकाहरूले रकम माग गर्दा सहकारीहरूलाई समस्या भएको छ ।. पर्सा जिल्लामा सहकारीहरू बचतकर्ताको रकम लिएर भाग्ने गरेको घटना नौलो होइन । यसअघि पनि बचतकर्ताहरूको लाखौं–करोडौं रुपैयाँ लिएर सहकारीहरू फरार भइसकेका छन् । अहिले पनि कतिपय सहकारी संस्थाका सञ्चालकहरू फरार छन् । बचतकर्ताहरूको रकम उचित ठाउँमा लगानी गर्ने र सो लगानीबाट उठ्ने ब्याज र बचतकर्तालाई दिने ब्याजबीचको अन्तरबाट सञ्चालित सहकारीहरू जोखिममा छैनन् । तर बचतकर्ताहरूको रकम जथाभावी लगानी गर्ने तथा बचत रकमलाई निजी सम्पत्ति सरह ठान्ने सहकारीहरू जोखिममा पर्दै आएका छन् । सहकारी सञ्चालन गर्दा वित्तीय जानकारी नभएका व्यक्तिहरूको सहभागिता गराइने हुँदा यस प्रकारका घटनाहरू दोहोरिने गरेको सहकारी विज्ञहरू बताउँछन् ।",https://eprateekdaily.com/2022/08/31/39567
पर्सामा खडेरीले धान उत्पादन पन्ध्र प्रतिशत कम हुने,प्रमुख समाचार,प्रतीक दैनिक,"भदौ ६, २०७९",वीरगंज,"कृषि सामग्री कम्पनी लिमिटेड, प्रादेशिक कार्यालय, वीरगंजका प्रवक्ता आलोक कुमारले पर्सा जिल्लामा माग अनुसारको मल उपलब्ध गराइएको बताएका छन् ।. उनले पर्सा जिल्लाको लागि ११२३.८५ मेट्रिक टन मल माग भएकोमा भदौ ५ गतेसम्म १००९.०५ मेट्रिक टन मल उपलब्ध गराइसकेको बताएका छन् ।. कृषि ज्ञान केन्द्र, पर्साका बाली अधिकृत सुरेशप्रसाद चौरसियाले पर्सा जिल्लामा ४८ हजार ५३२ हेक्टर क्षेत्रफलमा धानखेती भएकोमा सोको लागि ८२८.३५ मेट्रिक टन मल किसानहरूलाई उपलब्ध गराइएको बताए । कृषि सामग्री कम्पनीबाट प्राप्त मलमध्ये धानखेतीको लागि किसानहरूलाई ८२८.३५ मेट्रिक टन मल वितरण गरिएको र बाँकी मल अन्य बालीको लागि राखिएको जानकारी गराए । धान रोपाइँको बेलामा साल्ट टे«डिङ कम्पनीबाट ५३८.३ मेट्रिक टन मल प्राप्त भएको र किसानहरूलाई बिक्री गरिएको उनले जानकारी गराए । बाली अधिकृत चौरसियाले खडेरीको कारण यस वर्ष पर्सा जिल्लामा धान उत्पादनमा १० देखि १५ प्रतिशत ¥हास हुने बताए ।. धान रोपाइँको बेलामा पनि खडेरी परेर एक महीना ढिलो रोपाइँ भएको र अहिले धानमा गुभो लाग्ने बेला युरिया मलको आवश्यक भएको तर मल उपलब्ध नहुँदा उत्पादनमा कमी आउने उनले बताए ।. जिल्लाका किसानहरूले सरकारले खडेरीको समयमा सिंचाइको व्यवस्थापन गर्न नसकेको र मल पनि पर्याप्त उपलब्ध नगराउँदा समस्या भोग्नुपरेको बताएका छन् । उनीहरूले खेतीमा लगानी बढेको र उत्पादन घट्नुका साथै बजार मूल्य नपाउने चिन्ताले अहिलेदेखि नै सताउन थालेको बताए । आकाशे पानीको भरमा रहेका किसानहरूसँगै नहरनजीकका किसानहरूले पनि सिंचाइ सुविधा पाउन नसकेको किसानहरूको गुनासो छ । भारतले नहरमा सम्झौता अनुसार पानी नछाड्दा नहरनजीकका किसानहरू पनि समस्यामा छन् ।. तीन तहको सरकार भएपनि कुनै पनि सरकार किसानको समस्यामा गम्भीर नभएको उनीहरूले आरोप लगाए । प्रत्येक वर्ष सिंचाइ, मल र कृषि कर्मलाई प्राथमिकतामा राख्ने सङ्घीय सरकारले आश्वासन दिंदै आएको र सोही अनुरूप प्रदेश र स्थानीय सरकार पनि रहेका कारण आफूहरू पीडित हुनुपरेको किसानहरूको आरोप छ ।",https://eprateekdaily.com/2022/08/22/39171
पर्साका संस्थागत विद्यालयहरू पालिकामा दर्ता छैनन्,प्रमुख समाचार,प्रतीक दैनिक,"भदौ ७, २०७९",पोखरिया,"पर्सामा रहेका १४ वटै पालिकामा संस्थागत विद्यालयहरूको यकीन तथ्याङ्क छैन । वीरगंज महानगरपालिकामा रहेको तथ्याङ्क पनि दुरुस्त छैन ।. मधेस प्रदेशकै एकमात्र महानगरमा संस्थागत विद्यालयहरूको तथ्याङ्क दुरुस्त नहुनु आपैंmमा उदेकलाग्दो विषय हो । महानगरको शिक्षा महाशाखामा १९८ वटा संस्थागत तथा सामुदायिक विद्यालय दर्ता रहेको तथ्याङ्क छ । महानगरमा प्याब्सन आबद्ध ४५ र एन–प्याब्सन आबद्ध ६५ वटा विद्यालय तथा दुवै संस्थामा नरहेका ३० भन्दा बढी विद्यालय छन् । यो सङ्ख्या गणना गर्दा १४० पुग्छ ।. महानगरमा संस्थागत विद्यालयको सङ्ख्या ५८ मात्रै देखिन्छ तर सङ्ख्या बढी छ । संस्थागत विद्यालयहरूको सही तथ्याङ्क महानगरमा थोरबहुत भएपनि १३ वटा पालिकामा छैन ।. पोखरिया नगरपालिकाको शिक्षा शाखा प्रमुख विजय झाले एउटा पनि संस्थागत विद्यालय दर्तामा नरहेको बताए । जबकि पोखरिया नपामा २० को हाराहारीमा संस्थागत विद्यालय सञ्चालित छन् । यसैगरी, धोबिनी, विन्ध्यवासिनी, सखुवाप्रसौनी गाउँपालिकामा पनि संस्थागत विद्यालयहरू दर्ता छैनन् ।. ठोरी गापाका शिक्षा शाखा प्रमुख भुपालकुमार जोशीले संस्थागत विद्यालय गापामा सञ्चालनमा रहे पनि दर्ता नगरिएको बताए । पर्सागढी नपामा भने चारवटा संस्थागत विद्यालय दर्ता भएका छन् । यहाँ पनि एक दर्जनभन्दा बढी संस्थागत विद्यालय सञ्चालित छन् ।. २०७४ सालदेखि स्थानीय तह सञ्चालन भएपछि जिल्ला शिक्षा कार्यालय अन्तर्गत रहेको दर्तालगायतका प्रक्रियाहरू पालिकास्तरमा स्थानान्तरण गरिएको थियो । संस्थागत विद्यालय सञ्चालनका लागि प्रत्येक कक्षाको स्वीकृति लिनुपर्ने हुन्छ । यसैगरी, पालिकालाई घरबहाल कर, व्यवसाय कर बुझाउनुपर्ने हुन्छ भने आन्तरिक राजस्व कार्यालयमा एक प्रतिशत सामाजिक सुरक्षा कर, कुल आम्दानीको २५ प्रतिशत आयकर र स्रोतमा कर (टिडिएस) एक प्रतिशत बुझाउनुपर्ने हुन्छ ।. महानगरमा दर्ता रहेका विद्यालयहरूले यो प्रक्रिया अवलम्बन गरेका छन् भने यहाँबाहेक कुनै पनि पालिकामा संस्थागत विद्यालयहरूले नियमसङ्गत कार्य गरेका छैनन् । आधारभूत तह (कक्षा ८)को परीक्षाका लागि संस्थागत विद्यालयहरू पालिकाको निर्देशनमा सञ्चालित हुनुपर्ने हो तर महानगरबाहेकका पालिकाहरूमा यो प्रक्रिया कसरी सञ्चालनमा छ भन्ने विषय अन्योल छ ।. यसैगरी, एसइईका लागि जिल्ला शिक्षा समन्वय कार्यालयमार्फत प्रक्रिया अगाडि बढाउनुपर्ने हो तर दर्ता नरहेका संस्थागत विद्यालयहरूले यो कार्यलाई पनि कसरी अगाडि बढाएका छन् भन्ने कुरा बुझ्न गा¥हो छ ।",https://eprateekdaily.com/2022/08/23/39208
वीरगंज महानगरको बोर्ड बैठकमा घम्साघम्सी,प्रमुख समाचार,प्रतीक दैनिक,"भदौ १६, २०७९",वीरगंज,"वीरगंज महानगरपालिकाको कार्यपालिका बैठकमा घम्साघम्सी भएको छ। बिहीवार बिहान ९ बजे बसेको कार्यपालिकाको बैठकमा दशवटा एजेन्डामा छलफल भएको थियो।. छलफलकै क्रममा जनता समाजवादी पार्टी र नेपाली काङ्ग्रेसका कार्यपालिका सदस्यबीच विवाद भएपछि बैठकमैं घम्साघम्सी भएको हो। सदस्यहरूले बैठकमा बोतल हानाहान गरेको एकजना सदस्यले बताए। नगरप्रमुख राजेशमान सिंह र उपप्रमुख इम्तियाज आलमको उपस्थितिमा घटना भएको थियो। घटनापछि नेका पक्षधर बोर्ड सदस्यसहित उपप्रमुख आलम पनि बोर्डबाट बाहिरिए। स्थानीय तहको निर्वाचन सम्पन्न भएको सय दिनको अवसरमा आज बोर्ड बैठक बोलाइएको थियो। दिनगन्तीले भदौ १७ गते वीरगंज महानगरको सय दिन पुग्दैछ।. नेका पक्ष्Fधर बोर्ड सदस्य बाहिरिएपछि जसपा, लोसपा र एमाले पक्षधर सदस्यहरूले सात बुँदामा सहमति गरी निर्णय गरेका थिए। त्यसपछि बैठक खानाको लागि स्थगन भयो। खानापछिको बैठकमा नेका पक्ष्Fधर सदस्यहरू पनि सहभागी भएका थिए। आजको बैठकले दशवटा बुँदामा सहमति भएर सर्वसम्मत निर्णय गरेको छ।. बैठकले करारमा कार्यरत कर्मचारीहरूको तीन महीना म्याद थप गरेको छ र यो अवधिमा सबै करारका कर्मचारीहरूको कार्यप्रगति मूल्याङ्कन गरिने र आवश्यक कर्मचारीहरूको मात्र म्याद थप गर्ने सहमति भएको एकजना बोर्ड सदस्यले बताए। बिहीवारको बैठकमा वीरगंज विकास प्राधिकरण गठन, आव २०७९/८० को नगर दररेट स्वीकृति, विपी उद्यानको जग्गा मुद्दामा प्रतिनिधि चयन, सार्वजनिक खरीद नियमावली २०७७ को संशोधन सम्बन्धमा छलफल भएको थियो।. यसैगरी, करार कर्मचारीहरूको म्याद थप, कार्यविधि स्वीकृति, कबाडी करको दररेट संशोधन, कार्यविधि निर्माण तथा संशोधन, औषधि व्यवस्था विभागको वीरगंज शाखाको लागि जग्गा उपलब्ध गराउने, आर्थिक सहायतालगायत विविध विषयहरूका एजेन्डा रहेको थियो।",https://eprateekdaily.com/2022/09/01/39641
"रक्सौल–वीरगंज सडकखण्डमा धूलोको कहर, ठेकेदारले काम अगाडि नबढाउँदा समस्या",प्रमुख समाचार,प्रतीक दैनिक,"भदौ ५, २०७९",वीरगंज,"नेपालको प्रमुख प्रवेशद्वार वीरगंज–रक्सौल सडकखण्ड अन्तर्गत मितेरीपुलदेखि रजतजयन्ती चोकसम्म सडक कालोपत्र गर्ने कार्य शुरू नहुँदा यो सडकखण्डबाट यात्रा गर्नेहरूले सास्ती भोग्नुपरिरहेको छ ।. मितेरीपुलदेखि रजतजयन्ती चोकसम्म सडक कालोपत्र गर्नका लागि सडक विभागले टेन्डर गरेको थियो । तर तत्कालीन समयमा कार्य शुरू हुनुअगावै अदालतमा मुद्दा परेर रोकिएको थियो । केही महीनाअघि मात्र मुद्दाको टुङ्गो लागेपछि सडक कालोपत्र गर्ने कार्य शुरू भएको हो । सडक पुनर्निर्माणको क्रममा डेढ महीनाअघि पुरानो कालोपत्र खनेर हटाइएको थियो भने खाल्डाखुल्डीमा ग्राभेल राखेर पुरिएको थियो ।. त्रिभुवन राजपथ अन्तर्गत पर्ने यो सडकको मर्मतसम्भार कार्य लामो समयदेखि नभएको कारण सडक फुटेर खाल्डाखुल्डी परेको थियो । जसको कारण वर्षायाममा सवारीसाधन र यात्रीहरूले सास्ती खेप्दै आएका थिए । मितेरीपुलमा ३/४ फिटसम्म खाल्डो परेर दिनहुँजसो सवारी दुर्घटना भइरहन्थ्यो ।. डेढ महीनाअघि ठेकेदारले कार्य शुरू गर्दै खाल्डाखुल्डीहरू पुरे पनि सडक कालोपत्र गर्ने कार्य अगाडि नबढेपछि धूलो उडेर यात्रुहरूले सास्ती भोग्नुपरिरहेको छ ।. स्थानीय मुना हुसेनका अनुसार सडक मर्मतसम्भारको लागि ठेकेदारले सडक फोडेर ग्राभेल गर्ने कार्य शुरू गरेको थियो । तर ग्राभेल गर्नुबाहेक अन्य कार्य अघि नबढ्दा अहिले धूलोले बसी नसक्नुभएकोे छ ।. सडक मर्मत कार्य अगाडि नबढ्दा पैदल यात्रुहरूलाई त झनै समस्या छ । सवारीसाधनहरूको अत्यधिक चाप हुने यो सडकखण्डमा धूलोले हिंड्न नसक्ने अवस्था भएको छ । साना सवारीसाधनहरू अटो, ईरिक्शा, साइकल, मोटरसाइकलमा सवार यात्रीहरू पनि धूलोले आजित हुने गरेका छन् । ट्याङ्कर, टिपर, लहरी, ट्रकहरूको आवतजावत ग्राभेल सडकबाट हुँदा धूलो उडेर निकै समस्या हुने गरेको छ ।. यो सडकखण्डमा होटल व्यवसाय गर्नेहरूलाई अहिले झनै समस्या भएको छ । भन्सार क्षेत्र भएकोले सवारीसाधनका चालकहरू र भारत रक्सौलका ग्राहकहरूलाई लक्षित गरेर यो क्षेत्रमा होटल, रेस्टुराँहरू ठूलो सङ्ख्यामा खुलेका छन् । तर धूलोले गर्दा अहिले ग्राहकहरू आउन छाडेको एकजना होटल व्यवसायीले बताए ।",https://eprateekdaily.com/2022/08/21/39128
"प्रतीक दैनिकको ३६औं वार्षिकोत्सवमा विविध कार्यक्रम, सुबोध स्मृति पत्रकारिता पुरस्कार देवकोटालाई प्रदान",प्रमुख समाचार,प्रतीक दैनिक,"भदौ २, २०७९",वीरगंज,"प्रतीक दैनिकको ३६औं वार्षिकोत्सव विविध कार्यक्रमको आयोजना गरी मनाइएको छ । नेपाल पत्रकार महासङ्घ, पर्साको सभाकक्षमा वार्षिकोत्सवको अवसरमा सुबोध स्मृति पत्रकारिता पुरस्कार वितरण गरियो ।. पत्रकार गोविन्द देवकोटालाई रु ५१ हजार राशिको सुबोध सिंह स्मृति पत्रकारिता पुरस्कार कार्यक्रमका प्रमुख अतिथि प्राडा वासुदेवलाल दासले प्रदान गरे ।. यसैगरी, वार्षिकोत्सवमा संवाददाता राधेश्याम पटेललाई रु १५ हजार राशिको उत्कृष्ट संवाददाता पुरस्कार र मोहन दास तत्वालाई यस वर्षको उत्कृष्ट कर्मचारी पुरस्कार रु पाँच हजार राशिको प्रदान गरिएको थियो ।. नेपाल पत्रकार महासङ्घका प्रदेश महासचिव श्याम बन्जारा र सहायक प्रमुख जिल्ला अधिकारी भीमकान्त पौडेलले पुरस्कार वितरण गरेका थिए ।. सो अवसरमा कार्यक्रमका प्रमुख अतिथि प्राडा दासले पत्रकारिता तथ्यमा आधारित हुनुपर्ने र समाचारले जनताको विश्वसनीयता पाउनुपर्ने बताए । उनले यो कर्म बहुतै जोखिमपूर्ण भएको हुँदा यसको निर्वाह गर्न जिम्मेवारीपूर्वक लाग्नुपर्ने सुझाव दिए ।. कार्यक्रममा प्रमुख जिल्ला अधिकारी उमेशकुमार ढकालले आफू २२ वर्षअगाडि बारा जिल्लामा कार्यरत रहँदादेखि प्रतीकले बनाएको विश्वसनीयताको चर्चा गरे । उनले त्यतिखेर कम सङ्ख्यामा पत्रिकाहरू प्रकाशन हुने र अनलाइनको जमाना नभएको बेलामा प्रतीक मानिसहरूले खोजीखोजी पढ्ने गरेको बताए । उनले अहिलेसम्म यो कार्यलाई निरन्तरता दिएकोमा प्रतीक दैनिक परिवारको प्रशंसा गरे ।. वीरगंज उद्योग वाणिज्य सङ्घका अध्यक्ष सुबोध गुप्ताले प्रतीक दैनिकले निर्वाह गर्दै आएको भूमिकाको प्रशंसा गरे । उनले पत्रकार र उद्योगीबीचको सम्बन्ध प्रगाढ होस् भन्ने विषयमा आफ्नो प्रयास रहेको बताए । राज्यलाई कर तिर्ने उद्योगी र कर छल्ने उद्योगीलाई एकै तराजुमा राखेर पत्रकारहरूले मूल्याङ्कन गर्न नहुने भन्दै उनले कर छल्ने उद्योगीविरुद्ध कलम चलाउन र करको दायरामा ल्याउन आग्रह गरे ।. वार्षिकोत्सव समारोहमा नेपाल पत्रकार महासङ्घका केन्द्रीय सदस्य केसी लामिछाने, प्रदेश महासचिव बन्जारा, शाखा अध्यक्ष अनुप तिवारीले पनि प्रतीक दैनिकले आफ्नो प्रकाशन अवधिमा जनताको विश्वसनीयता जोगाइराखेको बताए । उनीहरूले सत्य, तथ्य, निष्पक्ष समाचारको लागि प्रतीक आपैंmमा उदाहरणीय रहेको चर्चा गरे ।. व्यवस्थित वीरगंज अभियानका संयोजक दिलीपराज कार्कीले युवाहरूलाई हौसला प्रदान गर्ने कार्यमा पनि प्रतीकको भूमिका प्रशंसनीय रहेको बताए । केही गरौं भनी जोशका साथ अगाडि बढ्न खोज्ने युवाहरूलाई प्रतीकले हौंस्याउँदै आएको बताए ।. प्रतीक प्रकाशन समूहकी अध्यक्ष बिन्दु शर्माको अध्यक्षतामा भएको कार्यक्रममा प्रधानसम्पादक जगदीशप्रसाद शर्माले स्वागत गरेका थिए भने पुरस्कृत व्यक्ति देवकोटालगायतले शुभकामना मन्तव्य दिएका थिए । कार्यक्रमको सहजीकरण सम्पादक प्रताप श्रेष्ठले गरेका थिए ।. यसैबीच ३६औं वार्षिकोत्सवको अवसरमा वीरगंज महानगरपालिका–१८ भवानीपुरस्थित नेरामावि भवानीपुरमा छवटा पङ्खा प्रदान गरिएको छ । विद्यालयमा पङ्खा अभाव भएको र गर्मीमा पठनपाठनका लागि विद्यार्थीहरूलाई समस्या हुने गरेकोले छ थान पङ्खा सहयोग गरिएको प्रबन्ध सम्पादक/व्यवस्थापक विकाश शर्माले बताए ।",https://eprateekdaily.com/2022/08/18/39021
ठाकुरको हत्यारालाई कारबाईको माग गर्दै प्रदर्शन,प्रमुख समाचार,प्रतीक दैनिक,"साउन २९, २०७९",वीरगंज,"बारा जिल्ला, विश्रामपुर गाउँपालिका–५ इटियाहीका कक्षा ९ मा अध्ययनरत राजकुमार ठाकुरको बीभत्स हत्याको विरोधमा आइतवार वीरगंजमा प्रदर्शन गरिएको छ ।. हत्याराहरूलाई हदैसम्मको कारबाई हुनुपर्ने मागसहित स्थानीय प्रहरी र प्रशासन कार्यालयअगाडि विश्रामपुरवासीले आज बिहान प्रदर्शन गरेका हुन् ।. पर्सा प्रहरीका प्रवक्ता प्रहरी नायब उपरीक्षक प्रह्लाद कार्कीले विज्ञप्ति जारी गर्दै ठाकुरको हत्यामा संलग्न दुईजना साउन २७ गते पक्राउ परेको र उनीहरूमाथि अपहरण तथा शरीर बन्धक तथा ज्यानसम्बन्धी कसूर मुद्दामा अनुसन्धान भइरहेको बताएका छन् ।. प्रवक्ता कार्कीले विश्रामपुर गापा–५ बस्ने २८ वर्षीय उत्तम पटेल र ३० वर्षीय प्रीतम पटेललाई पक्राउ गरिएको पुष्टि गरेका छन् । उनले साउन २४ गते बिहान ९ बजे ठाकुर साइकलमा चढेर ट्युशन पढ्न जाँदै गर्दा वीरगंज महानगर–१६ नगवाबाट बेपत्ता भएको, निजका पिता मोतीलाल ठाकुरले प्रहरीमा खोजतलाशको लागि निवेदन दिएको र खोजतलाशको क्रममा पटेल दाजुभाइलाई प्रारम्भिक सोधपूछ गर्दा निजहरूले ठाकुर र आफ्नी बहिनीबीच प्रेम सम्बन्ध रहेको शङ्कामा ठाकुरलाई आफ्नो टेलरमा लगी कर्तव्य गरी मारेको स्वीकार गरेको बताए ।. उनले पटेल दाजुभाइले दिएको बयान अनुसार हत्यापछि निजको शवलाई ना.३८प ४३९५ नम्बरको मोटरसाइकलमा बोराभित्र राखेर बोलबमको लुगा लगाएर आफूहरू मोटरसाइकल चलाएर गएको र रक्सौल स्टेशननजीक मुजफ्फरपुर जाने रेलको शौचालय छेउको खाली ठाउँमा शव छाडेर आएको बताएका थिए ।. प्रहरी वरिष्ठ नायब निरीक्षक विनोद सिंहको कमान्डमा गएको टोलीले भारतीय प्रहरीसँग समन्वय गरेर शनिवार शव बुझेर ल्याएको र शल्यपरीक्षणको लागि नारायणी अस्पतालमा राखिएको छ ।",https://eprateekdaily.com/2022/08/14/38885
शिकारीबास दुई महीनापछि उज्यालो हुने,प्रमुख समाचार,प्रतीक दैनिक,"साउन २६, २०७९",सेढवा,"ठोरी गाउँपालिका–३ अन्तर्गत चितवन राष्ट्रिय निकुञ्ज र पर्सा राष्ट्रिय निकुञ्जको बीचमा रहेको शिकारीबासमा विद्युतीकरण गर्न दुईवटा निकाय प्रयासरत छन् । विद्युतीकरण गर्न वैकल्पिक ऊर्जा प्रवर्धन केन्द्र र नेपाल विद्युत् प्राधिकरणले प्रयास गरिरहेका छन् । नेपाल विद्युत् प्राधिकरणले विभिन्न समस्या तथा बाधा अडचनका कारण विद्युत् पु¥याउन सकेको छैन भने बस्तीमा विद्युत् सेवा प्रवाह गर्न वैकल्पिक ऊर्जा प्रवर्धन केन्द्रले सोलार प्यानल केन्द्र जडान गरी विद्युत् आपूर्ति गर्ने योजना अनुरूप कार्य गरिरहेको छ । यो कार्यक्रमका लागि केन्द्रले ९० प्रतिशत र स्थानीय पालिकाले १० प्रतिशत रकम लगानी गर्ने नीति छ । केन्द्रले रु एक करोड ५९ लाखको लगानीमा शिकारीबासमा सोलार प्यानल जडान गरी विद्युत् स्टेशनको स्थापना गर्ने कार्य सञ्चालनमा छ । सो योजनाको ठेक्का सनराइज इनर्जी कम्पनीले सकार गरेर कार्य गर्दैछ । कम्पनीका सञ्चालक उत्तम सिटौलाका अनुसार योजनाका लागि केही उपकरणहरू ल्याइसकेको र शिकारीबासको घरधुरी सङ्ख्या तथा स्थलगत प्रतिवेदन वैकल्पिक ऊर्जा प्रवर्धन केन्द्रमा पठाइएको बताए । केन्द्रले स्वीकृति दिएपछि दुई/तीन महीनाभित्रै योजना सम्पन्न गर्ने सञ्चालक सिटौलाले बताए । यसै अवधिमा सम्पूर्ण घरमा मिटर जडान तथा पोल, विद्युतीय तार तथा पोलमा बल्ब बाल्ने कार्य हुने उनले जानकारी गराए ।. यता नेपाल विद्युत् प्राधिकरणले पनि शिकारीबासमा विद्युतीकरणका लागि आवश्यक प्रक्रिया शुरू गरेको छ । नेपाल विद्युत् प्राधिकरण पोखरिया वितरण केन्द्रका प्रमुख जगरनाथ झाका अनुसार मधेस प्रदेशस्तरीय प्रणाली सुदृढीकरण परियोजना अन्तर्गत बस्तीमा विद्युतीकरण गर्ने योजना रहेको बताए । निकुञ्जको मध्यवर्ती वनमा ११ केभिएको एचटी लाइन र ४००/२३० भोल्टको लाइन ३.५ किलोमिटर जडानको लागि लगत इस्टिमेटसहित अनुमतिका लागि चितवन राष्ट्रिय निकुञ्जको कार्यालयमा पत्र पठाइएको प्रमुख झाले बताए । अनुमति पाउने बित्तिकै कार्य शुरू हुने उनले जानकारी गराए ।. ठोरी गाउँपालिकामा पनि विद्युतीकरण भर्खरै भएको हो । विद्युतीकरणपूर्व ठोरी गापामा वैकल्पिक ऊर्जा सोलार प्यानल र गोबर ग्याँस थिए भने परम्परागतरूपमा टुकी बाल्ने गरिन्थ्यो । तीन वर्ष पहिले मात्र गापामा विद्युतीकरण भएको हो । पूरै गापा विद्युतीकरण भइसक्दा पनि निकुञ्जमा भएको कारण शिकारीबासमा बिजुली पुग्न नसकेको हो ।",https://eprateekdaily.com/2022/08/11/38786
भारतको ७६औं स्वतन्त्रता दिवस सम्पन्न,प्रमुख समाचार,प्रतीक दैनिक,"साउन ३०, २०७९",वीरगंज,"वीरगंजस्थित भारतीय महावाणिज्य दूतावासको कार्यालयले भारतको ७६औं स्वतन्त्रता दिवस कार्यक्रमको आयोजना गरी मनाएको छ ।. महावाणिज्य दूतावासमा सोमवार महावाणिज्यदूत नितेश कुमारले झन्डोत्तोलन गरेर कार्यक्रमको शुभारम्भ गरेका थिए । उनले सो अवसरमा भारतकी राष्ट्रपति द्रौपदी मुर्मूले देशवासीको नाममा जारी गरेको सन्देश पढेर सुनाएका थिए । सो अवसरमा वीरगंजका विभिन्न विद्यालयका विद्यार्थीहरूले सांस्कृतिक कार्यक्रम प्रदर्शन गरेका थिए ।. यसैगरी, काठमाडौंस्थित भारतीय राजदूतावासले भारतको ७६औं स्वतन्त्रता दिवस विविध कार्यक्रमको आयोजना गरी मनाएको छ ।. दूतावासका काउन्सिलर प्रशन्न श्रीवास्तवले झन्डोत्तोलन गरेर कार्यक्रमको शुभारम्भ गरेका थिए । सो अवसरमा उनले भारतका राष्ट्रपति द्रौपदी मुर्मूले स्वतन्त्रता दिवसको अवसरमा भारतवासीको नाममा गरेको सम्बोधन पढेर सुनाएका थिए । कार्यक्रममा दूतावासले भारतीय सशस्त्र बलका दिवङ्गत सैनिकका पत्नी र निकटम नातेदारहरूलाई नेपाली रु दुई करोड ६५ लाख प्रदान गरी सम्मान गरेको थियो ।. यसैगरी, दूतावासले आजादीको अमृत महोत्सव हाजिरीजवाफ प्रतियोगिताका विजयीहरूलाई पुरस्कृत गरेको थियो । कार्यक्रममा स्वामी विवेकानन्द सांस्कृतिक केन्द्र र केन्द्रीय विद्यालय काठमाडौंका शिक्ष्Fक, विद्यार्थीहरूले देशभक्तिका गीतहरू प्रस्तुत गरेको काठमाडौंस्थित भारतीय राजदूतावासले जनाएको छ ।. प्रस, रक्सौल/. सीमावर्ती शहर रक्सौलमा पनि भारतको स्वतन्त्रता दिवसको अवसरमा झन्डोत्तोलन गरिएको छ । रक्सौलकी एसडिओ आरती कुमारीले झन्डोत्तोलन गरेकी थिइन् ।. यसैगरी, प्रखण्ड कार्यालय प्रमुख श्याम पटेल, थानाध्यक्ष्F इन्स्पेक्टर नीरज पासवान, नगरपरिषद् कार्यपालक पदाधिकारी मनीष कुमार, अनुमण्डलीय अस्पताल उपाधिक्षक राजीव कुमार, हरैया थाना अध्यक्ष विवेककुमार जयसवाललगायतले आआफ्नो क्ष्Fेत्रमा ध्वजारोहण गरेका थिए ।. यसैबीच सोमवार आजादीको अमृत महोत्सवमा रक्सौल, मेनरोडबाट मोटरसाइकल ¥याली निकालिएको थियो । आपसी एकताको परिचय दिंदै नारा, जुलुससहित मोटरसाइकल ¥याली रक्सौलको विभिन्न भागमा परिक्रमा गरेका थिए ।",https://eprateekdaily.com/2022/08/15/38915
पर्साका पालिकाहरूले खर्च विवरण बुझाएनन्,प्रमुख समाचार,प्रतीक दैनिक,"साउन २४, २०७९",परवानीपुर,"पर्सा जिल्लाका १४ वटा पालिकामध्ये १३ वटा पालिकाले कोष तथा लेखा नियन्त्रक कार्यालय, पर्सामा गत आवको खर्च विवरण बुझाएका छैनन् ।. छिपहरमाई गाउँपालिकाबाहेक अन्य पालिका खर्च विवरण नबुझाएको कोष तथा लेखा नियन्त्रक कार्यालय, पर्साका प्रमुख रुद्रबहादुर कार्कीले बताए ।. प्रमुख कार्कीका अनुसार छिपहरमाई गापाले खर्च विवरण बुझाएर सूत्रमा प्रविष्ट भई आर्थिक कारोबार शुरू गर्न सक्ने तर अन्य पालिकाले खर्च विवरण नबुझाउँदा साउन मसान्तपछि कुनै पनि शीर्षकमा बजेट निकासा नहुने नियम छ । गाउँसभा, नगरसभा सम्पन्न गरिसकेका पालिकाहरूले समेत गत आवको खर्च विवरण पेश नगरेको बताइएको छ ।. पर्साका वीरगंज महानगरपालिका, पर्सागढी, पोखरिया नगरपालिका, विन्ध्यवासिनी गापालगायत १३ वटा पालिकाको सभा सम्पन्न भए तापनि खर्च विवरण पेश नगर्दा सूत्रमा प्रविष्ट भएका छैनन् । केही पालिकाहरूमा जनप्रतिनिधिहरूबीच विवादले गर्दा गाउँ/नगर सभा हुन सकेको छैन ।. पर्सा जिल्लामा १४ वटा पालिकामध्ये वीरगंज महानगरपालिकाले कोलेनिकाबाट गत आवमा चालूतर्फ ४६ करोड ४३ लाख ९६ हजार ५६८, पर्सागढी नपाले १० करोड ४३ लाख ६० हजार, पोखरिया नपाले १० करोड ४० लाख १२ हजार, बहुदरमाई नपाले १० करोड ६३ लाख ४० हजार, कालिकामाई गापाले सात करोड ११ लाख ४८ हजार, छिपहरमाई गापाले सात करोड ९५ लाख ८७ हजार, जगरनाथपुर गापाले सात करोड ५१ लाख ५४ हजार, जीराभवानी गापाले छ करोड २२ लाख, ठोरी गापाले सात करोड ५० लाख ९४ हजार, धोबिनी गापाले सात करोड २१ लाख ७५ हजार, पकाहामैनपुर गापाले सात करोड ३३ लाख छ हजार, पटेर्वासुगौली गापाले छ करोड ४१ लाख ७८ हजार, विन्ध्यवासिनी गापाले सात करोड ६५ लाख नौ हजार, सखुवाप्रसौनी गापाले नौ करोड सात लाख १५ हजार गरी कुल रु १० अर्ब ५५ करोड ३३ लाख नौ हजार निकासा गराएका थिए ।. १४ वटा पालिकाले जेठसम्म कुल ११ अर्ब १६ करोड सात लाख चार हजार बजेटमध्येबाट त्यति रकम निकासा लगेको र खर्च विवरण पेश नगरेको बताइन्छ ।. त्यसैगरी, गत आवको असार मसान्तमा मात्रै चालूतर्फ १४ वटा पालिकाले झन्डै दुई अर्ब रुपियाँ खर्च गरेको देखिन्छ ।. १४ वटा पालिकाले असारमा मात्रै एक अर्ब ९४ करोड ४१ लाख ४९ हजार बजेट निकासा गराएको कोलेनिकाले जनाएको छ ।. पूँजीगततर्फ १४ वटा पालिकाले निकासा लगेको तर खर्च विवरण पेश गरेका छैनन् । १४ वटा पालिकाको पूँजीगततर्फ रु पाँच अर्ब १७ करोड ५६ लाख ४९ हजार निकासा गराएका थिए ।. कुन कुन पालिकाले कति खर्च ग¥यो भन्ने विषयमा पालिकाहरूको खर्च विवरण आएपछि जानकारी हुने प्रमुख कार्कीले बताए ।. गत आवमा पर्साका १४ वटा पालिकामध्ये समानीकरण र सशर्त अनुदानतर्फ वीरगंज महानगरपालिकाले एक अर्ब ५३ करोड एक लाख २२ हजारको वार्षिक बजेट बनाएकोमा कोलेनिकाले एक अर्ब ५२ करोड ७७ लाख २२ हजार निकासा गरिसकेको छ भने पोखरिया नपाको ३३ करोड ६९ लाख ६६ हजार बजेटमा ३३ करोड ५० लाख ६६ हजार, पर्सागढीको ३२ करोड ४५ लाख १० हजार बजेटमध्ये ३२ करोड ३७ लाख १० हजार, बहुदरमाई नपाको ३४ करोड ५९ लाख ५८ हजारमध्ये ३० करोड ४३ लाख १५ हजार निकासा भएको थियो ।. गाउँपालिकातर्फ छिपहरमाईको २६ करोड ३६ लाख १३ हजार बजेटमध्ये २३ करोड ४१ लाख १९ हजार, जगरनाथपुरको २९ करोड ५३ लाख ७४ हजारमध्ये २९ करोड ४२ लाख ७४ हजार, धोबिनीको २२ करोड ४७ लाख ७७ हजार बजेटमध्ये २२ करोड २७ लाख ७७ हजार, पकाहामैनपुरको २५ करोड एक लाख ६३ हजार बजेटमध्ये २४ करोड १६ लाख ६३ हजार, पटेवासुगौलीको २८ करोड ३४ लाख ६७ हजारमध्ये २६ करोड ८३ लाख ६७ हजार, विन्ध्यवासिनीको २५ करोड छ लाख १० हजारमध्ये २४ करोड ८८ लाख १० हजार, सखुवाप्रसौनीको ३५ करोड १९ लाख ३० हजारमध्ये ३४ करोड ३५ लाख ३० हजार, ठोरी गापाको ३२ करोड ५१ लाख ४८ हजार बजेटमध्ये २८ करोड दुई लाख ९७ हजार, कालिकामाई गापाको २४ करोड ४४ लाख ५४ हजार बजेटमध्ये २४ करोड ६५ लाख ५४ हजार र जीराभवानीको २५ करोड ८२ लाख १५ हजारमध्ये २५ करोड १५ लाख ७७ हजार निकासा पाएका थिए ।",https://eprateekdaily.com/2022/08/09/38724
"किसानहरू पीडामाः मलको हाहाकार, घामले धान डढ्दै",प्रमुख समाचार,प्रतीक दैनिक,"भदौ ३, २०७९",परवानीपुर,"पर्सा, बारा जिल्लामा धानबाली लगाउने किसानहरू अहिले पिरोलिएका छन् । एक सातादेखि अत्यधिक गर्मीको कारण धानबाली डढ्न थालेको छ भने अर्काेतिर युरिया मल पर्याप्त मात्रामा नपाएको किसानको गुनासो छ ।. मध्य तराईका जिल्लाका धानबाली लगाउने किसानहरू तनावमा रहेको लिपनीबिर्ताका अगुवा किसान जनकराउत कुर्मी बताउँछन् । उनले किसान हुनु अभिशापजस्तै भएको बताए । “धानबालीको लागत दिन प्रतिदिन बढ्दै गएको छ, ज्याला मजदूरी गर्ने मानिस पाइँदैन, डिजेलको भाउ पनि आकाशिंदै गएको छ, अर्काेतिर सिंचाइ र मलको पनि उस्तै समस्या छ”–उनले भने ।. सरकारले अनुदानमा वितरण गर्ने डिएपी र युरिया मल पनि सहज पाउन नसक्दा भोलि बाली कस्तो होला, उत्पादन सोचे अनुरूप हुन्छ कि हुँदैन भनेर किसान चिन्तित रहेको बताएका छन् । एउटा गाउँँमा कम्तीमा पाँच सय बोरा मल आवश्यक हुनेमा मुश्किलले सय बोरा मल पाइरहेको बताइएको छ । कृषि सामग्री कम्पनी लिमिटेड र साल्ट ट्रेडिङले वितरण गर्ने मलमा पनि सहकारीका सञ्चालकहरूले आसेपासे व्यक्तिलाई मात्र मल वितरण गरिरहेको बुझिएको छ । मलकै हाहाकार भएको भन्दै चार दिन अघि वीरगंजका मेयर राजेशमान सिंह र दर्जनौं किसानले वीरगंजबाट बाहिर गइरहेको चारवटा ट्रक नियन्त्रणमा लिएर मल ढुवानी बन्द पारेका थिए । त्यसपछि कृषि सामग्री कम्पनीका प्रमुख चन्द चौलागाईले मलको परिमाणमा वृद्धि गर्ने बताए । अहिले वीरगंजको ३२ वटा वडामा २ सय बोराको दरले ६४ सय बोरा युरिया मल विभिन्न साहकारीमार्फत वितरण गर्ने सहमति भएको थियो । नेपालमा बर्सेनि सात लाख टन मल आवश्यक रहेकोमा नेपाल सरकारले अढाई लाख टन मात्र हरेक वर्ष खरीद गर्दा समस्या हुने गरेको अधिकारीहरूको भनाइ छ ।",https://eprateekdaily.com/2022/08/19/39068
"नारायणीमा छैनन् न्यूरो र मूत्ररोग चिकित्सक, निजी अस्पताल जाँदै बिरामी",प्रमुख समाचार,प्रतीक दैनिक,"भदौ ४, २०७९",परवानीपुर,"मोफसलकै सबैभन्दा पुरानो अस्पताल भनेर चिनिने नारायणी अस्पताल वीरगंजमा सरकारको उदासीनताका कारण न्यूरो र मूत्ररोग विशेषज्ञ डाक्टरहरूको अभाव हुँदै आएको छ ।. मध्य तराईको पर्सा, बारा, रौतहट, सर्लाही र बिहार राज्यका बिरामीहरू उपचारको लागि आउने नारायणी अस्पतालमा विगत लामो समयदेखि न्यूरो सर्जन, मूत्ररोग विशेषज्ञ (युरोलोजिस्ट) चिकित्सकको दरबन्दी भए तापनि नेपाल सरकारको स्वास्थ्य मन्त्रालयले चिकित्सक नपठाउँदा वीरगंजको सरकारी अस्पतालमा न्यूरो र युरोलोजिस्टको अभाव खड्किएको हो ।. बिरामीको चाप अत्यधिक भए तापनि सम्बन्धित विभागका डाक्टर नहुँदा नारायणीमा आउने न्यूरो र युरोलोजिस्टका बिरामीहरू अन्य निजी अस्पतालमा जान बाध्य छन् ।. सरकारी अस्पतालमा पर्याप्त मात्रामा चिकित्सक नपठाउँदा सरकारी अस्पतालको आम्दानी कमी हुन्छ भने निजी अस्पतालहरू मालामाल भइरहेको अवस्था रहेको नारायणी अस्प्तालका कर्मचारीहरूले बताएका छन् । पछिल्लो समयमा मधेस प्रदेशको विभिन्न जिल्लामा सवारी दुर्घटना हुँदा न्यूरो उपचारको लागि बिरामीहरू वीरगंजको निजी न्यूरो अस्पताल तथा मूत्ररोगसम्बन्धी समस्या लिएर चितवन र काठमाडौंसम्म धाउने गरेका छन् ।. यसरी यस भेगको जनताले उपचारमा सहज पहुँच नपाएको र यो दुईटा विभागको उपचारको लागि वीरगंजभन्दा बाहरको अस्पतालमा लाखौं खर्च गर्नुपरेको बताएका छन् ।. यस विषयमा नारायणी अस्प्ताल वीरगंजका प्रवक्ता डा उदयनारायण सिंहसँग बुझ्दा उनले नारायणी अस्पताल मधेस प्रदेशकै नमूना अस्पताल हो । दरबन्दी हुँदा पनि चिकित्सक नियुक्त गर्न नसक्नु र चिकित्सक नपठाउनु दुःखद कुरा भएको बताए ।. यस विषयमा अस्पताल प्रशासनले स्वास्थ्य विभागमा पटकपटक ताकेता गर्दा पनि नारायणी अस्पतालको माग सुनुवाई नभएको बतायो ।",https://eprateekdaily.com/2022/08/20/39097
निर्माण सम्पन्न नहुँदै तिलावे पुलको उद्घाटन,प्रमुख समाचार,प्रतीक दैनिक,"साउन २८, २०७९",वीरगंज,"हुलाकी राजमार्ग अन्तर्गत वीरगंज–ठोरी खण्डमा पर्ने तिलावे नदीमा अधूरो पुलको शनिवार उद्घाटन भएको छ ।. भौतिक पूर्वाधार तथा यातायातमन्त्री मोहम्मद इस्तियाक राइनले आज बिहान पुल उद्घाटन गरे ।. सडक विभागका महानिर्देशक अर्जुनजंग थापाको अध्यक्षतामा भएको उद्घाटन कार्यक्रममा वन तथा वातावरणमन्त्री प्रदीप यादव, निलम्बित सांसद हरिनारायण रौनियार, प्रदेशसभा सदस्य करिमा बेगम, जन्नत अन्सारी, वीरगंज महानगरपालिकाका प्रमुख राजेशमान सिंह, जनता समाजवादी पार्टी नेपाल पर्साका अध्यक्ष रामनरेश यादवलगायतको सहभागिता थियो ।. सात करोड ७१ लाखको बजेटमा १०० मिटर लामो र ७ मिटर चौडा पुल निर्माण भएको हो । ठेकेदार कम्पनीले ५ करोड ३१ लाख भुक्तानीसमेत पाइसकेको छ । पुल ३ वर्षमा निर्माण सक्नेगरी २०७२ सालमा ठेक्का लागेको थियो । पप्पु/लुम्बिनी जेभीले पुल निर्माण ठेक्का सकार गरे पनि पछि पप्पुले हात तानेको थियो ।. तीन वर्षमा सम्पन्न गर्नुपर्ने काममा सात वर्ष लागेको छ । पुलको काम सम्पन्न भए एप्रोच सडक तथा नदी नियन्त्रणको काम भने अधूरो छ ।. पुरानो तिलावे पुल साँघुरो भएको कारण अधूरै भए पनि नयाँ पुल सञ्चालनमा ल्याइएको छ । हुलाकी राजमार्ग निर्देशनालय कार्यालय वीरगंजका सूचना अधिकारी दुर्गा मण्डलले मन्त्रालयको निर्देशन अनुसार पुल उद्घाटनको कार्यक्रम बनेको बताए ।. साँघुरो पुलबाट राहत. पुल सञ्चालनमा आउनुअघि पुरानो र साँघुरो पुलबाट सवारीका साधन आउजाउ हुने गरेको थियो । साँघुरो पुलबाट दैनिक सयौं सवारी साधन आउजाउ हुँदा पुलमै घण्टौं ट्राफिक जाम हुँदै आएकोमा अब सो समस्याबाट मुक्ति मिलेको छ ।. अधूरो काम चाँडै शुरू गरिने. सम्पर्क सडक र नदी तटबन्धनको कार्य बर्खा सकिएलगत्तै शुरू हुने आयोजनाले जनाएको छ । अहिले सम्पर्क सडक बनाउँदा भर्खर हालेको माटो भासिने र नदीमा पानी बढी भएकोले तटबन्धन गर्न नमिल्ने बताइएको छ ।. किन भयो ढिलाइ ?. २०७२ जेठ २५ गते पुल निर्माणको सम्झौता भएकोमा आयोजनाले नक्शा स्वीकृति गर्नै तीन वर्ष समय लगाएको थियो । तीन वर्षमा पुल निर्माण गरिसक्ने सम्झौता थियो । २०७५ मा काम शुरू भएको थियो । पुल निर्माणका लागि साबिक पुलबाट आवागमन बन्द गर्नुपर्नेमा डाइभर्सन निर्माणमा पनि ढिलाइ भएको थियो ।. आयोजनाले २०७५ फागुन २३ मात्रै डाइभर्सन निर्माणको कार्यादेश दियो । यो परियोजना ढिला भएपछि चारपटक म्याद थप भएको र दुई दिन अघि ८० प्रतिशत काम सम्पन्न भएको सूचना अधिकारी मण्डलले जानकारी गराएका थिए ।",https://eprateekdaily.com/2022/08/13/38846
रोजगारदाता र श्रमिकबीच नौ बुँदे साझा निष्कर्ष,प्रमुख समाचार,प्रतीक दैनिक,"साउन ३१, २०७९",वीरगंज,"रोजगारदाता र श्रमिक प्रतिनिधिबीच मङ्गलवार वीरगंजमा अन्तत्र्रिmया भएको छ ।. संयुक्त ट्रेड युनियन समन्वय केन्द्र, प्रदेश समन्वय समिति, मधेस प्रदेशले आयोजना गरेको अन्तत्र्रिmयामा श्रमिक प्रतिनिधिहरूले उद्योग तथा श्रमिक दुवैको हितका लागि इमानदार प्रयास हुनुपर्नेमा जोड दिएका छन् । श्रमिकले आफ्नो समस्या मात्रै दर्शाउन नहुने भन्दै उद्योग नरहे श्रमिक पनि नरहने प्रतिनिधिहरूले बताए । उनीहरूले श्रम ऐन संशोधन गर्नुपर्नेमा जोड दिए ।. श्रमिक प्रतिनिधिहरूले देशभरिका उद्योगहरूमा स्थानीय श्रमिकलाई प्राथमिकता दिनुपर्ने माग गरे । औद्योगिक कोरिडोरमा श्रमिक अस्पताल, श्रमिक विद्यालय र सुरक्षित औद्योगिक क्षेत्र स्थापना गर्नुपर्ने माग गरे ।. उद्योग वाणिज्य सङ्घ, मधेस प्रदेशका अध्यक्ष गणेश लाठले श्रमिकका सन्तति श्रमिक नै हुने बाध्यता देशमा कायम नै रहेको बताए । उनले औद्योगिक क्षेत्रमा काम गर्ने वातावरण फितलो रहेको कारण यहाँका नागरिकले भोग्नुपरिरहेको आर्थिक, सामाजिक तथा व्यक्तिगत समस्याका कारण श्रमिकहरू विदेशिने गरेको बताए ।. अध्यक्ष लाठले श्रमिकको अवस्था सुधारका लागि विभिन्न सरकारी, गैरसरकारी सङ्घसंस्थाहरूले सीपमूलक, रोजगारमूलक तालीम गराउने भन्दै अर्बाैं रुपियाँ बर्सेनि खर्च गरे तापनि सफल नभएको बताए । श्रमिकलाई सुरक्षा कोषको व्यवस्था सरकारले नगरेसम्म विवाद भइरहने उनले बताए ।. छलफलमा दुवै पक्षले नौ बुँदे साझा निष्कर्ष जारी गरेको संयुक्त ट्रेड युनियन समन्वय केन्द्र, मधेस प्रदेशका अध्यक्ष एवं पेशागत महासङ्घका अध्यक्ष प्रेमकुमार खनालले बताए ।. बैठकमा श्रम ऐन २०७४ मा भएको व्यवस्था अन्तर्गतका प्रावधानहरूमा न्यूनतम पारिश्रमिक लागू गर्ने, सामाजिक सुरक्षा ऐन अनुसार सबै उद्योग–व्यवसाय क्षेत्रमा सामाजिक सुरक्षा, व्यवसायजन्य स्वास्थ्य र सुरक्षा मापदण्ड लागू गर्ने, उद्योग व्यवसायमा हरेक वर्ष श्रम ऐन अनुसारको श्रम अडिट गराउने, श्रम क्षेत्रको समग्र व्यवस्थापनका लागि प्रदेशस्तरमा श्रम सल्लाहकार समिति गठन, राष्ट्रिय श्रम आयोग गठनलगायतका प्रक्रिया यथाशीघ्र पूरा गराउन सरकारलाई ध्यानाकर्षण गराउने सहमति भएको उद्योगी मनोजकुमार दासले जानकारी दिए ।. अन्तत्र्रिmयामा केन्द्रका इन्द्रदेव मिश्र, पल्टन ठाकुर, वीरगंज उद्योग वाणिज्य सङ्घका उपाध्यक्ष हरि गौतम, अनिल अग्रवाल, कमलेश झा, गीता भण्डारी, पेशागत महासङ्घ पर्साका सचिव मनोजकुमार साह, पेशागत महासङ्घ पसार्का अध्यक्ष सुबेदार यादव, नेपाल कारखाना श्रमिक सङ्घका अध्यक्ष अमृतलाल जोशीलगायतको सहभागिता थियो ।",https://eprateekdaily.com/2022/08/16/38966
"एक सातामा साढे सात हजार मेट्रिक टन मल आयो, वितरणको तयारी",प्रमुख समाचार,प्रतीक दैनिक,"साउन २५, २०७९",वीरगंज,"कृषि सामग्री कम्पनी, वीरगंजले साउन २६ गतेदेखि मल वितरण गर्ने भएको छ ।. सरकारले ओमानबाट आयात गरेको ३० हजार मेट्रिक टन रासायनिक मलमध्ये साउन १९ गतेदेखि एक साता अवधिमा साढे सात हजार मेट्रिक टन मल वीरगंजस्थित सुक्खा बन्दरगाह भन्सारमा आएर कम्पनीको गोदाममा भण्डार भइसकेको छ ।. भण्डार गरिएको मलको नमूना परीक्षण भएर आइसकेको र भोलि बिहीवारदेखि वितरण हुने बताइएको छ ।. सरकारले ओमानबाट ३० हजार मेट्रिक टन मल आयातको लागि स्वीस सिङ्गापुर ओभरसिज इन्टरप्राइजेजलाई ग्लोबल टेन्डरमार्फत आयात इजाजत प्रदान गरेको थियो ।. साउन १९ गते दुई हजार ५०० मेट्रिक टन अर्थात् ५० हजार बोरा मल वीरगंज आएको थियो भने साउन २१ र २३ गते थप पाँच हजार मेट्रिक टन मल वीरगंज आइपुगेको कृषि सामग्री कम्पनी, वीरगंजले जनाएको छ ।. पहिलो लटमा आएको मल परीक्षणका लागि पठाइएको र रिपोर्ट आइपुगेको र भोलि साउन २६ गतेदेखि वितरण हुने बताइएको छ ।. ओमानबाट आउने ३० हजार मेट्रिक टन मलमध्ये २२ हजार ५०० मेट्रिक टन वीरगंजस्थित सुक्खा बन्दरगाहमा र साढे सात हजार मेट्रिक टन मल विराटनगरस्थित सुक्खा बन्दरगाहमा आउने तालिका छ । वीरगंज कार्यालयबाट मधेस प्रदेश, वाग्मती र गण्डकी प्रदेशका १६ वटा जिल्लामा मल वितरण हुने बताइएको छ ।",https://eprateekdaily.com/2022/08/10/38748
प्रमुख र उपप्रमुखको कार्यकक्षमा बहुमत कार्यपालिका सदस्यद्वारा तालाबन्दी,प्रमुख समाचार,प्रतीक दैनिक,"साउन २३, २०७९",निजगढ,"निजगढ नगरपालिकाका प्रमुख सुरथ पुरी र उपप्रमुख सोममाया थिड्ढो कार्यकक्षमा सोमवार बहुमत नगर कार्यपालिका वडाध्यक्ष एवं वडासदस्यहरूले अनिश्चितकालीन तालाबन्दी गरेका छन् । तर तालाबन्दीको समयमा नगरप्रमुख पुरी र उपप्रमुख थिङ् भने कार्यालयमा थिएनन् ।. एक सातादेखि निम्तिएको समस्यालाई समाधान गर्न मन्त्रालयले बेवास्ता र नगरप्रमुख पुरीले आफ्नै जिकिर र अडान कायम राखेपछि परिस्थिति जटिल बन्दै गएको हो । नगरप्रमुख पुरीले प्रमुख प्रशासकीय अधिकृत सुमनकुमार कार्कीलाई कार्यालयमा प्रवेश रोक र हाजिरी नगराउने अडान राखी एक सातादेखि उनको कार्यकक्षमा तालाबन्दी गरेपछि बहुमत नगर कार्यपालिका सदस्यहरूले पनि नगरप्रमुख र उपप्रमुखको कार्यकक्षमा आज जवाफी तालाबन्दी गरेका हुन् ।. गत साउन १७ गते बहुमत नगर कार्यपालिका सदस्यहरूले समस्यालाई सुल्झाउन मन्त्रालयले बहाली गरी पठाएको प्रमुख प्रशासकीय अधिकृत कार्कीलाई शान्त र भयरहित वातावरणमा हाजिरी गराइ दैनिक कामकाजमा अवरोध नगरी सहज अवस्थाको सिर्जना गर्न आग्रह गर्दै ध्यानाकषर्ण पत्र नगरप्रमुख पुरीलाई बुझाए पनि सो समस्याको निकासका लागि कुनै छलफल तथा समन्वयसमेत नगरी सिङ्गो नगरपालिकाका महŒवपूर्ण कामहरू सुचारु नगरी झनै समस्याग्रस्ततर्फ अघि बढिरहेको भन्दै आफूहरूले नगरप्रमुख र उपप्रमुखको कार्यकक्षमा यस गतिरोधले निकास नपाउन्जेलसम्म अनिश्चितकालीन तालाबन्दी गर्न बाध्य भएको बहुमत नगर कार्यपालिका सदस्यहरूका नेतृत्वकर्ता एवं निजगढ नपा–१३ अध्यक्ष सूर्य घलानले बताए ।. मन्त्रालयले बहाली गरी पठाएका कर्मचारी जो कोही भएपनि अहिले हाजिरी गराइ दैनिक कामकाजमा अघि बढाउँदै उनको सरुवाका लागि मन्त्रालयमा जोडबल गर्दा हुन्थ्यो । तर नगरप्रमुखले जिद्दी र हठ गरिरहेकाले आफूहरू नगरप्रमुख र उपप्रमुखविरुद्ध तालाबन्दी गर्न बाध्य हुनुपरेको बहुमत कार्यपालिका सदस्यहरूको भनाइ छ । नगरप्रमुखले आफ्नो क्षेत्राधिकार नाघी प्रमुख प्रशासकीय अधिकृतको कार्यकक्षमा जडान गरिएको इलेक्ट्रोनिक्स बायोमेट्रिक दैनिक हाजिरी यन्त्र झिक्न लगाइ कर्मचारीहरूलाई दैनिक हाजिरी गर्नसमेत वञ्चित गराउनु दुःखद भएको वडाध्यक्षहरू सुर्वण लामा, रामचन्द्र कटुवाल, मङ्गल लोप्चनलगायत बहुमत वडाध्यक्षहरूले बताए ।. “सबैको आआफ्नो क्षेत्राधिकार हुन्छ । तर नगरप्रमुखको यस्तो गलत रवैयाको घोर भत्र्सना गर्दछौं,” बहुमत वडाध्यक्ष तथा सदस्यहरूले भने ।. कर्मचारी सरुवामा मन्त्रालयमाथि राजनीतिक दबाब बढेपछि यसको प्रत्यक्ष असर निजगढ नगरपालिकामा पनि परेको सङ्घीय मामिला तथा सामान्य प्रशासन मन्त्रालयको एक स्रोतले जनाएको छ ।. “यस्तो बेला माथिल्लो राजनीतिक दबाब झेल्न नसक्दा कर्मचारी सरुवामा मन्त्रालयलाई यस्तै–यस्तै समस्या र विवाद झेल्नुको अर्को उपाय नहुने बताउँदै यो नयाँ रोग नभई पुरानै रोग बल्झिएको हो,” स्रोतले भन्यो ।. मन्त्रालयले बारा जिल्लाको निजगढ नगरपालिकाको कार्यालयमा कार्यरत प्रमुख प्रशासकीय अधिकृत कार्कीलाई जिल्लाकै पचरौता नगरपालिकामा सरुवा गरेको थियो भने निजगढ नगरपालिकामा मकवानपुर जिल्लाको थाहा नगरपालिकाका प्रमुख प्रशासकीय अधिकृतमा कार्यरत उपसचिव हरिलाल पुरीलाई सरुवा गरेको थियो ।. यता नेकपा एमालेबाट निर्वाचित जनप्रतिनिधिहरूले निजगढ नपामैं कार्की पटक–पटक सरुवा भइरहनु र भइरहन खोज्नुको कारण भने खोजको विषय भएको बताए । “मन्त्रालयद्वारा प्राकृतिकरूपमा गरिएको सरुवालाई अप्राकृतिकरूपमा मन्त्रालयले नै एक साता पनि नबित्दै किन बहाली गरिदियो ? मन्त्रालयको गम्भीर त्रुटि छ । मन्त्रालयले नै सच्याउनुपर्छ,” नगरप्रमुख पुरी भन्छन् ।. समस्या समाधानका लागि निजगढ पालिकाले मन्त्रालयलाई जानकारी गराइ आवश्यक कार्य अघि बढाइसकेको नगरप्रमुख पुरीले बताए ।. निजगढ नगरपालिकामा हाजिर भएका उपसचिव हरिलाल पुरीलाई यही साउन १५ गते मन्त्रालयमा फिर्ता बोलाइ सुमनकुमार कार्कीलाई प्रमुख प्रशासकीय अधिकृतमा पुनर्बहाली गरी निजगढ नपामा पठाइएको थियो ।. एक सातादेखिको यस्तो गतिविधिले निजगढ नगरपालिकाका अधिकांश कर्मचारीको मनोबल घटेको छ ।. सङ्घीय मामिला तथा सामान्य प्रशासन मन्त्रालयले २०७९/४/११ गते सचिवस्तरको निर्णयलाई उल्टाउँदै साउन १५ गते कार्कीलाई पुनर्बहाली गरेको थियो । तालाबन्दी गर्नुपर्ने कारणसहितको पत्र नगरप्रमुख र उपप्रमुखको कार्यकक्षको ढोकामा टाँस गरी लेखा अधिकृत शिवप्रसाद देवकोटालाई पनि पत्र बुझाइएको छ ।",https://eprateekdaily.com/2022/08/08/38681
मैत्री–सूत्र बन्धन कार्यक्रम सम्पन्न,प्रमुख समाचार,प्रतीक दैनिक,"साउन २७, २०७९",रक्सौल,"नेपाल–भारत सहयोग मञ्चको आयोजनामा शुक्रवार शङ्कराचार्य गेटमा मैत्री–सूत्र बन्धन कार्यक्रम सम्पन्न भएको छ ।. कार्यक्रमका अध्यक्ष नेपाल–भारत सहयोग मञ्चका अध्यक्ष अशोककुमार बैदले यो वर्ष नेपाल–भारत सहयोग मञ्चको रजत महोत्सव भएकोले विभिन्न कार्यक्रम गरी मनाउँदै आएको बताए । उनले दुई देशबीचको सम्बन्ध पूर्वजको साक्षीको विरासत भएको र यो विश्वको लागि उदाहरणीय रहेको बताए ।. अध्यक्ष्F वैधले नेपाल–भारत सम्बन्ध गङ्गा नदी जस्तै पवित्र भएको र दुई देशबीचको सम्बन्धले दुनियाँभरिमा राम्रो सन्देश पुगेको बताए ।. कार्यक्रममा बिहारकी उपमुख्यमन्त्री रेणु देवी, सांसद सञ्जय जयसवाल, वीरगंज महानगरका प्रमुख राजेशमान सिंह, नेपाली काङ्ग्रेसका केन्द्रीय सदस्य अजय चौरसिया, प्राडा अनिल सिन्हा, वीरगंजस्थित भारतीय महावाणिज्य दूतावासका महावाणिज्यदूत नितेश कुमारलगायतले मन्तव्य व्यक्त गरेका थिए ।",https://eprateekdaily.com/2022/08/12/38814
२५ सय मेट्रिक टन युरिया मल आइपुग्यो,प्रमुख समाचार,प्रतीक दैनिक,"साउन १९, २०७९",वीरगंज,"ओमानबाट खरीद गरिएको ३० हजार मेट्रिक टन युरियामध्ये पहिलो खेपमा २५ सय मेट्रिक टन मल बिहीवार वीरगंज आइपुगेको छ ।. सरकारले ओमान सरकारसँग ३० हजार मेट्रिक टन युरिया खरीद गर्ने सम्झौताअनुरूप पहिलो खेपमा २५ सय मेट्रिक टन मल आइपुगेको कृषि सामग्री कम्पनी लि., प्रादेशिक कार्यालय, वीरगंजले जनाएको छ ।. कोलकाताबाट श्रीसिया सुक्खा बन्दरगाह, वीरगंजमा बिहीवार मल आइपुगेको र थप अर्को खेप २५ सय मेट्रिक टन डेढ साताभित्र वीरगंज आइपुग्ने बताइएको छ । ३० हजार मेट्रिक टन मलमध्ये २२ हजार ५०० मेट्रिक टन सुक्खा बन्दरगाहमा आउने र बाँकी सात हजार ५०० मेट्रिक टन विराटनगर नाकाबाट भित्रिने बताइएको छ ।. आज आइपुगेको मलको गुणस्तर परीक्षणको लागि काठमाडौं प्रयोगशालामा पठाइएको र चार दिनपछि रिपोर्ट आउने कृषि सामग्री कम्पनी लि. प्रादेशिक कार्यालय, वीरगंजका प्रमुख चन्द्र चौलागाईंले बताए । कम्पनीको प्रादेशिक कार्यालयमार्फत मधेस प्रदेशका आठ जिल्लासहित वाग्मती प्रदेशका काठमाडौं, काभ्रे, धादिङ, मकवानपुर, सिन्धुली, चितवन, गण्डकी प्रदेशका तनहुँ, पर्वतलगायत १६ जिल्लामा मलको आपूर्ति गर्दै आएको छ ।. अहिले आएको मल साउनको पहिलो सातामा आइपुग्ने कम्पनीले जनाए पनि आउन ढिलो भएको हो । अहिले पर्सेली किसानहरूले धान रोपाइँ सकेर गोडमेलसमेत गरिसकेका छन् ।",https://eprateekdaily.com/2022/08/04/38529
पर्सामा धानको उत्पादन कम हुने,प्रमुख समाचार,प्रतीक दैनिक,"साउन १७, २०७९",वीरगंज,"पर्सा जिल्लामा यस वर्ष धान उत्पादनमा कमी आउने कृषि ज्ञान केन्द्र, पर्साले जनाएको छ ।. लामो खडेरी र मल समयमा उपलब्ध हुन नसक्दा यस वर्ष धान उत्पादनमा कमी आउने कृषि ज्ञान केन्द्रका बाली विकास अधिकृत सुरेशप्रसाद चौरसियाले बताए ।. लामो समयसम्म पानी नपरेर किसानहरूले असारको अन्तिमसम्म धान रोप्न नपाएका कारण सो अवधिमा पर्सा जिल्लामा ३५ देखि ४० प्रतिशत मात्र धान रोपाइँ भएको उनले बताए । बाली विकास अधिकृत चौरसियाले साउनको सुरुआतदेखि पानी पर्न थालेपछि अहिले ९५ प्रतिशतभन्दा बढी धान रोपाइँ कार्य सम्पन्न भएको बताएका छन् ।. यसपटक चैते धान तीन हजार ५५० हेक्टरमा लगाइएको र १९ हजार ५२५ मेट्रिक टन उत्पादन भएको उनले बताए । फागुन अन्तिम र चैतमा धान लगाएर जेठको अन्तिमसम्म चैते धान भिœयाइन्छ । चैते धान खेती गर्नेहरूले पनि असारमा अगहनी धान खेती गर्न भ्याएको र गत वर्षकै तुलनामा यसपटक पनि अगहनी धान खेती आठ हजार ५६० हेक्टरमा लगाइएको उनले बताए । उनले यस वर्ष चैते धानको उत्पादनमा कमी आएको बताए । ठोरी गापामा चैते धानमा कीरा लागेका कारण उत्पादनमा कमी आएको उनले बताए । बाली विकास अधिकृत चौरसियाले यस वर्ष मकैखेती चार हजार ६० हेक्टरमा भयो भने कोदो ३६ हेक्टर, मास तथा मुङ ६२ हेक्टर र बदाम १० हेक्टरमा लगाइएको बताए ।",https://eprateekdaily.com/2022/08/02/38450
भारतबाट गहुँ आयात बन्द भएपछि वीरगंज कोरिडोरका उद्योग प्रभावित,प्रमुख समाचार,प्रतीक दैनिक,"साउन १४, २०७९",वीरगंज,"भारतबाट गहुँ आयात हुन रोकिएपछि वीरगंज–पथलैया औद्योगिक कोरिडोरका पीठो/मैदा उद्योगहरू प्रभावित भएका छन् ।. वीरगंज–पथलैया औद्योगिक कोरिडोरमा आधा दर्जन पीठो/मैदा उद्योग रहेका छन् । जसमध्ये मनोज अग्रवालको श्रीराम मैदा मिल पारिवारिक विवादले करीब पाँच वर्षदेखि बन्द छ । बाँकी पाँचवटा उद्योग सञ्चालनमा छन् ।. रूँगटा समूहको चैनपुरमा रहेको ओम फ्लोर मिल, परवानीपुरमा रहेको चावोसती मैदा मिल, परवानीपुरमैं केडिया घरानाको वीरगंज खाद्य उद्योग, राजेश अग्रवाल सञ्चालक रहेको छातापिपराको एमडिएच र मुकेश अग्रवालको नितनपुरमा रहेको मैदा मिल गरी पाँचवटा उद्योग सञ्चालनमा छन् ।. वीरगंजका खाद्यान्न व्यवसायी सुरेश रूँगटाका अनुसार नेपाल सरकारसँग गहुँको वार्षिक उत्पादन तथा खपतको तथ्याङ्क नरहेकोले जायज नीति निर्माणमा पहल हुन नसकेको बताए । उनले वाणिज्य तथा आपूर्ति मन्त्रालयमा वीरगंजका व्यवसायीहरूको टोली डेलिगेशन जाँदा मन्त्रालय तथा विभागका अधिकारीहरूले नेपालमा गहुँको वार्षिक उत्पादन २७ लाख टन हुने गरेको आफूहरूलाई जानकारी गराएको बताए । त्यति बेला मन्त्रालयका अधिकारीहरूले नेपालबाट गहँु भारत वा तेस्रो मुलुकमा निकासी गर्नुपर्छ भनेको उनले बताए । तर मैदा मिल एशोसिएशनका पदाधिकारीका अनुसार नेपालमा ठूला लगानीका देशभरिमा ३७ वटा मैदा उद्योग छन् ।. नेपाली उद्योगलाई बर्सेनि करीब १० लाख टन गहुँ चाहिन्छ । तर नेपाली किसानबाट उद्योगीले वार्षिक साढे तीन लाख टन गहुँ किन्छन् भने करीब साढे छ लाख टन गहुँ भारतबाट पैठारीहुन्थ्यो ।. गहुँ आयातमा भन्सार नाकामा भन्सार कार्यालयले कृषि सुधार दस्तुर भनेर कुल मूल्यको नौ प्रतिशत असुल्ने गर्छ । तर भारत सरकारले गत वैशाख ३० गतेदेखि गहुँ पैठारीमा रोक लगाएपछि नेपाली पीठो तथा मैदा उद्योग बन्द हुने अवस्थामा पुगेका छन् ।. विराटनगरका मैदा मिल बन्द हुन थालेका छन् भने वीरगंजका उद्योगीले पनि स्टकमा रहेको गहुँबाट आंशिकरूपमा उद्योग चलाइरहेका छन् । वीरगंज खाद्य उद्योगका सञ्चालक प्रदीप केडियाले स्टक सिद्धिएपछि उत्पादन प्रभावित हुने बताए । अहिले वीरगंजका पाँचवटा पीठो/मैदा मिलबाट दैनिक करीब डेढ सय टन पीठो र मैदा उत्पादन भइरहेको छ । पहिले दैनिक तीन सय टनभन्दा बढी उत्पादन हुन्थ्यो ।. अवैधरूपमा गहुँ भित्रिंदा पीठो/मैदाको भाउ आकाशिने. भारतबाट गहुँ आयात फुकुवा गराउन उद्योग, वाणिज्य तथा आपूर्ति मन्त्री दिलेन्द्रप्रसाद बडुले गत साउन १ गते भारत सरकारलाई पत्राचार गरेका थिए । उक्त पत्रको जवाफ भारतबाट अहिलेसम्म आएको छैन ।. भारतमैं अत्यावश्यक खाद्यान्न भण्डारमा सङ्कट आउन सक्ने भनेर भारत सरकारले गहुँ निकासीमा रोक लगाएको व्यवसायीहरूले बताएका छन् । भारतले निकासी फुकुवा गरेन भने नेपाली सबै उद्योग बन्द हुने स्थितिमा पुग्नेछन् ।. तर खुला सीमाको फाइदा उठाउँदै अवैध बाटोबाट महँगो दाममा भित्रिएको गहुँबाट केही उद्योग चल्न सक्ने व्यवसायीहरूको तर्क छ ।. “नेपालमा के आउँदैन, सबै कुरा आउँछ,” एकजना व्यवसायीले भने, “पहिले रु ३४ किलोमा भारतबाट गहुँ आउँथ्यो भने अहिले मूल्य बढेर ४४ पुगेको छ, तर ल्याउन सके आउँछ ।” रु ३४ किलोमा भन्सारबाट ल्याइएको गहुँबाट ४४–४५ रुपैयाँमा पीठो/मैदा बिक्री हुन्थ्यो भने अब ४४ मा आएपछि ५५–६० रुपैयाँ पुग्छ ।",https://eprateekdaily.com/2022/07/30/38326
"पर्सा, बारा, रौतहटका २४ स्थानीय तहले बजेट प्रस्तुत गरेनन्",प्रमुख समाचार,प्रतीक दैनिक,"साउन १८, २०७९",वीरगंज,"बारा, पर्सा, रौतहटका अधिकांश स्थानीय तहमा चालू आव २०७९/८० को लागि बजेट पास भएपनि जनप्रतिनिधिबीच भागबन्डा नमिल्दा खाता सञ्चालनमा आएको छैन ।. खाता सञ्चालनमा नआउँदा ज्येष्ठ नागरिक भत्ता र गत वर्षको दिनुपर्ने भुक्तानी पनि रोकिएको छ । जनप्रतिनिधिहरूले एकमुस्ट बजेट पास गरे पनि शीर्षक अनुसार रकम बाँडफाँड नहुँदा खाता सञ्चालनमा नआएको हो । सङ्घीय मामिला तथा सामान्य प्रशासन मन्त्रालयको सूत्रमा प्रविष्ट गरेपछि चालू आवको कारोबार शुरू भएर भुक्तानी प्रक्रिया शुरू हुन्छ ।. पर्सामा १४ वटा स्थानीय पालिकामध्ये धोबिनी र कालिकामाई गाउँपालिकामा विवादका कारण अहिलेसम्म गाउँसभासमेत भएको छैन । त्यहाँ जनप्रतिनिधिहरूले भागबन्डा बराबर हुनुपर्छ भन्ने माग राखेपछि सहमति नभएको हो । अर्कोतिर सङ्घीय मामिला तथा सामाान्य प्रशासन मन्त्रालयले बारा, पर्सा, रौतहटका २४ वटा स्थानीय तहलाई पत्राचार गरी चाँडै सूत्रमा शीर्षक अनुसार बजेट राख्न निर्देशन दिएको छ । पर्सा जिल्लाका १४ वटा पालिकामध्ये जगरनाथपुर, पोखरिया, बहुदरमाई, विन्ध्यवासिनी, सखुवाप्रसौनी, ठोरी, कालिकामाई, जीराभवानीले अहिलेसम्म वेबसाइटमा बजेट प्रविष्ट गरेको देखिंदैन ।. त्यसैगरी, बाराका १६ वटा पालिकामध्ये सातवटा पालिका जीतपुरसिमरा, महागढीमाई, सिम्रौनगढ, आदर्शकोतवाल, पचरौता, परवानीपुर, प्रसौनी गाउँपालिकाले पनि अहिलेसम्म बजेट प्रविष्ट गरेको देखिंदैन ।. त्यसैगरी, रौतहटका १८ वटा पालिकामध्ये नौवटा पालिका ईशनाथ, कटहरिया, दुर्गाभगवती, देवाहीगोनाही, फतुवाविजयपुर, बौधीमाई, माधवनारायण, मौलापुर, यमुनामाईले पनि सूत्रमा बजेट प्रविष्ट नगरेको मन्त्रालयले जनाएको छ ।. नियमतः असार महीनाभित्र गाउँसभा गरी बजेट पास गर्नुपर्ने र साउनको पहिलो हप्ताभित्र सूत्रमा बजेट प्रविष्ट गर्नुपर्ने स्थानीय सरकार सञ्चालन ऐन २०७४ मा उल्लेख छ । तर ती स्थानीय पालिकाहरूले गाउँ/नगर सभा गरी एकमुस्ट बजेट पारित गरेको र शीर्षक अनुसार बजेटमा जनप्रतिनिधिहरूबीच बाँडफाँड नमिल्दा विवाद भइरहेको जनाइएको छ ।",https://eprateekdaily.com/2022/08/03/38482
"महानगरका विद्यालय खुले, गाउँको एक सातापछि खुल्ने",प्रमुख समाचार,प्रतीक दैनिक,"साउन २२, २०७९",वीरगंज,"वीरगंज महानगरभित्रका विद्यालयहरू आज आइतवारदेखि खुलेका छन् । महानगरपालिकाले वार्षिक बिदामा कट्टा हुने गरी साउन १ देखि २० गतेसम्म गर्मी बिदा घोषणा गरेको थियो ।. २० गते शुक्रवार र भोलिपल्ट शनिवार परेकोले आइतवारदेखि विद्यालय सञ्चालनमा आएका हुन् । महानगरले अनिवार्यरूपमा यो बिदा लागू गर्न र नगर्ने विद्यालयहरूलाई कारबाई गर्ने चेतावनी दिए पनि प्रभावकारी अनुगमन नहुँदा केही संस्थागत र सामुदायिक विद्यालयहरू सञ्चालनमा थिए । सामुदायिक विद्यालयहरूले परीक्ष्Fाको बहानामा विद्यालय सञ्चालन गरे भने केही संस्थागत विद्यालयहरूले यसअघि नै गर्मी बिदा दिइएकाले सञ्चालनमा रहेको जनाए ।. प्रस, सेढवा/. अत्यधिक गर्मीको कारण बन्द रहेको पर्सा जिल्लाका १३ वटा पालिकाका विद्यालयहरू एक सातापछि खुल्ने भएका छन् ।. महानगरका विद्यालयहरू आजदेखि सञ्चालनमा आए पनि दशवटा पालिकाका सामुदायिक विद्यालय साउन २९ गते आइतवारदेखि र ठोरी, जीराभवानी र पटेर्वासुगौली गाउँपालिकाका विद्यालयहरू भदौ ५ गतेदेखि सञ्चालनमा आउने भएका छन् ।",https://eprateekdaily.com/2022/08/07/38637
मन्त्रालयको लापरवाहीले निजगढ नपामा समस्या,प्रमुख समाचार,प्रतीक दैनिक,"साउन २०, २०७९",निजगढ,"सङ्घीय मामिला तथा सामान्य प्रशासन मन्त्रालयको लापरवाहीका कारण निजगढ नगरपालिकामा पाँच दिनदेखि समस्या जटिल बन्दै गइरहेको छ ।. मन्त्रालयले साउन ११ गते सचिवस्तरको निर्णयलाई उल्टाउँदै साउन १५ गते मन्त्रालयले सुमनकुमार कार्कीलाई पुनः प्रमुख प्रशासकीय अधिकृतमा बहाली गरेपछि नगरप्रमुख सुरथ पुरीले कार्कीलाई कुनै हालतमा हाजिरी नगराउने अडानका साथ कार्यकक्षमा तालाबन्दी गरेपछि समस्या लम्बिंदै गएको हो ।. सङ्घीय मामिला तथा सामान्य प्रशासन मन्त्रालयको निर्णयले निजगढ नपामा कार्यरत कार्कीलाई पचरौता नगरपालिकामा र मकवानपुरको थाहा नगरपालिकामा कार्यरत हरिलाल पुरीलाई निजगढ नगरपालिकामा सरुवा गरिएको थियो ।. सोको पाँच दिन नपुग्दै प्रमुख प्रशासकीय अधिकृत पुरीलाई मन्त्रालय तानी निजगढ नपामा कार्कीलाई पुनर्बहाली गरेसँगै नेकपा एमालेबाट विजयी भएका जनप्रतिनिधिहरू नगरप्रमुख पुरी, उपप्रमुख सोममाया थिङलगायत नेता, कार्यकर्ताहरूले मन्त्रालयले समस्या खडा गरिदिएको भन्दै मन्त्रालयले नै यसको उचित निकास अविलम्ब निकालिदिनुपर्ने बताएका छन् ।. प्रमुख प्रशासकीय अधिकृतको कोठामा तालाबन्दीका कारण नेपाल सरकारको मापदण्ड अनुसार कर्मचारीहरूको दैनिक हाजिरी गर्न जडान गरिएको इलेक्ट्रोनिक्स बायोमेट्रिक यन्त्रमा हाजिरी गर्नबाट कर्मचारीहरू वञ्चित भएका छन् । अहिले पुरानै शैलीमा रजिस्टरमा हाजिरी गरिंदैछ । प्रमुख प्रशासकीय अधिकृतको कोठामा सिसिटिभीको लाइन छ, जसलाई नगरप्रमुख पुरीको निर्देशनमा अवरुद्ध पारिएको छ ।. हाम्रो मन्त्रालयसँगको असहमति हो । एक साता पनि नबित्दै प्रमुख प्रशासकीय अधिकृत फेरबदल गरिदिने कार्य अशोभनीय र प्राकृतिक नियमभित्र नपर्ने भएकाले अप्राकृतिकरूपमा पुनर्बहाली भएका कार्कीलाई कार्यालयमा हाजिरी गराउन नसकिने नगरप्रमुख पुरीले बताए ।. मन्त्रालयको यस्तो कार्यले स्थानीय तहमा उपसचिवहरूको सरुवामा राजनीतिक शक्ति, दाउपेच हुने गरेको स्पष्ट झल्किएको देखिन्छ ।. प्रमुख प्रशासकीय अधिकृत कार्कीले रवानापुर्जी नबुझ्दै हतारमा उपसचिव हरिलाल पुरी आउनुमा पनि राजनीतिक गन्ध प्रस्ट देखिएको राजनीतिककर्मीहरू बताउँछन् । मन्त्रालयबाट सरुवापुर्जी निजगढ नपामा आई नपुग्दै उपसचिव पुरीलाई हाजिरी गराइएको एक स्रोतले नाम उल्लेख नगर्ने शर्तमा दाबी गरेको छ । तर निमित्त प्रमुख एवं लेखा अधिकृत शिवप्रसाद देवकोटाले मन्त्रालयबाट पत्र आएकोले पुरीलाई हाजिरी गराइएको बताए ।. आफूलाई मन्त्रालयमा तानेको र कार्कीलाई बहाली गरी निजगढ नपामा पठाइएकोले नगरपालिकाको कामकाजका लागि आफू निजगढ आउन नमिल्ने उपसचिव पुरीले फोन सम्पर्कमा बताएका थिए ।. निजगढ नगरपालिकामा प्रमुख प्रशासकीय अधिकृतमा कार्की पुनर्बहाली भई आइसकेकाले हाजिरी गराइ दैनिक कामकाज अघि बढाउनुपर्ने पक्षमा स्थानीय तहको निर्वाचनमा नेपाली काङ्ग्रेस र नेकपा माओवादी केन्द्र गठबन्धनबाट निर्वाचित जनप्रतिनिधिहरूको भनाइ छ । निजगढ नपामा गठबन्धनबाट निर्वाचित भएका जनप्रतिनिधिहरूको बहुमत छ ।",https://eprateekdaily.com/2022/08/05/38572
हजारीमल धर्मशाला विवाद पुनः चुलिंदै,प्रमुख समाचार,प्रतीक दैनिक,"साउन १३, २०७९",वीरगंज,"वीरगंज महानगरपालिकामा चर्चित घटनामध्ये एक हजारीमल धर्मशालाको जग्गाको आधिकारिकताको विषयलाई लिएर पुनः विवाद शुरू भएको छ ।. दुई वर्षअघि हजारीमल धर्मशालाको पक्की भवन भत्काइएपछि विवाद साम्य भएको थियो । तर अहिले आएर सो विवाद पुनः शुरू भएको छ । आन्तरिकरूपमा विवाद समाधान नभएपछि त्यसले कानूनी रूप लिएको समाचार छ ।. हजारीमल सेवा ट्रस्टले सो जग्गामा आफ्नो आधिकारिकता रहेको भन्दै घर भत्काएर खाली जग्गामा बाउन्ड्री लगाएको थियो । तर केही दिनअगाडि नाला सफाइ गर्नको लागि महानगरले हजारीमल धर्मशालाको ताला फोडेपछि विवाद बढेको हो । ट्रस्टका पदाधिकारीहरूको चित्त नबुझेपछि उनीहरूले साउन १० गते उच्च अदालत जनकपुरको अस्थायी इजलास वीरगंजमा निवेदन दिएका थिए । निवेदनमाथि सुनवाइ गर्दै न्यायाधीश सीताराम मण्डलको इजलासले पन्ध्र दिनभित्र विपक्षीलाई आवश्यक कागजात लिएर आउन तथा हालको लागि सबै काम रोक्न आदेश गरेको छ ।. अदालतको यस्तो आदेश आएपछि सो जग्गाको गेटमा पुनः तालाबन्दी गरिएको छ । गेटमा एकजना भारतीय युवक मोटरसाइकलमा आएर तालाबन्दी गरेको घटना सार्वजनिक भएपछि महानगरले शुक्रवार पुनः गेटको ताला फोडेको छ । हजारीमल धर्मशाला विवादमा शुरूमा नेपाली काङ्ग्रेस, पर्साले चासो देखाएको थियो । पछि नेका यो घटनाबाट अलग्गियो । त्यसपछि हाल नगरप्रमुख रहेका राजेशमान सिंहले धर्मशालाको वैधानिकतामाथि प्रश्नचिह्न उठाउँदै महानगरले पहल गर्नुपर्ने र सार्वजनिकीकरण गर्नुपर्ने माग गरेका थिए । त्यतिखेर नगरप्रमुख विजय सरावगी थिए । अहिले सिंह आपैंm नगरप्रमुख छन् । तर उनले गेटको ताला फोड्र्नेबाहेक ट्रस्टलाई सार्वजनिक गर्ने सम्बन्धमा पहल गरेका छैनन् ।. हजारीमल धर्मशालाप्रतिको वीरगंजवासीको चासो. वीरगंज, आर्दशनगरस्थित हजारीमल धर्मशालालाई रक्सौल निवासी हजारीमलले बनाएका थिए । उनी त्यति बेला दानवीर व्यक्तित्वको रूपमा स्थापित थिए । उनले वीरगंज, रक्सौललगायत अन्य क्षेत्रमा योगदान दिएका थिए । तर उनका वंशजहरू अहिले आएर ट्रस्टको माध्यमबाट सो जग्गामा आफ्नो आधिकारिकता खोज्दैछन् ।. सो जग्गामा अन्य तीनजना समूहले पनि आफ्नो हकभोग रहेको दाबी गरेपनि अहिले उनीहरू सक्रिय छैनन् । अर्कोतिर हजारीमल धर्मशाला भत्काउँदा त्यसबाट निस्केका काठ, फलाम, इँटलगायत अन्य सामग्री कसले कहाँ लग्यो भन्ने पनि लेखाजोखा छैन । जिल्ला प्रशासन कार्यालय, पर्सामा ट्रस्ट दर्ता गरिएको छ तर त्यसको पुरानो कुनै तथ्याङ्क छैन । विवाद चर्केपछि कानूनविपरीत ट्रस्ट नवीकरण गरिएको छ । भारतीय नागरिकलाई ट्रस्टको सदस्य राख्न नपाउने प्रावधान रहे पनि ट्रस्टमा भारतीय नागरिक राखिएको एक पक्षको दाबी छ ।",https://eprateekdaily.com/2022/07/29/38297
धानखेतीमा किसानहरूको लगानी बढ्दो,प्रमुख समाचार,प्रतीक दैनिक,"साउन ११, २०७९",पोखरिया,"ठोरीका किसानहरू धानखेती गर्दा तीनथरीबाट मारमा परेका छन्– मल रसिंचाइको अभाव तथा महँगोमा मल खरीद । अहिले धान रोपाइँ गरिसकेका किसानहरू युरिया मलको अभाव झेल्दैछन् भने धानको बीउ रोप्न बाँकी किसानहरू सिंचाइको । अधिकांश ठोरीका किसान आकाशे पानीको भरमा धान रोपाइँ गर्छन् ।. भौगोलिक विकटताले ठोरीमा आकाशे पानीको विकल्पमा कुलोहरू मात्र छन् । भूमिगत सिंचाइ यहाँ सम्भव छैन । आकाशे पानीमा आश्रित किसानहरू अहिले रोपाइँ गर्दैछन् भने रोपाइँ गरिसकेका केही किसानहरू गोडमेल गर्दैछन् । दुवैथरीक किसानलाई मलको आवश्यकता छ । ठोरीमा मलको चरम अभाव छ । सीमापारि भिखनाठोरीबाट यसअघि साढे छ सय नेरुमा मल ल्याउँदै गरेका किसानहरूले अहिले दुई हजार तिर्नुपरेको छ ।. यसअघि युरिया मल भारतमा भने भारु २५० देखि ३०० मा बिक्री हुने गरेको थियो । त्यहाँका मल व्यापारीहरूले नेपालमा मल अभाव भएको अवसरको फाइदा उठाउँदै मलको मूल्य अचाक्ली बढाएका छन् । भिखनाठोरीमैं प्रतिबोरा युरिया मल भारु एक हजारमा बिक्री हुँदैछ । ठोरी बजारसम्म ल्याउनेहरूले दुई हजारसम्ममा बिक्री गरिरहेको स्थानीय किसान विष्णु घिमिरेले बताए । उनले महँगो मूल्यमा मल खरीद गरेर खेती गर्दा लगानी नउठ्ने भयले चिन्तित बनाएको बताए ।. भर्खरै चैते धान भिœयाएकाहरूले १८ सय रुपैयाँ प्रतिक्विन्टल बिक्री गर्नुपरेको र यो मूल्य गत वर्षभन्दा पनि कम भएको उनले बताए । ठोरी गापामा अगहनी धानको रूपमा सोना मन्सुली बढी मात्रामा रोपिन्छ । घिमिरेले सोना मन्सुली धान रोपाइँ गरेको तर त्यसको परल मूल्य पनि नउठ्ने हो कि भन्ने भयले आफू चिन्तित भएको बताए । मलको अभाव छ, सिंचाइ समयमा भएको छैन, ज्यालादारी त्यत्तिकै महँगो छ । कृषि कर्म गर्नेहरूले आर्थिक व्ययभार बढी झेल्नुपरे पनि सोअनुरूपको मूल्य नपाउँदा किसानहरू चिन्तित हुनुपरेको बताए । उनले लगानी अनुसार धानको मूल्य नपाएमा आगामी वर्षदेखि धेरैले धानखेती गर्न छाड्ने बताए ।. यसैबीच पर्सेली किसानहरूले कृषि सामग्री कम्पनी वीरगंजमा प्रदर्शन गरेका छन् । कम्पनीको गोदाममा मल आएको तर किसानलाई वितरण नगरिएको भन्दै उनीहरूले बुधवार प्रदर्शन गरेका थिए । कम्पनीको मूलगेटअगाडि किसानहरूले मलको माग गर्दै प्रदर्शन गरेका हुन् । कम्पनीले मङ्गलवार किसानहरूलाई मल वितरण गरे पनि बुधवार वितरण नगरेपछि प्रदर्शन भएको हो ।",https://eprateekdaily.com/2022/07/27/38197
प्रसौनी गापाले ल्यायो ४८ करोड ८६ लाखको बजेट,प्रमुख समाचार,प्रतीक दैनिक,"साउन २१, २०७९",वीरगंज,"बाराको प्रसौनी गापाले चालू आवको लागि ४८ करोड ८६ लाखको बजेट ल्याएको छ । गत असार १० गतेभित्र बजेट पारित गरिसक्नुपर्नेमा विवादका कारण ढिलो गरी गापाले ११औं गाउँसभा गरेको छ ।. आज प्रसौनीस्थित गापाको सभाहलमा आयोजित गाउँसभामा गापाकी उपाध्यक्ष किरण देवीले रु ४८ करोड ८६ लाखको शिक्षा, स्वास्थ्य, कृषि, भौतिक पूर्वाधार, सामाजिक विकासलगायत क्षेत्रका नीति तथा कार्यक्रम प्रस्तुत गरेकी थिइन् ।. सातवटा वडा रहेको प्रसौनी गापामा अध्यक्ष, उपाध्यक्ष र तीनवटा वडामा नेकपा एमाले विजयी भएको छ । बाँकी चारवटा वडामा गठबन्धन दलहरूले जितेका छन् । गाउँसभाको लागि पटक–पटक बैठक राख्दा गठबन्धन दलबाट निर्वाचित चारजना वडाध्यक्षले सभा बहिष्कार गर्दै आएका थिए ।. अध्यक्ष, उपाध्यक्ष तथा तीनजना वडाध्यक्षविरुद्ध लागेर गाउँसभा गर्न नदिई गाउँको विकासमा बाधक बन्न खोजेपछि अध्यक्ष विनोद जैसवालले गणपूरक सङ्ख्या पु¥याएर नियम अनुसार गाउँसभा आह्वान गरेको बताए ।. उनले चुनावमा पराजित केही पुराना जनप्रतिनिधिहरूले षड्यन्त्र गरी आफूलाई काम गर्न नदिएको आरोप लगाए । उनले जनताको काम नभएमा भोलिका दिनमा आफूहरूसँग जनताले जवाफ माग्नेसमेत चिन्ता रहेकोले जसरी पनि गापाको विकासको साझा मुद्दामा गापालाई बन्धक नबनाइ एकजुट भएर विकासमा होमिन असन्तुष्ट वडाध्यक्षहरूलाई अपील गरे ।",https://eprateekdaily.com/2022/08/06/38596
निश्शुल्क मेडिकल प्रमाणपत्रको ठेक्कामा अनियमितता शुरू,प्रमुख समाचार,प्रतीक दैनिक,"साउन १६, २०७९",परवानीपुर,"मधेस प्रदेश मातहतको यातायात व्यवस्था कार्यालय चालक अनुमतिपत्र वीरगंजमा नयाँ धन्दा शुरू भएको छ । निरोगिता प्रमाणपत्र दिएबापत अनियमितता शुरू भएको सेवाग्राहीहरूले बताएका छन् ।. निश्शुल्क निरोगिता प्रमाणपत्र उपलब्ध गराउने ठेक्का पाएका डा साहिल पटेलनजीकका व्यक्तिहरूले निरोगिता प्रमाणपत्रको फाराम खरीदबापत रु ३० हरेक सेवाग्राहीसँग असुलिरहेको प्रमाण भेटिएको छ । पहिले उक्त फाराम बाहिरका पसलहरूमा रु ५ मा पाइन्थ्यो भने फारामको ढाँचा परिवर्तन गर्दै अनियमितता शुरू गरिएको सेवाग्राहीहरूको आरोप छ ।. नयाँ फाराममा औठाको दायाँबायाँ छापसहितको कोठा सम्पादन गरी छापिएको छ । उक्त फाराम मेडिकल टीमका कर्मचारीहरूसँग मात्र छ । सेवाग्राहीले बाहिरबाट खरीद गर्न सक्दैनन् । सेवाग्राहीलाई ठग्नै यस्तो जुक्ति लगाएको बताइन्छ । निरोगिता प्रमाणपत्रको विषयमा तीन महीनाअगाडि पाइला–पाइलामा अनियमितता हुन्छ भनेर सञ्चारमाध्यममा समाचार प्रकाशमा आएपछि त्यति बेलाका डा अम्बेडकर यादव र डा रामएकबाल यादवले निरोगिता प्रमाणपत्र दिन बन्द गरेका थिए ।. त्यसपछि हालसम्म मैनुअली निरोगिता प्रमाणपत्रको सिफारिश हुँदै आएको छ । हालै सम्पन्न ठेक्का प्रक्रियामा वीरगंज वरपरका २६ जना ठेकेदारले टेन्डर भरेका थिए । जसमा सबैभन्दा कम दर अर्थात् निश्शुल्कमा मेडिकल गरिदिने भनेर बारा, बहुअरीका डा साहिल पटेलले ठेक्का पाएका थिए ।. उक्त ठेक्कामा वीरगंज, लक्ष्मणवा, पिपरा, मुर्ली, बहुअरीलगायतका दशजना व्यक्तिहरूको सहभागिता छ । मेडिकलको नाममा सिन्डीकेट गर्ने अभिप्रायले उक्त समूह सक्रिय रहेको कर्मचारी स्रोतले बताएको छ ।. मेडिकलको नाममा अनियमितताबाट उठेको रकम ती दशजना व्यक्तिले भागबन्डा गर्ने आन्तरिक सहमति गरेको बताइन्छ ।. यस विषयमा टेन्डर पाएका डा पटेलले आफूले पैसा नलिएको र आफू मातहतका कर्मचारीले रक्त समूह छुट्टयाएबापत रकम लिएको हुन सक्ने बताए ।. त्यसैगरी, यातायात व्यवस्था चालक अनुमतिपत्र कार्यालय, वीरगंजका प्रमुख सुशील साहले मेडिकलको नाममा अनियमितता गरेको पाइए ठेक्का खारेज गर्ने प्रतिक्रिया दिए । साथै उनले यस विषयमा छानबीन गर्ने पनि बताए ।",https://eprateekdaily.com/2022/08/01/38413
बाइसवटा आयोग बनिसक्दा पनि पर्साका एकजनाले पनि जमीन पाएन,प्रमुख समाचार,प्रतीक दैनिक,"साउन १५, २०७९",वीरगंज,"पर्सा जिल्लामा यसपटक पनि राष्ट्रिय भूमि आयोगले भूमिहीनहरूलाई जग्गा वितरण गर्ने कार्यमा तदारूकता देखाएको छ ।. पर्सा जिल्लामा अहिलेसम्म भूमिहीनका लागि गठन भएको तत्कालीन सुकुमबासी समस्या समाधान आयोग र हालको राष्ट्रिय भूमि आयोगले एकजनालाई पनि जग्गा वितरण गर्न सकेका छैनन् । २०४८ सालदेखि अहिलेसम्म २२ वटा आयोग बनिसकेका छन् । देशभरिमा आयोगले थुप्रै भूमिहीनलाई जग्गा पनि वितरण गरेको तथ्याङ्क छ । तर पर्सामा अहिलेसम्म एकजना भूमिहीन जग्गा पाएका छैनन् । यसअघि सुकुमबासी समस्या समाधान आयोगले भूमिहीनहरूको तथ्याङ्क सङ्कलन गरी जग्गा वितरणको घोषणा गरेको थियो । तर त्यो घोषणामा मात्र सीमित रह्यो ।. भूमिसुधार तथा मालपोत कार्यालय, पर्सामा भूमिहीनहरूलाई जग्गा वितरण गरिएको कुनै तथ्याङ्क छैन । आयोगले भूमिहीनहरूलाई वितरण गरेका जग्गाहरूको लालपुर्जा उनीहरूसँग भएपनि त्यसको तथ्याङ्क मालपोत कार्यालयमा छैन । भूमिहीनहरूको श्रेस्ता कायम नगरेर लालपुर्जा मात्र वितरण गरी वाहवाही कमाउने काम गरिएको छ । हालको राष्ट्रिय भूमि आयोगका सदस्य–सचिव नापी कार्यालय, पर्साका प्रमुख नारायण श्रेष्ठले अहिलेसम्म २२ वटा आयोग बनिसक्दा पर्सा जिल्लामा एकजना भूमिहीनलाई पनि जग्गा उपलब्ध नगराइएको बताए । उनले अहिलेको आयोगले चौधवटा पालिकामध्ये सातवटा पालिकासँग सहकार्य गरेको र अन्यसँग पनि सहकार्य गर्दै यो कामलाई दु्रतगतिमा समाधान गर्नेतर्फ पहल गरिरहेको बताए । श्रेष्ठले पुराना र नयाँ भूमिहीनहरूको तथ्याङ्क सङ्कलन गर्ने काम भइरहेको र सोपछि जग्गा वितरण गरिने बताए । उनले एकजना भूमिहीनलाई १३० वर्गमिटर जग्गा उपलब्ध गराउने नीति रहेको बताए । अहिलेको प्रविधि अनुसार फाराम भर्दा भूमिहीन र भूमि भएका व्यक्तिहरूको पहिचान गर्न सक्ने भएकोले फाराम भर्नेहरू भूमिहीन हो कि होइनन् भन्ने यकीन गर्न सकिने बताए । उनले तोकिएको जग्गाभन्दा बढी मागदाबी गर्नेहरूको हकमा मालपोतको मूल्याङ्कन बमोजिम आठ प्रतिशत कममा भूमिहीनहरूलाई जग्गा उपलब्ध गराउन सकिने तर सम्पन्नहरूले भूमिहीन बनेर फाराम भरी जग्गा माग गरेको खण्डमा उनीहरूबाट मालपोतको मूल्याङ्कनमा शतप्रतिशत थप गर्ने व्यवस्था रहेको प्रस्ट्याए ।. आयोगका सदस्य सुरेन्द्र सिंहले पर्सा जिल्लाको यसअघिका कुनै पनि तथ्याङ्क फेला नपरेको बताए । उनले यसअघिका आयोगले गरेका कामहरूको दर्ता चलानीलगायत कुनै पनि तथ्याङ्कहरू वर्तमान आयोगमा नरहेको प्रस्ट्याए । त्यसैले पुराना आयोगले के कस्तो कार्य ग¥यो भन्ने कुराको लेखाजोखा नरहेको उनले बताए । उनले पनि अहिलेसम्म पर्सा जिल्लामा एकजना भूमिहीनलाई पनि जग्गा उपलब्ध गराउन नसकेको स्वीकारे । अहिलेको आयोगले चौधवटै पालिकासँग सम्बन्ध बनाएर भूमिहीनहरूलाई जग्गा प्रदान गर्ने कार्यमा चासो राखेको दाबी गरे ।. पालिकास्तरमा यसका लागि सहजीकरण समिति गठन गरिएको र वीरगंज महानगरपालिका, बहुदरमाई र पर्सागढी नगरपालिका, ठोरी गाउँपालिकालगायतमा लगत सङ्कलन, सेवा केन्द्र स्थापना गरिएको सदस्य सिंहले बताए । सरकारले गत भदौमा राष्ट्रिय भूमि आयोग गठन गरेको थियो । अहिले सो आयोगको पर्सा जिल्लामा तबरेज अहमद अध्यक्ष, सुरेन्द्रप्रसाद सिंह, हेमकुमारी भट्टराई सदस्य, प्रमुख जिल्ला अधिकारी, प्रमुख वन अधिकृत, भूमिसुधार तथा मालपोत कार्यालयका प्रमुख पदेन सदस्य र नापी कार्यालयका प्रमुख सदस्य–सचिव छन् ।",https://eprateekdaily.com/2022/07/31/38371
"एम्बुलेन्स नहुँदा बिरामीलाई सास्ती, पाँच वर्षमा ५०६ सर्पदंशका बिरामीको सफल उपचार",प्रमुख समाचार,प्रतीक दैनिक,"साउन १२, २०७९",निजगढ,"निजगढ नगरपालिका–९ स्थित प्राथमिक स्वास्थ्य केन्द्रमा प्राथमिक स्वास्थ्य उपचार, प्रसूति सेवा र सर्पदंश उपचार सेवा सञ्चालनमा छन् । प्रसूति र सर्पदंश उपचार सेवामा बिरामीहरूलाई थप आवश्यक उपचारका लागि सुविधासम्पन्न अस्पतालमा रेफर गर्नुपर्दा एम्बुलेन्स नहुँदा उपचारमा जटिलता थपिएको छ । यस्तो बेलामा केन्द्रमा २४सैं घण्टा एम्बुलेन्स उपलब्ध हुनुपर्ने आवश्यक रहे पनि एम्बुलेन्सको लागि घण्टौं कुनुपर्ने स्वास्थ्यकर्मीहरूको भनाइ छ । केन्द्रका लागि २४सैं घण्टा कम्तीमा एउटा एम्बुलेन्स भइरहनुपर्नेमा निजगढ नगरपालिकाको स्वामित्वमा रहेको एकमात्र एम्बुलेन्स बढीजसो अन्यत्र नै रहने गरेको बुझिएको छ । बिरामीको स्वास्थ्यमा जटिल समस्या भई अन्यत्र अस्पतालमा रेफर गर्दा नगरपालिकाको एम्बुलेन्स आउन ढिलासुस्ती हँुदा बिरामीको अवस्था जटिल हुने गरेको स्वास्थ्यकर्मीहरूले बताए ।. त्यसैगरी, तराई–मधेसका बस्तीहरूमा गर्मी र वर्षायाममा बेला सर्पदंशका बिरामी बढ्ने गरेका छन् । बाराको निजगढ नगरपालिकामा पाँच वर्षको अवधिमा ५०६ जना सर्पदंशका बिरामीहरूले सफल उपचार पाएको प्राथमिक स्वास्थ्य केन्द्र, निजगढको सर्पदंश उपचार कक्षको रेकर्डले देखाएको छ । २०७४ साउनदेखि २०७५ असारसम्म १०९ जना सर्पदंशका बिरामीले उपचार सफल पाए । जसमा २४ जनालाई गोमन, करेत जस्ता विषालु सर्पले डसेका थिए । त्यसैगरी, २०७५ साउनदेखि २०७६ असारसम्म ९९ जना सर्पदंशका बिरामीको सफल उपचार भयो, जसमा १० जनालाई विषालु सर्पले डसेको थियो । २०७६ साउनदेखि २०७७ असारसम्ममा सर्पदंशको उपचार पाएका १३५ जनामध्ये १३ जनालाई विषालु सर्पले डसेको थियो । २०७७ साउनदेखि २०७८ असारसम्ममा १०६ जना सर्पदंशका बिरामीमध्ये तीनजनालाई विषालु सर्पले डसेको रेकर्ड छ । त्यसैगरी, २०७८ साउनदेखि २०७९ असारसम्म ६६ जना सर्पदंशका बिरामीमध्ये नौजनालाई विषालु सर्पले टोकेको केन्द्रको रेकर्डले जनाएको छ ।. सर्पले डसे तत्कालै सामान्य स्वास्थ्य सुरक्षाका उपाय अपनाइ समयमैं उपचारका लागि आइपुगेका अधिकांश बिरामीको सफल उपचार भएको लामो समयदेखि सर्पदंशको उपचारमा संलग्न केन्द्रका वरिष्ठ स्वास्थ्यकर्मी लीला लामाले बताइन् ।. पाँच वर्षको अवधिमा सर्पले डसेको बेलैमा थाहा नभएको, आधारभूत स्वास्थ्य सुरक्षाको पालना नगरी उपचार गर्न ल्याइएकामध्ये बढीमा सात/आठ जनाको मात्र मृत्यु भएको अनुमान छ । यसमा पनि कतिपय बिरामीलाई ल्याउँदा ल्याउँदै बाटोमैं मृत्यु भइसकेको अवस्थामा ल्याइएका घटनाहरू पनि रहेको जनाएको छ । १० वर्षभन्दा कम उमेरका बालबालिका वा अन्य उमेरका सर्पदंशका गम्भीर अवस्थाका बिरामीलाई सुविधायुक्त अस्पतालमा रेफर गर्ने गरेको केन्द्रका चिकित्सक प्रिन्स तिवारीले बताए ।. स्वास्थ्य अवस्था जटिल भएका बिरामीहरूको उपचारका लागि भेन्टिलेटरसँगै थप दक्ष जनशक्ति आवश्यक पर्ने डा तिवारीले बताए । गोमन, करेत जस्ता विषालु सर्पको डसाइबाट सुरक्षित हुन खेतबारी वा घाँस दाउराका लागि वनजङ्गल जाँदा घुँडासम्म आउने गम्बुटको प्रयोग गर्नुपर्ने, साँझ/राति घरबाहिर हिंड्डुल गर्नुपर्दा टर्चलाइटको प्रयोग गर्नुपर्ने, ओछ्यानमा सुत्नुअघि सुत्ने ठाउँमा राम्ररी हेरी सतर्कता अपनाउनुपर्ने, अनिवार्य झुलको प्रयोग गरी राम्ररी थिचेर सुत्ने जस्ता सामान्य कुरालाई ध्यानमा राख्दा सर्पको डसFइबाट धेरै हदसम्म सुरक्षित हुन सकिने डा तिवारी बताए ।. केन्द्रमा अन्य विभिन्न बिरामीहरू दैनिक ५० देखि डेढ सयजना आउने गरेका छन् । स्वास्थ्य केन्द्रमा बिरामीहरूको चाप बढे पनि दक्ष चिकित्सकको अभाव छ । यहाँ एकजना चिकित्सक र स्वास्थ्यकर्मीलगायत २२ जना कार्यरत छन् । यहाँ करारमा कार्यरत स्वास्थ्यकर्मीहरूले नेपाल सरकारले तोकेको न्यूनतम तलब सुविधासमेत नपाएको गुनासो गरेका छन् ।",https://eprateekdaily.com/2022/07/28/38243
पोखरिया नपाको दोस्रो नगरसभा सम्पन्न,प्रमुख समाचार,प्रतीक दैनिक,"साउन १, २०७९",पोखरिया,"पोखरिया नगरपालिकाको आव २०७९/८० को दोस्रो नगरसभा शनिवार सम्पन्न भएको छ।. सभामा ५१ करोड ९० लाख १४ हजार बराबरको आय–व्यय नगरप्रमुख प्रद्युमन चौहानले सार्वजनिक गरे। सार्वजनिक गरिएको आय–व्ययमा आन्तरिक स्रोत ७ करोड २५ लाख, नेपाल सरकारबाट प्राप्त समीकरण अनुदान १२ करोड ५० लाख, शसर्त अनुदान २० करोड ३२ लाख, समूरक अनुदान पूँजीगत ५० लाख, राजस्व बाँडफाँडबाट प्राप्त ८ करोड ६७ लाख रहेको छ। यसैगरी, मधेस प्रदेश सरकारबाट प्राप्त अनुदान वित्तीय समीकरण अनुदान ८० लाख ४४ हजार, शसर्त अनुदान ८० लाख, विषेश अनुदान ४० लाख, समपुरक कोष २५ लाख, राजस्व बाँडफाँड बाट ४० लाख ५२ हजार रहेको छ।. कार्यक्रममा स्वस्थ, शिक्षा, कृषिलाई बढी प्राथमिकता दिएको छ। त्यसैगरी कर्मचारीहरूको तलब, भत्तामा पनि बृद्धि गरिएको छ। सभामा नगर प्रमुख चौहानले पालिका सदस्यहरूलाई ५० हजार सम्मको निश्शुल्क स्वास्थ्य उपचार, पालिका अन्तर्गतको गर्भवती महिलाको लागि एम्बुलेन्स सेवा निशुल्क, पालिका सदस्यहरूको छोरीको विवाह को लागि पालिकाबाट बिषेश सहयोग उपलब्ध गराउने घोषणा गरे।. नगरप्रमुख चौहानले पालिकाको विकासमा सबै जनप्रतिनिधिहरू हातेमालो गरी अगाडि बढ्नुपर्ने बताए। प्रमुख प्रशासकीय अधिकृत अशोक रौनियार ले पालिकाबाट दिने सेवाहरू जनता मुखि हुनु पर्ने र सोको लागि सम्पुर्ण कर्मचारी हरू ले समयमा र गुणस्तरीय सेवा प्रदान गर्न कर्मचारी हरू लाइ निर्देशन दिए। कार्यक्रममा सेवा निवृत्त कार्यालय सहयोगी सुरेश महतोलाई दोसल्ला ओढाएर सम्मान गरिएको थियो। नगर प्रमुख चौहानको अध्यक्षतामा भएको कार्यक्रममा उपप्रमुख रूबि ठाकुर, वडाध्यक्ष प्रमोद गिरी, वडा सदस्य कमल मुखिया, रामबचन महतो, महमुद रायलगायतले मन्तव्य व्यक्त गरेका थिए। कार्यक्रमको सञ्चालन लेखाशाखा प्रमुख मनोज तिवारीले गरेका थिए।",https://eprateekdaily.com/2022/07/17/37711
"किसानलाई राहतः पानी प¥यो, मल पनि आयो",प्रमुख समाचार,प्रतीक दैनिक,"साउन ५, २०७९",नितेश कर्ण,"बुधवार साँझदेखि पर्सा जिल्लामा पानी परेको कारण किसानहरू हर्षित भएका छन् । असार महीनाभरि छिटपुट मात्र पानी परेको कारण धानको बीउ रोप्न नसकेका र केहीले वैकल्पिक सिंचाइबाट रोपेको बीउ नष्ट हुने क्रममा हिजो परेको पानीले राहत पु¥याएको छ ।. बुधवार साँझदेखि बिहीवार निरन्तर पानी परिरहेको कारण किसानहरूले धमाधम धान रोपाइँ शुरू गरेका छन् । पर्सा जिल्लाका १४ वटै पालिकामा धान रोपाइँ जोडसोडका साथ शुरू भएको छ । आकाशे पानीको भरमा धानखेती गर्नेहरू हिजो साँझदेखि धान रोप्ने तयारीमा जुटेका छन् । आज खेतहरूमा किसानहरूले पानी परिरहेकै बेला हर्षित भएर धानको बीउ रोपेका छन् । पानी परेपछि सबैजनाले एकैपटक धानको बीउ रोप्नुपर्दा अहिले कृषि मजदूरको अभाव भएको छ । किसानहरू एकापसमा मिलीजुली एकअर्कालाई सघाउँदै रोपाइँ गरिरहेको पाइएको छ ।. धानको बीउ रोपिसकेका किसानहरू अहिले खेतमा गोडमेल गर्न जुटेका छन् । पानी नपर्दा दुई साता बढी समयदेखि किसानहरू चिन्तित थिए । उनीहरूले रोपेको धानको बीउ घामले नष्ट हुने क्रममा थियो र खेत पनि धाजा परेर फाटेको थियो ।. यसैबीच, किसानहरूलाई थप राहत पुगेको छ । मलको अभाव झेलिरहेका किसानहरूलाई अहिले साल्ट टे«डिङ कम्पनीमा मल आइपुगेको समाचारले हर्षित बनाएको छ । साल्ट टे«डिङ, वीरगंजमा डेढ लाख बोरा युरिया र डिएपी मल आइपुगेको छ । यो कार्यालयले पर्सा, बारा, रौतहट, सर्लाही, महोत्तरी, मकवानपुर र काठमाडौंसम्मका किसानहरूलाई मल पु¥याउने गर्छ ।. वर्षासँगै मल आएको खबरले किसानहरूलाई राहत पुगेको छ । कृषि सामग्री कम्पनी, वीरगंजमा पनि आजभोलिमैं मल आउने बताइएको छ । विदेशबाट कोलकाता बन्दरगाह भएर नेपाल सरकारले मल मगाएको छ । मल आयातमा ७० प्रतिशत हिस्सा कृषि सामग्री कम्पनीको छ भने ३० प्रतिशत साल्ट टे«डिड्ढो छ ।. पर्सामा ४२ प्रतिशत रोपाइँ. कृषि ज्ञान केन्द्र, पर्साले साउन ४ गतेसम्म पर्सा जिल्लामा ४२ प्रतिशत रोपाइँ भएको जनाएको छ । आकाशे सिंचाइको भरमा रहेका किसानहरूले पानी ढिलो पर्दा रोपाइँ गर्न नसकेको सो कार्यालयले जनाएको छ ।. पर्सा जिल्लाका उत्तरी तथा पश्चिमी भेगमा ४२ प्रतिशत रोपाइँ सम्पन्न भएको र बुधवार साँझदेखि परेको पानीले रोपाइँ वृद्धि हुने केन्द्रले जनाएको छ । सो कार्यालयले यथावस्थामा पानी परेको खण्डमा दश दिनभित्र ७५ प्रतिशत रोपाइँ सकिने बताएको छ ।",https://eprateekdaily.com/2022/07/21/37962
"टाँगियाबस्तीमा विद्युत् पोल गाडिंदै , वन कार्यालय कारबाही प्रक्रियामा",प्रमुख समाचार,प्रतीक दैनिक,"साउन ७, २०७९",निजगढ,"बाराको राष्ट्रिय वन क्षेत्रको मध्य भागमा रहेको टाँगियाबस्तीमा एउटा सरकारी कार्यालय बिजुली लग्न उद्यत छ भने अर्को सरकारी कार्यालय बिजुली लगेमा कारबाही गर्न तम्तयार छ ।. नेपाल विद्युत् प्राधिकरण टाँगियाबस्तीमा बिजुली लैजान खोज्दै छ भने डिभिजन वन कार्यालय, बारा स्वीकृतिविना राष्ट्रिय वनको मध्य भागमा बिजुली लगेको भन्दै कारबाही प्रक्रियामा छ । कानूनी बन्देजको राम्रो जानकारी हुँदाहुँदै पनि क्षेत्राधिकार नाघेर टेन्डर आह्वान अनि सम्झौता गरी ठेक्का लगाइसकेपछि अहिले दोधारे स्थितिमा नेपाल विद्युत् प्राधिकरण रहेको छ । जबरजस्ती काम अघि बढाएमा वन कार्यालयले कानूनी कारबाही गर्ने ठूलै डर छ । यथास्थितिमा टाँगियाबस्तीमा विद्युतीकरण गरिए वन कार्यालयले कानूनी कारबाही अघि बढाउने चेतावनी दिइरहेको छ ।. पछिल्लोपटक नेपाल विद्युत् प्राधिकरण वितरण केन्द्र सिमराले टाँगियाबस्तीमा विद्युतीकरण गरी बिजुली लैजान पोल गाड्ने, तार तान्नेलगायतका आवश्यक सामानसहित टेन्डरको सूचना निकाल्यो । उक्त टेन्डर ठेकेदार कम्पनीले दुई करोड ६५ लाखमा सकार गरी काम अघि बढाइसकेको छ ।. उक्त सूचनाको जानकारी प्राप्त हुनासाथ डिभिजन वन कार्यालय, बाराले टाँगियाबस्ती वन क्षेत्रभित्र रहेकोले वन विभाग, सङ्घीय वन मन्त्रालय, मधेस प्रदेश वन मन्त्रालयको स्वीकृतविना कुनै कार्य नगर्न डिभिजन वन कार्यालय, वितरण केन्द्र सिमरालाई एक महीनाअघि पत्राचार गरिसकेको छ ।. जबरजस्ती काम अघि बढाए वन ऐनविपरीत कार्य ठहर्ने भन्दै वन कार्यालयले नेपाल विद्युत प्राधिकरण, वितरण केन्द्र सिमरा र ठेकेदार कम्पनीलाई कारबाहीको चेतावनी दिएपछि टाँगियाबस्तीमा गर्न थालिएको विद्युतीकरण कार्य केही महीना स्थगन भएको थियो । तर अहिले स्थानीय टाँगियावासीको हठमा विद्युत् पोल गाड्ने काम भइरहेको छ ।. वन मन्त्रालयले दोस्रो निजगढ अन्तर्राष्ट्रिय विमानस्थल निर्माण आयोजनाको नाममा भोकाधिकार दिइनसकेकोले टाँगियाबस्ती वन मन्त्रालय अन्तर्गत रहेको र त्यहाँ गरिने कुनै पनि गतिविधिमा सङ्घीय वन मन्त्रालय र मधेस प्रदेश वन मन्त्रालयसँग स्वीकृत लिई डिभिजन वन कार्यालय, बारासँग समन्वय गर्नुपर्छ भनेको छ । यदि स्वीकृति नलिई कुनै गतिविधि गरे वन ऐन नियम आकर्षित हुने डिभिजन वन कार्यालय, बाराका प्रमुख एवं डिएफओ विनोद सिंहले बताए ।. डिभिजन वन कार्यालय, बाराले टाँगियाबस्तीको विशेष निगरानी गरि रहेको र कानूनी अड्चन फुकाएर कार्य गर्दा हामी सहयोगी हुन्छौं, अन्यथा हुल हुज्जत, बल, जबरजस्ती गरिए वन कार्यालय कानूनी प्रक्रिया अघि बढाउन बाध्य हुने डिएफओ सिंहले बताए ।. टाँगियाबस्तीका मानिस खानेपानी, बिजुली, सञ्चार, स्वास्थ्य, शिक्षालगायतका आवश्यक सेवाहरूबाट वञ्चित हुनुहुँदैन, तर क्षेत्राधिकार नाघेर गरिने गैरकानूनी कार्यलाई रोक्ने दायित्व र जिम्मेवारी वन कार्यालयको रहेको डिएफओ सिंहले बताए ।. यता टाँगियाबस्तीमा विद्युतीकरणका लागि नेपाल विद्युत् प्राधिकरण वितरण केन्द्र सिमराले ठेक्का आह्वान गरी ठेकेदार कम्पनीसँग सम्झौता गरिसकेको सो कार्यालयका प्रमुख रामु श्रेष्ठले बताए । “हामी छिटोभन्दा छिटो टाँगियाबस्तीमा बिजुली लैजाने योजनाका साथ अघि बढिरहेका छौं,” प्रमुख श्रेष्ठको भनाइ छ ।. यता मानवबस्ती रहुन्जेलसम्म बिजुली बाल्न पाउनुपर्ने आफूहरूको माग रहेको र राज्यको आवश्यकतापछि बस्तीको उचित व्यवस्थापनसँगै त्यस ठाउँ छोड्न आफूहरू राजी भएको अवस्थामा पनि हामीमाथि राज्यबाट विभेद भइरहेको टाँगियावासीको भनाइ छ । हाम्रोको मत लिएर सांसद, मन्त्री बन्ने तर हाम्रो पीरमर्का नबुझ्ने ? टाँगियावासी दुःखेसो पोख्छन् ।",https://eprateekdaily.com/2022/07/23/38034
कानूनविपरीत विद्युतीकरण गरेपछि वितरण केन्द्र सिमराका प्रमुख श्रेष्ठ सम्पर्कविहीन,प्रमुख समाचार,प्रतीक दैनिक,"साउन ८, २०७९",निजगढ,"बाराको जीतपुरसिमरा उपमहा नगरपालिका–१६ टाँगियाबस्तीमा वन ऐन कानूनविपरीत विद्युतीकरण गर्न ठेक्का लगाइ काम अघि बढाउन लगाएका नेपाल विद्युत् प्राधिकरण वितरण केन्द्र सिमराका प्रमुख एवं इन्जिनीयर रामु श्रेष्ठ अहिले कार्यालयमा उपस्थित छैनन् ।. राष्ट्रिय वन क्षेत्रको मध्य भागमा रहेको टाँगियाबस्तीमा विद्युतीकरणको लागि थप बजेट नेपाल विद्युत् प्राधिकरणका कार्यकारी निर्देशक कुलमान घिसिङबाट स्वीकृत गराइ २०७८/११/२६ गते टेन्डर आह्वान गरी २०७८/१२/१५ गते ठेकेदार चयन गरेका थिए । वन मन्त्रालय अन्तर्गतको वन क्षेत्रमा कुनै कार्य वा गतिविधि गर्नुपर्दा वन मन्त्रालयसँग स्वीकृति लिई सम्बन्धित निकायका कार्यालयसँग समन्वय गर्नुपर्ने हुन्छ ।. तर यहाँ राष्ट्रिय मानव अधिकार आयोगको मिति २०७८/०५/२२, प्रधानमन्त्री तथा मन्त्रिपरिषद्को कार्यालयको मिति २०७८/०५/१५, ऊर्जा, जलस्रोत तथा सिंचाई मन्त्रालयको २०७८/०५/०१ को पत्रमा नेपाल विद्युत् प्राधिकरणका कार्यकारी निर्देशक कुलमान घिसिड्ढो तोक आदेशमा यस वितरण केन्द्र तथा प्रादेशिक कार्यालय जनकपुर, नेपाल नागरिक उड्डयन प्राधिकरणको मिति २०७८/०८/२८ को पत्र अनुसार टाँगियाबस्तीमा वन ऐन, कानून मिचेर विद्युतीकरण गर्न मातहतका निकायलाई निर्देशन दिएको प्रमाणित भएको छ । यसरी एक सरकारी तह वन निकायको क्षेत्राधिकार मिचेर अर्को सरकारी तहले कानून वर्जित कार्य गरी कानूनी राज्यको उपहास गरेको छ ।. नेपाल विद्युत् प्राधिकरणले टाँगियाबस्तीमा विद्युतीकरणका लागि टेन्डर प्रकाशित गरेको जानकारी पाउने बित्तिकै वन मन्त्रालयको स्वीकृतविना वन क्षेत्रमा कुनै कार्य गन वा ठेक्का, टेन्डर नलगाउन २०७९/०१/१६ गते डिभिजन वन कार्यालय, बाराले नेपाल विद्युत् प्राधिकरण, वितरण केन्द्र सिमरालाई पत्राचार गरेको थियो ।. यता यस पत्रको बेवास्ता गर्दै भूमिगत शैलीमा विद्युतीकरण गर्न नेपाल विद्युत् प्राधिकरण वितरण केन्द्र सिमराका प्रमुखले सहयोग गरिरहेको पुष्टि भएको छ ।. आफूलाई माथिबाट दबाब आएकोले सो कार्यमा अघि बढ्नु आफ्नो बाध्यता रहेको आशय प्रमुख श्रेष्ठले प्रतीककर्मीलाई फोन सम्पर्कमा बताएका थिए ।. श्रेष्ठले यस समस्यालाई चाँडै टुङ्ग्याउन आफूले सक्दो पहल गर्ने र त्यसैका लागि केही दिनदेखि काठमाडौंमा रहेको बताए । टाँगियाबस्तीमा विद्युतीकरणका लागि हाल सामान्य छलफल भइरहेको र हालसम्म केही काम अघि नबढाइएको बताए पनि केही सातायताबाट आवश्यक मेशिन प्रयोग गर्न लगाउँदै प्रमुख श्रेष्ठको निर्देशनमा टाँगियाबस्तीका अधिकांश भागमा विद्युत् पोल ठड्याइसकिएको छ । सो पोल गाड्न कम्तीमा पनि दुई महीना अवधि लाग्ने भन्दै झूटो कुरा बताउँदै भूमिगत शैलीमा दु्रत गतिमा कानूनविपरीत कार्य अघि बढाउँदै आफ्नो पदीय दायित्वको उपहाससमेत उनले गरेका छन् ।. डिभिजन वन कार्यालयलाई टाँगियाबस्तीमा विद्युतीकरण नहोस् भन्ने मनसाय नरहेको तर विधि, प्रक्रियाभित्र बसेर काम गर्न सकिने भएपनि नजरअन्दाज, बेवास्ता गर्दै नेपाल विद्युत् प्राधिकरण वितरण केन्द्र सिमरा अघि बढेको पाइएकोले त्यस कार्यालयविरुद्ध मुद्दा दायर गर्नुको अर्को विकल्प नभएको भन्दै डिवका, बाराले मुद्दाका लागि आवश्यक कागजात तयार गरी अघि बढिसकेको प्रमुख एवं डिएफओ विनोद सिंहले बताए ।. विद्युतीकरणका लागि हाल गरिरहेको कार्यमा कतै वन कर्मचारीहरूबाट अवरोध गरिदिने वा सञ्चारकर्मीहरूले बस्तीमा आई तस्वीर, भिडियो खिंचेर प्रसारण पो गरिदिने हो कि भन्ने मनसायले त्यहाँ काम शुरू गरेदेखि नै स्थानीयहरूले नाका–नाकामा कडा निगरानी गरिरहेकाछन् ।. बारा क्षेत्र नं ३ का सांसद रामबाबू यादवसमेत यस कार्यमा अग्रसर भएका छन् । कानूनी मार्गलाई अवलम्बन गरी आफ्ना क्षेत्रका बस्ती, जनताका विकासमा अग्रसर हुनुपर्ने उनका शुभचिन्तकहरूले भन्ने गरेका छन् ।. यता मानवबस्ती रहुन्जेलसम्म बिजुलीबत्ती बस्तीमा बाल्न पाउनुपर्ने आफूहरूको माग रहेको र राज्यको आवश्यकतापछि बस्तीको उचित व्यवस्थापनसँगै त्यस ठाउँ छोड्न आफूहरू राजी भइरहेको टाँगियावासीको एकमत भनाइ छ ।",https://eprateekdaily.com/2022/07/24/38074
पर्सामा दुई प्रतिशतले पनि बुझाएनन् चुनाव खर्च,प्रमुख समाचार,प्रतीक दैनिक,"साउन १०, २०७९",परवानीपुर,"पर्सा जिल्लाका चौधवटा पालिकामा स्थानीय निर्वाचनमा उम्मेदवार बनेका तीन हजार ४५८ जनामध्ये ४४ जनाले मात्र निर्वाचन खर्च पेश गरेका छन् ।. निर्वाचन कार्यतालिका अनुसार निर्वाचन सम्पन्न भएको ३५ दिनभित्र सबै उम्मेदवारले निर्वाचन खर्च पेश गर्नुपर्ने कानूनी प्रावधान छ । तर पर्सा जिल्लामा गत स्थानीय चुनावमा तीन हजार ४५८ जना उम्मेदवारमध्ये १.२७ प्रतिशत अर्थात् ४४ जनाले मात्र खर्च विवरण पेश गरेका छन् । जिल्ला निर्वाचन कार्यालय, पर्साकी प्रमुख निर्वाचन अधिकृत रञ्जीता झाले निर्वाचन सम्पन्न भएको दुई महीना बितिसक्दा पनि ४४ जनाको मात्र खर्च विवरण कार्यालयमा आएको जानकारी गराइन् ।. उनले सम्बन्धित पालिकाका निर्वाचन अधिकृत र मुख्य निर्वाचन अधिकृतको कार्यालयलाई निर्वाचन सम्पन्न भइसकेर नतीजा आइसकेको अवस्थामा शपथग्रहण गराउने बेलामा खर्च विवरण लिनका लागि निर्देशन दिएको तर कतिपय पालिकामा निर्वाचन अधिकृतहरूको उदासीनताका कारण खर्च विवरण आउन ढिला भएको उनले बताइन् । नियम अनुसार तोकिएको समयभित्र चुनाव खर्च विवरण पेश नगर्दा हरेक उम्मेदवारलाई जनही पाँच हजार जरिवाना हुन सक्ने नियम रहेको उनले बताइन् । तर उनले अहिले कारबाई गर्ने विषयमा निर्वाचन आयोगले प्रक्रिया अगाडि बढाउन नभनेकोले महालेखा परीक्ष्Fकको प्रतिवेदनसम्म कुर्न भनेकोले जरिवाना नगरिएको बताइन् ।. माघ, फागुनसम्म आन्तरिक लेखापरीक्ष्Fण गरेपछि चैतमा महालेखापरीक्ष्Fण हुन्छ । त्यति बेलासम्म यदि खर्च विवरण आएन भने कानून बमोजिम कारबाई गरिने उनले जानकारी गराइन् । पर्सामा एक महानगरपालिका, तीन नगरपालिका र दश गाउँपालिकामा वीरगंज महानगरपालिका, पोखरिया, बहुदरमाई, पर्सागढी नगरपालिकालगायत गाउँपालिकाहरूका प्रमुख, उपप्रमुख, वडाध्यक्ष, वडासदस्य तथा पराजित उम्मेदवारहरूले समेत खर्च विवरण प्रस्तुत नगरेकामा उनले दुःख व्यक्त गरिन् ।. नयाँ मतदाताहरूमा आकर्षण बढेन. प्रदेश र सङ्घको चुनावको लागि नामावली दर्ता गराउने कार्यमा आकर्षण बढेको छैन ।. आगामी प्रदेश र सङ्घको चुनावको लागि पर्सा जिल्लामा मतदाता नामावलीमा नाम दर्ता गर्ने काम भइरहे तापनि त्यसतर्फ मतदाताहरूको आकर्षण देखिएको छैन । स्थानीय चुनावताका मतदाता नामावलीमा नाम लेखाउन जिल्ला प्रशासन कार्यालय र निर्वाचन कार्यालयमा मानिसहरूको घुइँचो लागेको थियो ।. स्थानीय निर्वाचनपछि अहिले प्रदेश र सङ्घको निर्वाचनको लागि दुवै ठाउँमा नामावली दर्ता गराउन सक्ने प्रावधान राखिएको छ । तर दुवै कार्यालय रित्ता छन् ।. जिल्ला निर्वाचन कार्यालय, पर्साकी प्रमुख रञ्जीता झाका अनुसार जिल्ला प्रशासन कार्यालयमा दुईजना, निर्वाचन कार्यालयमा तीनजना र इलाका प्रशासन कार्यालय, सुपौलीमा एकजना गरी छजना कम्प्युटर अपरेटर गत असार १ गतेदेखि चुनाव घोषणा नहुन्जेलसम्म खटाइएको जानकारी गराउँदै सो केन्द्रमा नामावली दर्ता गराउन सेवाग्राहीहरू नआउँदा कर्मचारीहरू दिनभर पर्खेर बस्ने गरेको बताइन् ।. पर्सा जिल्लामा गत स्थानीय तहको चुनावमा चौधवटा पालिकामा एक लाख ९१ हजार ५३७ पुरुष, एक लाख ४८ हजार २८३ महिला र अन्य गरी कुल तीन लाख ३९ हजार ८३६ मतदाता रहेकाथिए ।. गत असार मसान्तमा पर्सा जिल्लामा दुई हजार ९८८ महिला र तीन हजार ८४७ पुरुष गरी कुल छ हजार ८३७ जना मतदाता थपिएका छन् ।. निर्वाचन कार्यालयकी प्रमुख झाका अनुसार स्थानीय चुनावमा चासो र आकर्षण भएकाले मतदातालाई स्थानीय नेताले मतदाता नामावलीमा नाम दर्ता गराउन हौंस्याउने गरेकामा प्रदेश र सङ्घको निर्वाचनमा त्यस्तो जाँगर नदेखिएकोले नामावली दर्ता गराउनेहरूको चाप कम भएकोछ ।. पर्सा जिल्लामा गत निर्वाचनमा १६७ मतदानस्थल र ४०४ मतदान केन्द्र थिए । पर्सा जिल्लामा गत चुनावको तथ्याङ्क अनुसार वीरगंजमा एक लाख २४ हजार ६४७, पोखरियामा १९ हजार ६६४, बहुदरमाईमा २४ हजार ३१३, पर्सागढी नगरपालिकामा २२ हजार ८०७, पटेर्वासुगौलीमा १३ हजार ९२०, ठोरीमा १४ हजार ७०८, जीराभवानीमा १३ हजार ९२९, कालिकामाईमा १२ हजार ९७५, सखुवाप्रसौनीमा १९ हजार ७६३, विन्ध्यवासिनीमा १४ हजार ८०४, पकाहामैनपुरमा १२ हजार ३१४, धोबिनीमा १२ हजार २६७, जगरनाथपुरमा १८ हजार ६१, छिपहरमाईमा १५ हजार ६६४ जना मतदाता थिए ।",https://eprateekdaily.com/2022/07/26/38155
यस वर्ष धान खेतीमा किसानको खर्च बढी,प्रमुख समाचार,प्रतीक दैनिक,"साउन ३, २०७९",सेढवा,"पर्सा जिल्लाका ग्रामीण किसानहरूले वर्षेबाली धानखेती गर्न आफूहरू विभिन्न समस्याका घेरामा परेको गुनासाहरू गरेका छन् । यस वर्ष एक बिघामा धानखेती गर्न हजारौं रुपैयाँ खर्च गर्नुपरेको उनीहरूको दुःखेसो छ ।. किसानहरूले रासायनिक मलको अभावलाई धानखेतीमा प्रमुख समस्या रहेको बताएका छन् । यस वर्षको वर्षेबाली धानखेती गर्नको लागि नेपाल सरकारले पर्याप्त रासायनिक मल उपलब्ध नगराउँदा किसानहरू मलविनै खेती गर्न बाध्य छन् । ब्याडमा बीउ राख्ने समयदेखि नै डिएपी, युरिया र पोटासको अभाव झेल्नुपरेको जगरनाथपुर गाउँपालिका वडा नं ३ का किसान महेन्द्र महरा चमारले बताए । बीउमा छर्ने बेला डिएपी प्रतिकिलो ६० रुपैयाँ र युरिया प्रतिकिलो ४५ रुपैयाँमा खरीद गर्नुपरेको चमारले बताए । नेपाल सरकारको अनुदानको मल वितरण गर्ने जिम्मा कृषि सामग्री कम्पनी र साल्ड ट्रेडिङ कम्पनीले पाएका छन् । तर साल्ट ट्रेडिङ कम्पनीले मात्र सीमित परिमाणमा कृषि सहकारी संस्थाका माध्यमबाट मल वितरण गरिरहेको छ । माग धेरै र आपूर्ति सा¥है कम भएकोले वितरणमा निकै कठिनाइ भएको सुपौली कृषि सहकारी संस्थाका सञ्चालक दीपक दासले बताए । मल अभावको कारण प्रतिकिसान १२ किलो मात्र मल दिएको दासले बताए । अहिले रोपाइँको समयमा प्रतिकट्ठा कम्तीमा अढाई/अढाई किलो डिएपी र युरिया छर्नुपर्छ । तर मल अभावको कारण किसानहरू मलविना नै रोपाइँ गर्दैछन् ।. त्यस्तै, इन्धनको मूल्यमा भएको वृद्धिका कारण रोपाइँ सा¥है महँगो भएको किसानहरूको गुनासो छ । पेट्रोलियम पदार्थको मूल्यवृद्धिसँगै खेत जोताइको दर महँगो भएको कारण किसानहरू थप आर्थिक भारमा परेका छन् । गत वर्षको तुलनामा यसपालि खेत जोताइ दर मूल्य दोब्बरले भन्दा बढेको छ । गत वर्ष खेत जोताइ दर ८०० देखि एक हजार रुपैयाँ प्रतिघण्टा थियो । तर अहिले एक हजार८०० देखि दुई हजार २०० रुपैयाँ प्रतिघण्टाको दरले खेत जोताइ भइरहेको छ ।. यस वर्ष रोपाइँमा किसानले मौसमको मार पनि नराम्ररी झेल्नुपरेको छ । रोपाइँको समयमा वर्षा नहुँदा अधिकांश खेतमा रोपाइँ भएको छैन भने रोपाइँ भएका धानबाली पहेंलो भई सुक्ने अवस्थामा पुगेको छ । आकाशे पानीको भरमा हुने खेती सिंचाइको अभावमा खेत बाँझो हुने देखिएको छ । लामो समयदेखि पानी नपरेको तथा घाम बढेर नदी, खोला र कुलोमा पानी सुक्दै जाँदा कृत्रिम सिंचाइ गर्न पनि समस्या उत्पन्न भएको छ । दमकलबाट सिंचाइ निकै खर्चिलो भएको छ । एक बिघा खेत सिंचाइ गर्दा १५–२० घण्टा लाग्ने र दमकलको भाडा प्रतिघण्टा ३०० देखि ४०० रुपैयाँ रहेको छ ।. किसानले सबै समस्या झेल्दै बाली उत्पादन गरे पनि उत्पादनको उचित मूल्य पाउने गरेका छैनन् । अहिले किसानहरूले चैते धान (हर्दिनाथ) बाली भिœयाउँदै छन् । सो धान किसानले प्रतिक्वीन्टल एक हजार ७०० देखि एक हजार ८०० रुपैयाँको दरमा बिक्री गर्न बाध्य छन् । व्यापारीहरूले नयाँ धानको मूल्य त्यति नै भएको भन्दै सो मूल्य कायम गरेका छन् । खेतीको समयमा पैसाको आवश्यकता बढी भएर गर्जो टार्न बाध्य भएर कम मूल्यमा धान बेच्नुपरेको किसानहरूको गुनासो छ ।",https://eprateekdaily.com/2022/07/19/37858
विद्यालयले महानगरपालिकाको निर्देशन मानेन,प्रमुख समाचार,प्रतीक दैनिक,"साउन १, २०७९",वीरगंज,"वीरगंज महानगरपालिकाले बढ्दो गर्मीको कारण महानगरका सामुदायिक तथा संस्थागत विद्यालयहरू साउन २० गतेसम्म बन्द गर्न निर्देशन जारी गरे पनि सो निर्देशनलाई सामुदायिक तथा संस्थागत विद्यालयहरूले अटेर गरेर विद्यालय सञ्चालन गरेका छन् ।. महानगरपालिकाले जारी गरेको सूचनामा सञ्चालन गर्ने विद्यालयहरूलाई कारबाई गर्ने चेतावनी दिएको थियो । सो चेतावनीको बावजूद प्याब्सन, पर्साले दुई दिन मात्रै बिदा घोषणा गरेको छ । एन–प्याब्सन अन्तर्गत केही विद्यालयहरू आज सञ्चालनमा रहे । महानगरको सूचनापछि केही ठूला संस्थागत विद्यालयहरूले विद्यार्थीहरूलाई विद्यालय नआउन भनेको छ भने शिक्षकहरूलाई विद्यालयमा बोलाएर अनलाइन कक्षा सञ्चालन गर्न लगाएको छ ।. यसैगरी, केही संस्थागत विद्यालयहरूले पनि महानगरको निर्देशन पालना गरेका छैनन् । त्रिजुद्ध रघुवीर राम महावीरप्रसाद प्राविधिक विद्यालयले साउन ५ गतेदेखि परीक्षा सञ्चालन गर्ने सूचना जारी गरेको छ । महानगरले साउन १ देखि २० गतेसम्म गर्मी बिदा घोषणा गरेपछि सो विद्यालयले परीक्षाको सूचना जारी गरेको हो ।. महानगरले असार ३१ गते नै सूचना जारी गरेर साउन १ गतेदेखि २० गतेसम्म महानगरभित्रका सबै विद्यालय बन्द गर्न निर्देशन जारी गरेको थियो ।",https://eprateekdaily.com/2022/07/17/37769
आगामी चुनाव नेकाको लागि गर वा मरको अवस्था हुनेछ –नेता कोइराला,प्रमुख समाचार,प्रतीक दैनिक,"साउन ९, २०७९",वीरगंज,"नेपाली काङ्ग्रेसका नेता शेखर कोइरालाले आगामी मङ्सिरमा हुने सङ्घ रप्रदेशको चुनाव गर वा मरको अवस्था अवस्थामा हुने बताएका छन् ।. . नेपाली काङ्ग्रेस वीरंज नगर कमिटीद्वारा नगर सभागृहमा आयोजित पदस्थापन तथा प्रमाणपत्र वितरण कार्यक्रममा उनले यस्तो बताएका हुन् ।. बिपी कोइरालाको ४०औं स्मृति दिवस मनाइरहेको अवसरमा आयोजित कार्यक्रममा उनले बिपीले कम्युनिस्टसँग सहकार्य गर्नुहुँदैन भनेको तर अहिले नेकाले नेकपा माओवादी केन्द्र र नेकपा एकीकृत समाजवादीलगायतका दलहरूसँग गठबन्धन गरेर चुनाव लड्ने निर्णय गरेको बताउँदै नेपाली काङ्ग्रेसमा आन्तरिक एकता गरेर चुनाव लडिएन भने पार्टीको लागि निकै नै दुर्भाग्यपूर्ण हुने ठोकुवा गरे ।. उनले पार्टी सभापति एवं प्रधानमन्त्री शेरबहादुर देउवालाई इङ्गित गर्दै भने केपीशर्मा ओली प्रधानमन्त्री छँदा उनले तीनवटा संवैधानिक निकाय आफ्नो मातहतमा राख्दा उनको विरोध भएको बताए ।. तर देउवा प्रधानमन्त्री भएपछि उनले पनि तीनवटा संवैधानिक निकायलाई फिर्ता नगरेर आफ्नो नियन्त्रणमा राखेकाले आगामी चुनावमा यस विषयमा टीकाटिप्पणी हुने बताए ।. नेपाली काङ्ग्रेसका नगर सभापति मणिन्द्रलाल श्रेष्ठको अध्यक्ष्Fता र सन्तोष गुप्ताको सहजीकरणमा भएको कार्यक्रममा केन्द्रीय सदस्य अजय चौरसिया, नेका पर्साका सभापति जनार्दनसिंह क्षत्री, नेका पर्साका पूर्वसभापति अजय द्विवेदी, पूर्वमन्त्री सुरेन्द्रप्रसाद चौधरी, संविधानसभा सदस्य रामेश्वर रौनियालगायतले मन्तव्य व्यक्त गरेका थिए ।",https://eprateekdaily.com/2022/07/25/38120
वर्षा नहुँदा र गर्मी बढ्दा दैनिक जनजीवन कष्टकर,प्रमुख समाचार,प्रतीक दैनिक,"असार ३१, २०७९",सेढवा,"दश दिनदेखि पानी नपरेको र दिन प्रतिदिन बढ्दै गएको गर्मी र टन्टलापुर घामका कारण पर्साको ग्रामीण जनजीवन नराम्रोसँग प्रभावित भएको छ । बिहानदेखि चर्काे घाम लाग्दा दैनिक क्रियाकलाप गर्न समस्या भएको छ । हावा नचल्ने, चर्काे घाम र अत्यधिक गर्मीका कारण स्थानीयहरू घरभित्रै उकुसमुकुस हुने र घरबाहिर निस्किएपछि पसिनाले निथ्रुक्क भिज्ने गरेका छन् । गर्मीका कारण ग्रामीण सडकहरूमा सवारीसाधन र यात्रीहरू चाप निकै घटेको छ ।. गर्मीका कारण स्वास्थ्य समस्या बढ्यो. अत्यधिक गर्मीका कारण ग्रामीण बासिन्दाको स्वास्थ्यमा विभिन्न किसिमका समस्या देखिन थालेका छन् । विशेषगरी ज्वरो, रुघाखोकी तथा चर्म रोगको प्रकोप बढेको छ । जीराभवानी गाउँपालिका–२ स्थित सेढवा स्वास्थ्य चौकीका इन्चार्ज ज्ञानकिशोर प्रसादले अहिले ज्वरो, रुघाखोकी र चर्मरोगका बिरामी बढी आउने गरेको बताए । उनले रोगीहरूमा टाउको, हातखुट्टा र जीउ दुख्ने समस्या भएको बताए ।. किसानहरू आर्थिक मारमा. पर्याप्त वर्षा नहुँदा धानको बीउ रोपाइँका लागि तयार नभएकोले अधिकांश किसान चिन्तित भएका छन् । दश दिनपहिले परेको पानीको सदुपयोग किसानहरूले गर्न सकेनन्, जसले गर्दा धानको बीउ रोपाइँका लागि तयार भएको छैन ।. रोपाइँ गर्न दमकलबाट सिंचाइ गर्नुपर्दा किसानहरूलाई थप आर्थिक भार परेको छ । डिजलको मूल्यवृद्धिले दमकलबाट सिंचाइ गर्दा निकै खर्चिलो भएको किसानहरूको भनाइ छ ।. जीराभवानी गापा–४ का किसान दिनेश चौधरीले एक बिघा खेत रोपाइँ गर्न दमकलबाट सिंचाइ गर्नुगर्दा १५ घण्टा लाग्ने र प्रतिघण्टा रु तीन सयदेखि चार सय भाडा तिर्नुपरेको बताए ।. जगरनाथपुर गापा–३ का किसान उपेन्द्र यादवले वर्षा नभएको कारण रोपाइँ भएका खेतको बाली पनि सुक्दै गएको बताए ।. पठनपाठन प्रभावित. गर्मीका कारण जिल्लाका केही पालिकाहरूले विद्यालयमा बिदा दिए पनि अधिकांश पालिकाका विद्यालय सञ्चालनमा छन् । सञ्चालनमा रहेका विद्यालयमा विद्यार्थी तथा शिक्षकहरू गर्मीका कारण सा¥है थकित हुने गरेकाले टिफिनमैं घर फर्किने गरेका छन् । ठोरी, जीराभवानी, जगरनाथपुर, पटेर्वासुगौलीलगायत गापाका सामुदायिक तथा निजी विद्यालयहरू पनि सञ्चालनमा छन् ।",https://eprateekdaily.com/2022/07/15/37660
राजस्व चुहावट र नियन्त्रणमा विभागद्वारा कडाइ –महानिर्देशक अधिकारी,प्रमुख समाचार,प्रतीक दैनिक,"साउन ६, २०७९",वीरगंज,"राजस्व अनुसन्धानका महानिर्देशक झलकराम अधिकारीले राजस्व चुहावट र नियन्त्रणमा विभागले कडाइ गर्ने बताए ।. वीरगंज उद्योग वाणिज्य सङ्घले आयोजना गरेको राजस्व अनुसन्धानमा देखा परेका नीतिगत तथा व्यावहारिक समस्याबारे छलफलमा उनले राजस्व चुहावट र नियन्त्रणको लागि विभागले कुनै मोलाइजा नराख्ने बताए ।. वीरगंज उद्योग वाणिज्य सङ्घका अध्यक्ष सुबोध गुप्ताले राजस्व तिर्नका लागि व्यापारीहरू अग्रसर रहेको तर राजस्व तिर्ने क्रममा उनीहरूले अनावश्यक दुःख झेल्दै आएकोतर्फ ध्यानाकर्षण गराए । उनले व्यापारीलाई दुःख दिने कार्य रोक्न र राजस्वमा भइआएको अव्यावहारिक समस्या समाधान गर्न पनि आग्रह गरे ।. छलफलमा राजस्व अनुसन्धानका उपन्यायाधिवक्ता अर्जुन कोइराला, राजस्व अनुसन्धान कार्यालय, पथलैयाका प्रमुख कृष्णप्रसाद पाण्डे, विभागका सूचना अधिकृत पवन बस्नेत, सङ्घका वरिष्ठ उपाध्यक्ष अनिलकुमार अग्रवाल, उपाध्यक्ष माधव राजपाल, सचिव आशिष लाठ, सहसचिव सुशान्त चाचानलगायतको सहभागिता थियो ।",https://eprateekdaily.com/2022/07/22/38011
पर्साका तीनवटा पालिकामा गर्मी बिदा घोषणा,प्रमुख समाचार,प्रतीक दैनिक,"असार ३०, २०७९",पोखरिया,"पर्सा जिल्लाका केही पालिकाहरूमा गर्मी बिदा दिन शुरू भएको छ । असारमा बढ्दो गर्मीसँगै तीन दिने गर्मी बिदाबाट वीरगंज महानगरपालिकाले बिदाको शुभारम्भ गरेको छ भने अहिले एक महीने गर्मी बिदा तीनवटा पालिकाले घोषणा गरेका छन् ।. पोखरिया नगरपालिकाले साउन १ देखि २८ गतेसम्मका लागि बिदा घोषणा गरेको छ । बढ्दो गर्मीका कारण एक महीने बिदा घोषणा गरिएको शिक्षा शाखा प्रमुख विजय झाले बताए । अहिले पोखरियामा बिहानीपखको कक्षा सञ्चालन हुँदै आएको छ । गर्मी बढेसँगै सामुदायिक विद्यालयहरूमा पठनपाठन प्रभावित भएको छ । कतिपय विद्यालयहरूमा पङ्खा नभएको र विद्यार्थी सङ्ख्याभन्दा बढी कक्षा कोठामा राखेर अध्यापन गराउनुपर्ने बाध्यता भएकोले खपिनसक्नु गर्मीमा समस्या भएकोले एक महीने बिदा घोषणा गरिएको हो ।. पकाहामैनपुर गापाले पनि साउन १ देखि २८ गतेसम्मका लागि बिदा घोषणा गरेको छ । शिक्षा शाखा प्रमुख दामोदर द्विवेदीले पालिकाले साउन २८ गतेसम्म सामुदायिक विद्यालयहरूमा बिदा घोषणा गरेको बताए ।. यसैगरी, धोबिनी गापाले पनि साउन २८ गतेसम्म बिदा घोषणा गरेको गापा अध्यक्ष मदन चौहानले बताए ।. गर्मीका कारण छात्राहरू बेहोश. पकाहामैनपुर गापा–३ स्थित रामचरित्र भगत माविमा अध्ययननरत छजना छात्रा बिहीवार गर्मीका कारण बेहोस भएका छन् । असार महीनामा तीन दिन मात्र पानी परेको र सोबाहेक दिनानुदिन गर्मी बढेकोले बिहीवार उनीहरू कक्षा कोठामा बेहोश भएको प्रअ छोटेलाल साहलेबताए ।. कक्षा ६ देखि ८ मा अध्ययनरत छजना छात्रा बेहोश भएको र उनीहरूको अवस्था अहिले सामान्य रहेको प्रअ साहले बताए । कक्षा ६ मा पङ्खा छैन र त्यहाँ क्ष्Fमताभन्दा बढी विद्यार्थीहरू अध्ययन गर्नाका कारण छात्राहरू बेहोश भएको उनले बताए ।. यसैगरी, कक्षा ७ र ८ मा पङ्खा भएपनि क्षमताभन्दा बढी विद्यार्थीहरू अध्ययनरत रहेकाले गर्मीको कारण छात्राहरू बेहोश भएको प्रअ साहले बताए । अहिले दिनानुदिन गर्मी बढ्दो छ, त्यसैले विद्यार्थीहरूको पठनपाठन बिहानीपख गरिएको छ । तर एकाबिहानैदेखि चर्को घाम लाग्दा जनजीवन प्रभावित भएको छ । छजना छात्रा बेहोश भएपछि विद्यालयले तीनवटा घण्टी सञ्चालन गरेर विद्यालय बन्द गरेको प्रअ साहले बताए । सो गापामा गापा कार्यालयले साउन १ देखि २८ गतेसम्म गर्मी बिदा घोषणा गरेको छ ।",https://eprateekdaily.com/2022/07/14/37595
लाइसेन्सबाट १७ करोड राजस्व सङ्कलन,प्रमुख समाचार,प्रतीक दैनिक,"साउन २, २०७९",परवानीपुर,"मधेस प्रदेश सरकार मातहतको भौतिक पूर्वाधार विकास मन्त्रालय अन्तर्गत यातायात व्यवस्था कार्यालय लाइसेन्स वीरगंज शाखाले गत आव २०७८/७९ मा रु १७ करोड १५ लाख ६२ हजार राजस्व सङ्कलन गरेको छ ।. कार्यालयले गत आवको साउनमा एक करोड ३२ लाख ४८ हजार, भदौमा एक करोड आठ लाख ९५ हजार, असोजमा ८४ लाख ४७ हजार, कात्तिकमा ९६ लाख ४१ हजार, मङ्सिरमा एक करोड ४२ लाख ६७ हजार, पुसमा दुई करोड चार लाख ९० हजार, माघमा एक करोड ८० लाख २० हजार, फागुनमा एक करोड ९१ लाख ४२ हजार, चैतमा दुई करोड २४ लाख ५४ हजार, वैशाखमा एक करोड १३ लाख ७२ हजार, जेठमा ९८ लाख १५ हजार र असारमा एक करोड ३७ लाख ६६ हजार गरी कुल रु १७ करोड १५ लाख ६२ हजार राजस्व सङ्कलन गरेको छ ।. जसमा नयाँ आवेदन शुल्कबापत रु दुई करोड २४ लाख १७ हजार, वर्ग थपबापत ९९ लाख ४० हजार, नयाँ लाइसेन्स शुल्कबापत तीन करोड ३० लाख ६४ हजार, दोस्रोपटक वर्ग थपबापत ६१ लाख नौ हजार, प्रतिलिपि दस्तुरबापत छ लाख ३० हजार, प्रतिलिपि तथा नवीकरण दस्तुरबापत ८९ लाख २१ हजार र लाइसेन्स नवीकरण शुल्कबापत नौ करोड चार लाख ७९ हजार गरी रु १७ करोड १५ लाख ६२ हजार राजस्व सङ्कलन भएको कार्यालय प्रमुख सुशील साहले जानकारी दिए ।. यो कार्यालयले गत आव २०७७/७८ मा करीब १० करोड राजस्व सङ्कलन गरेको थियो भने सोभन्दा अघिल्लो आव २०७६/७७ मा जम्मा आठ करोड मात्र राजस्व सङ्कलन गरेको थियो ।. दश लाख लटसम्मको लाइसेन्स छापेर आइसक्यो. यातायात व्यवस्था कार्यालय, लाइसेन्स शाखाले दश लाख लटसम्मको स्मार्ट लाइसेन्स छापेर वितरण कार्य शुरू भएको जनाएको छ ।. कार्यालय प्रमुखले दश लाख लटभन्दा माथिका लाइसेन्स छाप्ने क्रममा रहेको र सोभन्दा मुनिका लाइसेन्स नम्बरको छपाइ कार्य सकेर वीरगंज वितरण शाखामा आएर वितरण भइरहेको जानकारी गराए ।. स्मार्ट लाइसेन्सको छपाइ काठमाडौंबाट हुने भएकोले देशभरिका यातायात कार्यालयका लाइसेन्स छाप्न पर्याप्त मेशिन नहुँदा छपाइमा ढिलाइ हुने गरेको बताउँदै उनले पहिले एक वर्षपछि लाइसेन्स छाप्ने काम हुँदै गरेकामा पछिल्लो समय सोभन्दा कम समयमा लाइसेन्स छापेर आइरहेकोबताए ।. लाइसेन्स पाएका आवेदकहरूले लाइसेन्स (स्मार्ट कार्ड) नपाउँदासम्म बाटोमा चेकिङमा पर्दा ट्राफिकलाई लाइसेन्स पास गरेको रसीद देखाएर सवारीसाधन चलाउन पाउँछन् । वीरगंज शाखाको मात्रै दश हजारभन्दा बढी लाइसेन्स छाप्न बाँकी रहेको बुझिएको छ भने करीब पाँच हजार थान छापेर आएका लाइसेन्स वितरण भइरहेको छ ।",https://eprateekdaily.com/2022/07/18/37819
चिनीमिल सञ्चालन गर्ने सरकारको मनसाय छ –अध्ययन टोली,प्रमुख समाचार,प्रतीक दैनिक,"असार २५, २०७९",वीरगंज,"उद्योग, वाणिज्य तथा आपूर्ति मन्त्रालयका सहसचिव बाबूराम गौतमले वीरगंज चिनी कारखाना सञ्चालन गर्ने सरकारको मनसाय रहेको बताएका छन् ।. वीरगंज चिनी कारखानाको स्थलगत अवलोकन गर्न अर्थ मन्त्रालयका उपसचिव गगनबहादुर विकसहितको टोलीसँग शुक्रवार वीरगंज आएका गौतमले चिनी कारखानामा पत्रकारहरूसँग सङ्क्षिप्त कुराकानी गर्दै वीरगंज चिनी कारखाना, कृषि औजार कारखाना र हेटौंडा कपडा उद्योग सञ्चालनतर्फ वर्तमान सरकार अग्रसर भएको बताए । उनले आफ्नो टोलीले अध्ययन गर्ने र प्रतिवेदन बुझाएपछि सोको आधारमा प्राविधिक टोलीले अवलोकन गर्ने बताए ।. उनले अर्थ मन्त्रालयले चालू आवमा राष्ट्रिय महŒवका तीनवटा रुग्ण उद्योग सञ्चालनतर्फ चासो देखाएकाले आफूहरू सोही कार्यको लागि आएको प्रस्ट्याए । उनले छिटोभन्दा छिटो रुग्ण उद्योग कसरी सञ्चालनमा ल्याउने भन्ने विषयमा अध्ययन, अनुसन्धान भइरहेको र सोही क्रममा आफूहरूले भ्रमण गरेको बताए ।. अर्थ मन्त्रालयका उपसचिव गगनबहादुर विकले वीचिकालिको गौरवमय इतिहास रहेको र सरकारले यसको संरक्षण गर्नुपर्ने बताए । टोलीमा कोलेनिका, पर्साका प्रमुख रुद्र कार्कीको पनि सहभागिता थियो । आज सहसचिव र उपसचिवको टोली अध्ययनका लागि वीचिकालि आउने भनिएपछि पूर्व र वर्तमान कर्मचारीहरू कारखानामा आएका थिए । पूर्वकर्मचारी एवं वीचिकालि सङ्घर्ष समितिका अध्यक्ष जयनाथ महतोले तत्कालीन सरकारको अदूरदर्शिताका कारण चिनी कारखाना बन्द भएको बताए । उनले २०५१ सालदेखि राजनीतिक नियुक्तिमा महाप्रबन्धक बहाल हुन शुरू गरेपछि चिनी कारखाना घाटामा गएको र त्यसको सम्पूर्ण दोषको भागीदारी तत्कालीन सरकार भएको आरोप लगाए ।. कारखाना बन्द हुनुमा कर्मचारीहरूको कुनै दोष नभएको उनले जिकिर गरे । कारखानाको आम्दानी मन्त्रीहरूसम्म पु¥याइएको र कारखाना बन्द गरिंदा पनि तीन करोड मौज्दात रहेको र सोबाट कारखाना सञ्चालन गर्न अग्रसर भएको तर जबरजस्ती बन्द गरिएको बताए ।. कारखानामा हाल करारमा बहाल रहेका प्रशासनिक प्रमुख ईश्वर सिंहले सरकारले कारखाना बन्द गरे पनि मरम्मत सम्भारको लागि एक पैसा नपठाएको बताए । उनले सरकारको उदासीनताको कारण कारखानामा भएका टर्बाइन, बोइलरलगायतका महँगा यन्त्रहरू संरक्षण अभावमा रहे पनि आफूहरूले सक्दो खर्च गरी संरक्षण गरेको दाबी गरे । उनले सरकारहरूले कारखाना सञ्चालन गर्ने कुरा मात्रै गरेको तर त्यसको लागि कुनै क्रियाकलाप अगाडि नबढाएको र अहिलेको सरकारले बजेटमार्फत केही आशा देखाएको भएपनि सञ्चालनतर्फ सन्देश मात्र व्यक्त गरेको बताए ।. कारखानामा अहिले ११ जना चौकीदार र तीनजना प्रशासनिक गरी चौधजना कर्मचारी कार्यरत रहेको सिंहले जानकारी गराए । अन्य पूर्वकर्मचारीहरूले अहिले पनि कारखाना सञ्चालन हुन सक्ने दाबी गरे । उनीहरूले सबैखाले पूर्वाधार रहेको र कारखाना सञ्चालन गर्ने सरकारको मनसाय भएमा सञ्चालन हुन सक्ने बताए ।",https://eprateekdaily.com/2022/07/09/37273
निजी अस्पतालको मनोमानी रोक्न नारायणी अस्पतालको रणनीति,प्रमुख समाचार,प्रतीक दैनिक,"असार २०, २०७९",वीरगंज,"देशकै आर्थिक राजधानी भनेर चिनिने वीरगंज पछिल्लो समय स्वास्थ्य उपचारको हबको रूपमा विकास हँुदै गएको छ । बारा, पर्सा, रौतहट, सर्लाही, सप्तरी र सीमावर्ती भारतीय शहरबाट दैनिक हजारौंको सङ्ख्या बिरामीहरू उपचार गराउन वीरगंज आउँछन् ।. वीरगंजमा हाल एक सरकारीसहित ३१ भन्दा बढी अत्याधुनिक सुविधासम्पन्न निजी अस्पताल सञ्चालित छन् । वीरगंजमा सञ्चालित निजी अस्पतालहरूले उपचारको नाममा बिरामीबाट मनोमानी ढङ्गले रकम असुल गर्दै आएका पटक–पटक गुनासाहरू आउने गरेका छन् ।. गम्भीर प्रकृतिका बिरामीहरूलाई आइसियू तथा एचडियूमा राखी उपचार गर्दा निजी अस्पतालहरूले दैनिक १५ हजार रुपैयाँसम्म असुल गरेका प्रशस्त दृष्टान्तहरू देख्न र सुन्न पाइन्छ । निजी अस्पतालहरूको मनोमानीलाई रोक्न र बिरामीलाई गुणस्तरीय सेवा प्रदान गर्न नारायणी अस्पताल, वीरगंजले विभिन्न शुल्कमा व्यापक कटौती गर्दै लैजाने नीति लिएको छ ।. गत शुक्रवार बसेको अस्पताल विकास समितिको बैठकले बिरामीलाई सस्तो र सुलभ दरमा उपचार सेवा प्रदान गर्न अस्पतालको आकस्मिक, आइसियू, एचडियूको सेवालाई विस्तार गर्ने निर्णय लिएको हो । बिरामीको अत्यधिक चाप रहेको नारायणी अस्पतालको आकस्मिक कक्षमा आवश्यक जनशक्ति थप्नुका साथै एचडियू सेवालाई आरम्भ गर्ने निर्णय गरेको अस्पतालका मेडिकल सुपरिटेन्डेन्ट डा वीरेन्द्रबहादुर प्रधानले जानकारी दिए । उनले आकस्मिक कक्षमा बढ्दै गएको बिरामीको चापलाई गुणस्तरीय सेवा प्रदान गर्न आन्तरिक स्रोतबाट छजना क्याजुअल्टी मेडिकल अफिसर नियुक्त गर्ने, बन्द रहेको १८ शøयाको एचडियू विभागलाई सञ्चालन गर्न आन्तरिक स्रोतबाट १० जना स्टाफ नर्स र आठजना सफाइकर्मी करारमा नियुक्त गर्ने निर्णय भएको उनले जानकारी दिए । नारायणीमा बिरामीको बढ्दो चापको फाइदा उठाउँदै निजी अस्पतालहरूले बिरामीबाट मोटो रकम असुल गर्दै आएको र त्यसलाई रोक्न नारायणीले एचडियू सेवालाई चाँडै आरम्भ गर्न लागेको मेसु प्रधानले जानकारी गराए ।. गरीब तथा विपन्न वर्गको एकमात्र नारयाणी अस्पतालले आइसियू र एचडियू सेवालाई विस्तार गरे निजी अस्पतालको मनोमानीबाट धेरै बिरामी जोगिने विश्वास लिइएको छ ।",https://eprateekdaily.com/2022/07/04/37028
"सर्वसाधारणलाई मिटर र पोल छैन, पैसावालाको काम रातारात भयो",प्रमुख समाचार,प्रतीक दैनिक,"असार २६, २०७९",परवानीपुर,"नेपाल विद्युत् प्राधिकरण, वीरगंज वितरण केन्द्रले धनाढ्यहरूको काम छिटो गर्ने गरेको छ भने सर्वसाधारणको काम महीनौं झुलाउने गरेको देखिएको छ।. वीरगंज महानगर–२१ लिपनीबिर्ताकी चन्दा देवीले मिटर र दुई थान पोलको लागि महसूल भुक्तानी गरेर रीतपूर्वक निवेदन दिएको करीब डेढ वर्ष बितिसकेको छ तर पनि कार्यालयबाट उक्त निवेदनमाथि कुनै सुनवाइ भएको छैन। तर त्यसपछि परेका निवेदनमा रातारात काम भएको देखिएको छ।. वीरगंज वितरण केन्द्रको सामुन्ने रहेको चौधरी गु्रपको मेघा उलनको जग्गा भएर गएको ११ हजार भोल्टको हाइटेन्शन लाइनलाई रातारात सारेर मेघा उलनको दक्षिणतर्फबाट पठाइएको छ।. वीरगंज महानगरका थुप्रै सेवाग्राहीले हाइटेन्शन लाइन सार्न, मिटर र पोलको लागि वितरण केन्द्रमा वर्षौंदेखि निवेदनको चाङ लागे तापनि कुनै सुनवाइ नभएको सेवाग्राहीहरूको गुनासो छ। सेवाग्राहीका अनुसार कार्यालयका कर्मचारीहरूलाई घूस नखुवाएसम्म कुनै काम नहुने गरेको छ।. चौधरी ग्रुपको मेघा उलनको हाइटेन्शन तार स्थानान्तरण गर्नको लागि करीब १६ लाख कार्यालयमा बुझाइएको कर्मचारी स्रोतबाट बुझिएको छ। यस विषयमा वितरण केन्द्रका प्रमुख जीतेन्द्रकुमार झासँग बुझ्दा हाइटेन्शन पोल–तार एक ठाउँबाट अर्को ठाउँमा स्थानान्तरणको लागि परेका निवेदनमध्ये दुईवटा निवेदन मात्र स्वीकृत भएकाले उक्त तार अन्तै सारिएको जवाफ दिए।. एउटा मेघा उलन र अर्को नगवाको हाइटेन्शन तार ऊर्जा मन्त्रालयको माथिल्लो निकायबाट स्वीकृत भएर आएकाले केही महीनाअघि ती काम भएको उनले बताए। साथै उनले स्थानान्तरण गर्दा लाग्ने महसूल सम्बन्धित निकायबाट नियम अनुसार तिराइएको बताए।. मिटर र पोलको हकमा माग अनुसार सरकारबाट नपाउने गरेकाले वितरणमा समस्या भइरहेको उनको प्रतिक्रिया. छ।",https://eprateekdaily.com/2022/07/10/37365
भद्रगोल महानगरपालिकाबारे श्वेतपत्र जारी,प्रमुख समाचार,प्रतीक दैनिक,"असार १९, २०७९",वीरगंज,"वीरगंज महानगरपालिकाका प्रमुख राजेशमान सिंहले आइतवार महानगरवासीको लागि श्वेतपत्र जारी गरेका छन् । वीरगंजको अवस्थाबारे जानकारी गराउन आज नगरप्रमुख सिंहले श्वेतपत्र जारी गरेका हुन् ।. ३८ पृष्ठको श्वेतपत्र जारी गर्दै नगरप्रमुख सिंहले पूर्वाधार, शिक्षा, स्वास्थ्य, बेरुजू, राजस्व, पेश्की, आर्थिक अवस्था र प्रगति विवरण, अनुदान रकम फिर्ता, कार्यालय व्यवस्थापन, सामाजिक सुरक्षा भत्ता, गैरसरकारी संस्थाको समन्वयमा सरसफाइ, नक्शा फाँट, कानूनी मामिला, आन्तरिक लेखा परीक्षण, बजेट कार्यान्वयनको अवस्थाबारे जानकारी गराएका छन् ।. श्वेतपत्र जारी गरे पनि त्यसमा महानगरको नाममा रहेका सार्वजनिक जग्गा तथा स्वामित्व जग्गाबारेमा उल्लेख छैन । श्वेतपत्रमा विभिन्न संस्थाले सम्पत्तिकरबापत रु ३३ करोड ४१ लाख बक्यौता बुझाउनुपर्ने देखाइएको छ । ४८ वटा संस्थाबाट सो रकम असुल गर्नुपर्ने भनी सबैको नाम सार्वजनिक गरिएको छ ।. यसैगरी, विभिन्न ठेक्काबापत २०७५/७६ मा सात करोड १४ लाख, २०७६/७७ मा नौ करोड ८० लाख, २०७७/७८ मा १३ करोड नौ लाख र चालू आवमा १६ करोड ५३ लाख महानगरपालिकालाई बुझाउनुपर्ने बक्यौता देखाइएको छ । यसैगरी, २६ वटा शीर्षकमा १६ करोड ५३ लाख जरिवानासहितको बक्यौता बाँकी रहेको जनाइएको छ । यसमा मीनाबजार, सपिङ कम्प्लेक्स, घडीअर्वा पोखरी, स्वीमिङपुल, हेल्थ क्लब, शौचालय, सार्वजनिक पोखरी, सवारीकरलगायतका शीर्षकहरूमा बक्यौता देखाइएको छ ।. पूर्वाधारतर्फ महानगरका बीसवटा स्थानमा ४३.४५५ किलोमिटर नाला, २३.२५६ किलोमिटर पिच सडक, ०.४२१ किमी सडक ढलान, माईराम पोखरीको जग्गामा १९ कट्ठा २८ धुरमा ग्रीन पार्क निर्माण गरिएको देखाएको छ । यी सबै एशियाली विकास बैंकद्वारा निर्मित योजना हुन् । यसैमा फोहर पानी प्रशोधन केन्द्र निर्माण भएपनि त्यसको सञ्चालन नियमसङ्गत नभएको भन्दै महानगरपालिकाको कमजोरी औंल्याइएको छ । फोहर पानी प्रशोधन केन्द्रमा शौचालयको पानी जाने उपायहरू नअपनाइ परियोजनामा ठूलो लगानी गरी महानगरवासीको टाउकोमा एडिबीको ऋण थुपारेको र आन्तरिक स्रोतबाट बजेट खर्चेकोमा सो निर्णय अनुपयुक्त भएको ठहर गरिएको छ । फोहर पानी प्रशोधन केन्द्र चौबीसैं घण्टा सञ्चालन हुनुपर्नेमा अहिले दैनिक तीन/चार मिनेट मात्र सञ्चालन भइरहेको र परियोजनामा निर्माण गरिएको पोखरी खाली अवस्थामा रहेको भनी चिन्ता व्यक्त गरिएको छ ।. श्वेतपत्रमा शिक्षातर्फ महानगरभित्र ५३ वटा निजी विद्यालयले अनुमतिपत्र लिए पनि अहिलेसम्म तह सञ्चालन नगरेको, दशवटा विद्यालयले अनुमतिपत्र लिए पनि फरक नामले सञ्चालन गरेको जनाइएको छ ।. स्वास्थ्य क्षेत्रमा ३४ वटा स्वास्थ्य केन्द्र रहेको देखाइएको छ । महालेखापरीक्षकको कार्यालयको आव २०७६/७७ को प्रतिवेदनमा तलबको नाममा फिल्ड भत्ता, जोखिम भत्तालगायत ४४ लाख ५४ हजार बेरुजू देखाइएको छ । बजेटको अवस्था हेर्दा वीमनपामा ४१९ प्रतिशतले बेरुजू रकम बढ्दै गएको उल्लेख छ ।. आन्तरिक राजस्व कार्यालयका अनुसार वीरगंजमा ३७ हजार ४२४ अस्थायी लेखा नम्बर रहेकामा अहिलेसम्म वीमनपामा पाँच हजार ८५८ संस्था दर्ता रहेको र चालू आवको असार मसान्तसम्म एक करोड ५३ लाख ३२ हजार कर असुल गर्न बाँकी रहेको देखाइएको छ, जसमध्ये ३५ प्रतिशत संस्था महानगरभित्र दर्ता नरहेको श्वेतपत्रमा उल्लेख छ ।. बहालकरको तथ्याङ्क हेर्दा आन्तरिक राजस्व कार्यालय र महानगरबीच तुलना गर्दा १० प्रतिशत मात्र बहालकर दर्ता भएको र सोबापत १४ करोड ४९ लाख रकम असुल गर्नुपर्ने तथ्याङ्क महानगरसँग नरहेको उल्लेख छ ।. कार्यक्रममा उपप्रमुख इम्तियाज आलम, प्रमुख प्रशासकीय अधिकृत बलराम ढकाललगायत सहभागी थिए । श्वेतपत्र जारी गर्नेहरूमा डा दीपेन्द्रकुमार चौधरी, सन्दीप रौनियार, वासुदेवलाल कर्ण, सत्यराज घिमिरे, अरविन्दलाल कर्ण, हरिशङ्करप्रसाद कुर्मी, रूपनारायण राउत, रामकुमार कुशवाहा, ईश्वर बराल रहेका छन् ।",https://eprateekdaily.com/2022/07/03/36975
वीरगंज आसपासको सडक चिल्लो पार्छु –वनमन्त्री यादव,प्रमुख समाचार,प्रतीक दैनिक,"असार २६, २०७९",वीरगंज,"सङ्घीय सरकारका नवनियुक्त वन तथा वातावरण मन्त्री प्रदीप यादवले आगामी तीन महीनाभित्रमा पर्सा जिल्लालाई विकास निर्माणसँग जोड्ने बताएका छन् ।. मन्त्री बनेपछि पहिलोपटक शनिवार गृहनगर वीरगंज आएका बेला उनको स्वागतमा जसपाले आयोजना गरेको स्वागत तथा सम्मान कार्यक्रममा मन्त्री यादवले मेरोे मन्त्रालय विकासे मन्त्रालय त होइन तर प्रधानमन्त्री, भौतिक पूर्वाधार विकास, शिक्षालगायतका मन्त्रीहरूसँग समन्वय गरेर तीन महीनाभित्रै पर्सा जिल्लालाई विकसित जिल्ला बनाउन काम शुरू हुने बताए । उनले वीरगंज आसपासका हरेक सडकलाई चिल्लो पार्ने विकास आयोजना विभिन्न सरोकारवाला निकायसँग मिलेर काम शुरू गर्ने उनले ठोकुवा गरे ।. जिल्लाका १४ वटै पालिकामा अधूरा सबै सडकको टेन्डर गराएर काम शुरू गराउने घोषणा पनि उनले गरे । यसका साथसाथै पर्सामा पर्यटन प्रवर्धन र विकासका लागि वीरगंजमा ललितपुरभन्दा पनि ठूलो चिडियाखाना आफ्नै कार्यकालमा निर्माण गर्ने बताए । यसका लागि जग्गा खोज्न वीरगंज महानगरका प्रमुख राजेशमान सिंहलाई उनले आग्रह पनि गरे ।. भिस्वा स्तुप, विन्ध्यवासिनी मन्दिर, भाथा मन्दिरलगायतका धार्मिकस्थललाई धार्मिक पर्यटकीय स्थलका रूपमा विकास गर्ने आफ्नो लक्ष्य रहेको चर्चा गर्दै ठोरी गाउँपालिकालाई मधेस सरकारले पर्यटकीय क्षेत्र घोषणा गरेको भन्दै उनले त्यसका लागि सङ्घीय सरकारले पर्याप्त बजेट उपलब्ध गराउने उनले बताए ।",https://eprateekdaily.com/2022/07/10/37306
घर बनेर खुशी हुनुभन्दा भोकै बसेर पीडा भोग्दैछन् मुसहरहरू,प्रमुख समाचार,प्रतीक दैनिक,"असार २२, २०७९",पर्सागढी,"वीरगंज महानगर–३१ बेलवाको मुसहर टोलमा मधेस प्रदेश सरकारको भौतिक पूर्वाधार विकास मन्त्रालय अन्तर्गत प्रदेशसभा सदस्य जन्नत अन्सारीको संसदीय विकास कोषबाट निर्माण भइरहेको जनता आवास कार्यक्रमका भवनहरूमा कमसल निर्माण सामग्री प्रयोग भएको छ।. मुसहरटोलमा २५ परिवारको लागि दुई कोठे पक्की घरसहितको भवन निर्माण कार्य जारी छ। सो भवन निर्माणमा सम्झौता अनुसार एक नम्बर इँटा प्रयोग गर्नुको साटो दुई र तीन नम्बर इँटा प्रयोग भइरहेको छ।. यसैगरी, बालुवा पनि कमसल भएको वडाध्यक्ष जीतेन्द्रप्रसाद यादवले आरोप लगाए। उनले जनता आवास कार्यक्रम अन्तर्गत घर निर्माण हुँदा वडाध्यक्षलाई कुनै सूचना नगरिएको बताए। उनले उपभोक्ता समिति निर्माण गर्दा पनि पारदर्शिता नअपनाइएको र वडालाई सूचित नगरिएको बताए। वडाभन्दा बाहिर बाँसघारीमा सीमित व्यक्तिको सहभागितामा उपभोक्ता समिति बनाइएको र महिला सहभागिता पनि नगराइएको उनले बताए।. उपभोक्ता समितिमार्फत जनता आवास कार्यक्रमको घर निर्माण भइरहेकोमा स्थानीय मुसहरहरूलाई गुमराहमा राखी उनीहरूको श्रम शोषण भइरहेको छ। कार्यक्रम अन्तर्गत भवन निर्माण गर्दा लाग्ने कुल रकम तीन लाख ७२ हजारको दश प्रतिशत घरधनीले श्रमदान गर्नुपर्ने व्यवस्था भएपनि उपभोक्ता समितिले पूरै मुसहर बस्तीलाई अहिले घर निर्माण कार्यमा प्रयोग गरेको छ।. २५ परिवारका लागि निर्माण भइरहेको भवनमा बस्तीका सबैजनालाई श्रम लगाइएको कारण मुसहरहरूलाई दैनिक खानपिनमा पनि समस्या भइरहेको छ। दैनिक ज्यालादारी गरेर जीविकोपार्जन गर्नेहरूलाई घर निर्माण कार्यमा श्रमदानमा लगाइएकाले अहिले एक छाक खानको लागि पनि धौधौ भइरहेको पार्वतीदेवी माझीले बताइन्। उनले कुल लागतको १० प्रतिशत मात्र श्रमदान गर्नुपर्नेमा घर निर्माण नहुन्जेलसम्म सबैलाई श्रमदान गर्न लगाइएकाले समस्या भएको बताइन्।. यसैगरी, बनियादेवी माझीले घरपरिवारका सबैजना घर निर्माणमा खट्नुपरेकाले अन्य काम गर्न नपाएको र अहिले पसलेले पनि उधारो दिन छाडेको कारण दैनिक जीवनयापनमा समस्या भइरहेको बताइन्। उनले घर बनेको खुशीभन्दा पनि भोकै बस्नुपरेको पीडा असह्य हुँदै गएको बताइन्।",https://eprateekdaily.com/2022/07/06/37133
ह्वर्लपूलको वाशिङ मेशिन खरीद गर्दा ठगिएको गुनासो,प्रमुख समाचार,प्रतीक दैनिक,"असार २७, २०७९",वीरगंज,वीरगंज टिभी हाउसबाट खरीद गरेको ह्वर्लपूल कम्पनीको वाशिङ मेशिनमा आफू ठगिएको एकजना ग्राहकले गुनासो गरेका छन्।. वीरगंज महानगर–११ श्रीपुर निवासी सुनीलकुमार सिंहले ह्वर्लपूल कम्पनीको नौ किलो क्षमताको वाशिङ मेशिन खरीद गर्दा दश वर्षको वारेन्टी दिइएको र खरीद गरेको तीन वर्षमा सो मेशिन बिग्रिंदा अहिलेसम्म मरम्मतसम्भार नगरेर छ महीनादेखि टार्दै आएको गुनासो गरे। उनले शुरूमा मोटर र इलेक्ट्रोनिक किट बिग्रिएकोमा कम्पनीले मोटर साटिदिएको तर इलेक्ट्रोनिक किट भने वारेन्टीमा नरहेको भनेर खरीद गर्न लगाएको बताए।. उनले रु सात हजारमा सोही कम्पनीबाट खरीद गरेको किट चार दिनमैं खराब भएको र सोको ग्यारेन्टी अवधि रहे पनि अहिलेसम्म अर्को नफेरिदिएको गुनासो गरे। जबकि कम्पनी काठमाडौंका प्रतिनिधि लक्ष्मी सिंहले सो लटका सबै किटमा खराबी देखिएकोले साटिदिने बताएका थिए। तर पछि उनले फोन नै उठाउन छाडेको पीडित सिंहले बताए।. वीरगंज टिभी हाउसले भनेकै मेकानिक सरफराजसँग वाशिङ मेशिन देखाएको र मेकानिककै सल्लाहमा कम्पनीबाट किट खरीद गरेको उनले बताए। चार दिनमैं बिग्रिएको किट फिर्ताको लागि पठाएको छ महीना बितिसक्दा पनि अहिलेसम्म अर्को किट उपलब्ध नगराइएको बताए।. विक्रेता वीरगंज टिभी हाउसलाई यसबारेमा जानकारी गराउँदा आलटाल गरेको र कम्पनी काठमाडौंमा दबाब नदिएको सिंहले गुनासो गरे। छ महीनादेखि मेशिन बिग्रिंदा जुन प्रयोजनको लागि खरीद गरेको सोविपरीत घरपरिवारले दुःख खेप्नुपरेको बताए।,https://eprateekdaily.com/2022/07/11/37443
नारायणी अस्पतालद्वारा डेढ हजारजनाको निश्शुल्क उपचार,प्रमुख समाचार,प्रतीक दैनिक,"असार १७, २०७९",वीरगंज,"चालू आवको ११ महीनामा नारायणी अस्पतालले एक हजार ५०० भन्दा बढी गरीब, असहाय तथा विपन्न नेपाली नागरिकको निश्शुल्क उपचार गरेको छ ।. रकम अभावका कारण कसैको ज्यान जान नहुने नेपाल सरकारको अवधारणा अनुसार नेपाल सरकारले सरकारी अस्पतालमा गरीब, असहायहरूलाई निश्शुल्क उपचार गर्ने व्यवस्था मिलाएको छ ।. अस्पतालको सामाजिक सेवा एकाइमार्फत लक्षित १२ समूहका नागरिकको निश्शुल्क उपचार गरिएको बताइएको छ । स्वास्थ्य सेवा मौलिक अधिकारभित्र पर्ने भएकोले सबैले उपचार पाउनुपर्छ भन्ने नेपालको संविधानमा उल्लिखित छ ।. सोही क्रममा नारायणी अस्पतालले छुट्टै सामाजिक सेवा एकाइ स्थापना गरी गरीब, असहाय, अपाङ्ग, ज्येष्ठ नागरिक, लैङ्गिक हिंसामा परेका पीडित बालबालिका, सीमान्तकृत तथा लोपोन्मुख आदिवासी जनजाति, कुपोषित बालबालिका तथा शहीद परिवारलाई अस्पतालबाट हुने सबैखाले सेवा निश्शुल्क नेपाल सरकारले व्यवस्था गरेको अस्पतालका सूचना अधिकारी डा उदयनारायण सिंहले जानकारी दिए । डा सिंहका अनुसार चालू आवको पहिलो चौमासिकमा ३१६ महिला, २२४ पुरुष गरी ५८० जनालाई सेवा प्रदान गरिएको छ । दोस्रो चौमासिकमा ३०३ महिला र २०४ पुरुष गरी ५०७ जनालाई सेवा दिइएकोे उनले जानकारी दिए ।. चालू आवको तेस्रो चौमासिक समाप्त नभए पनि असारको १० गतेसम्ममा पाँच सयभन्दा बढी बिरामीलाई उपचार प्रदान गरिसकेको डा सिंहको भनाइ छ । डा सिंहले गरीब तथा विपन्न नागरिकको उपचारमा १९ लाख रुपैयाँभन्दा बढी खर्च भइसकेको बताए । रकम अभावका कारण रोग लुकाइराख्ने प्रवृत्ति. तराईका जिल्लामा नेपाल सरकारले सञ्चालन गरेको निश्शुल्क उपचारको योजनाले धेरै नागरिकलाई अकाल मृत्युबाट जोगाएको डा सिंहले बताए ।",https://eprateekdaily.com/2022/07/01/36907
दुईवटा रनवेसहितको विमानस्थलको निर्माण चाँडै शुरू हुने –प्रम देउवा,प्रमुख समाचार,प्रतीक दैनिक,"असार १८, २०७९",निजगढ,"नेपाली काङ्ग्रेसका सभापति एवं प्रधानमन्त्री शेरबहादुर देउवालगायत सत्ता गठबन्धनका शीर्ष नेताहरूले असार १५ गते सर्वोच्च अदालतको पूर्ण पाठमा दिइएको राय अनुसार कमभन्दा कम रूख मासेर निजगढ अन्तर्राष्ट्रिय विमानस्थल बन्ने बताएका छन् ।. निर्माणाधीन निजगढ अन्तर्राष्ट्रिय विमानस्थलको नेपाली सेनाको हेलिकप्टरमार्फत निरीक्षणपछि फास्ट ट्र्याक निर्माणका लागि स्थापना गरिएको नेपाली सेनाको क्याम्प जीरो किलोमिटरमा शनिवार आयोजित कार्यक्रममा प्रम देउवाले शुरूमा दुईवटा रनवे तयार गरी अन्तर्राष्ट्रिय उडान भर्ने गरी सुविधासम्पन्न विमानस्थल निर्माण गर्ने बताए । उनले आजको आधुनिक युगमा हवाईमार्गबाट नै विश्वसँग निरन्तर सम्बन्धबाट नै व्यापार, पर्यटन, रोजगार बढ्ने बताए । उनले नेपाललाई अन्तर्राष्ट्रिय पहुँचमा लैजान निजगढ अन्तर्राष्ट्रिय विमानस्थल निर्माणबाहेक अर्को विकल्प नभएकोले सुविधासम्पन्न विमानस्थलका लागि आवश्यक निर्माण कार्य अघि बढाउँदै छिट्टै काम शुरू हुने विश्वास दिलाए ।. सर्वोच्च अदालतको रायलाई पालना गर्दै आफ्नो सरकार र गठबन्धन दलहरू एकमत भएकाले नै आफू निरीक्षणमा आएको उनले प्रस्ट्याए । रूखबिरुवा, वन्यजन्तु, पर्यावरणलाई जोगाउँदै मास्नै परे कमभन्दा कम क्षति र क्षतिको शोधभर्ना हुने गरी मात्र काम अघि बढाउने प्रम देउवाले प्रतिबद्धता जाहेर गरे ।. निजगढ अन्तर्राष्ट्रिय विमानस्थल निर्माणले मुलुकको विकास, आर्थिक समृद्धि, रोजगार सिर्जना हुने उनको भनाइ थियो ।. नेकपा माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्डले निजगढ अन्तर्राष्ट्रिय विमानस्थल नेपाल र नेपालीहरूका लागि ‘ड्रिम प्रोजेक्ट’ भएको र यसको विकल्प पनि नभएको बताए । उनले निजगढ अन्तर्राष्ट्रिय विमानस्थलको निर्माणसँगै राजधानी काठमाडौं जोड्ने निर्माणाधीन द्रुतमार्गसँग पनि यसको अन्तरसम्बन्ध रहेको बताए ।. पूर्वप्रधानमन्त्री एवं नेकपा (एकीकृत समाजवादी)का अध्यक्ष माधवकुमार नेपालले सर्वोच्च अदालतको पूर्ण पाठको रायलाई मनन गर्र्दै निजगढ अन्तर्राष्ट्रिय विमानस्थल निर्माणका आफूहरू अढाई दशकदेखि लागिपरेको बताए ।. नेता नेपालले आवश्यकताभन्दा बढी नाजायज माग राखेर विरोध गर्ने, चलखेल गर्ने काम बन्द गर्न सबैसँग आग्रह गरे । नचाहिंदो मागले निर्माण कार्य समस्यामा पर्ने र राष्ट्रिय गौरवको आयोजना निजगढ अन्तर्राष्ट्रिय विमानस्थल निर्माण योजना अयन्त्र जान सक्ने चेतावनी दिए ।. जनता समाजवादी पार्टीका अध्यक्ष उपेन्द्र यादवले छिमेकी मुलुक भारतमा ५० वटाभन्दा बढी अन्तर्राष्ट्रिय विमानस्थल भएको तर यहाँ एउटा बनाउन पनि दशकौं लागिसकेको भन्दै चिन्ता व्यक्त गरे । उनले विमानस्थल निर्माण गर्दा प्रभावित हुने बस्तीको उचित व्यवस्थापन गर्दै र रूख कम मासेर काम शुरू गर्नुपर्ने सुझाए । उनले काठमाडौंको त्रिभुवन अन्तर्राष्ट्रिय विमानस्थलले नेपाली हवाई चापलाई अहिले त थेग्न गा¥हो भइरहेको अवस्थामा आगामी दिनमा त झनै ठूलो समस्यासँगै चुनौती आइलाग्ने भन्दै निजगढ अन्तर्राष्ट्रिय विमानस्थलको अर्को विकल्प नभएको बताए ।. राष्ट्रिय जनमोर्चाका उपाध्यक्ष दुर्गा पौडेलले सर्वोच्च अदालतलाई सम्मान गर्दै निजगढ अन्तर्राष्ट्रिय विमानस्थलको निर्माण राष्ट्रिय आवश्यकता भएकोले सबै मिलेर काम सम्पन्न गर्नुपर्नेे बताए ।. टोलीमा अर्थमन्त्री जनार्दन शर्मा, संस्कृति, पर्यटन तथा नागरिक उड्डयन मन्त्री जीवनराम श्रेष्ठ, वन तथा वातावरणमन्त्री रामसहाय यादव, खानेपानीमन्त्री उमाकान्त चौधरी, वाग्मती प्रदेशका मुख्यमन्त्री राजेन्द्र पाण्डेलगायतको सहभागिता थियो ।",https://eprateekdaily.com/2022/07/02/36940
स्तम्भकार अधिकारीसँग अर्थ–राजनीतिक विषयमा साक्षात्कार,प्रमुख समाचार,प्रतीक दैनिक,"असार २३, २०७९",वीरगंज,"समसामयिक अर्थ–राजनीतिक सरोकारका विषयमा प्रतीक दैनिकको आयोजनामा बिहीवार लेखक, पत्रकार, प्राध्यापक तथा प्रतीक दैनिकका स्तम्भकार विश्वराज अधिकारीसँग साक्षात्कार कार्यक्रम ज्येष्ठ नागरिक पार्क, लक्ष्मनवामा बिहीवार सम्पन्न भएको छ।. आर्थिक विषयमा कलम चलाउँदै आएका अधिकारी अमेरिकामा प्राध्यापनमा पेशामा आबद्ध छन्। उनले अमेरिका बसाइँको क्रममा आफूले देखे, जानेका आर्थिक तथा सामाजिक अनुभवहरू साझा गर्ने क्रममा भने, “आर्थिक र सामाजिक रूपान्तरणको लागि प्रक्रियागत कार्ययोजना माथिदेखि तल प्रवाह हुने नभई, तलदेखि माथि प्रवाह हुनुपर्छ। स्थानीय आवश्यकता र साधन स्रोतको उपलब्धता आदि स्थानीयस्तरमा मूल्याङ्कन गर्ने प्रणाली बसाल्नुपर्छ।” उनले समाजको सापेक्ष विकासका लागि सबैभन्दा पहिला व्यक्ति स्वयम् सचेत र जागरूक हुनुपर्नेमा जोड दिए। अमेरिका विश्वको एक अग्रणी अर्थतन्त्र बन्नुमा त्यहाँका जनतादेखि शासकसम्मको लगानशीलता नै मुख्य कारण रहेको भन्दै यसको मौलिक रूपान्तरण गर्न सकेमा नेपालले पनि विकासमा फड्को मार्न सक्ने धारणा राखे। उनले समयक्रमसँगै नेपालमा क्रमिक विकास भइरहेको तथा स्वदेशमैं अवसरहरूको कमी नभए पनि युवाहरू विदेशतिर गइरहेकामा चिन्ता व्यक्त गरे।. अधिकारीले लेखेको ‘अमेरिकी अर्थतन्त्रका विशेषता’ शीर्षक पुस्तकमा प्रतिस्पर्धा, भूमिको प्रचुरता, पूँजीवादभित्र समाजवादलगायतका विविध विषयहरू समेटी आर्थिक र सामाजिक रूपान्तरणका विभिन्न आयामहरू प्रस्तुत गरेका छन्। कार्यक्रममा सहभागीहरूको प्रश्न र जिज्ञासाको उनले सहजतापूर्वक समाधान गरेका थिए।. कार्यक्रमको समापन गर्दै पर्साका प्रमुख जिल्ला अधिकारी उमेशकुमार ढकालले देशको तीव्र विकास र चुस्त सामाजिक सुव्यवस्थाका लागि नियम कानूनको पालना र आत्मानुशासनमा जोड दिए।. प्रतीक प्रकाशन समूहद्वारा लेखक अधिकारीलाई सम्मानपत्रका साथै दश हजार नगद राशि प्रदान गरिएको थियो। कार्यक्रमको सहजीकरण गरेका प्रतीक दैनिकका प्रधानसम्पादक जगदीशप्रसाद शर्माले लेखक अधिकारीलाई उज्ज्वल भविष्यको शुभकामना दिए। कार्यक्रममा पर्साका प्रहरी उपरीक्षक रमेश बस्नेत, सशस्त्र प्रहरी उपरीक्षक तेजप्रसाद पोखरेल, शोभकर पराजुली, पत्रकार चन्द्रकिशोर, विनोद गुप्ता, ओमप्रकाश खनाल, बैधनाथ श्रमजीवी, उमाशङ्कर द्विवेदी, प्राध्यापक वासुदेवलाल दास, अनन्तकुमारलाल दास, राजेश मिश्र, विश्वम्भर शर्मा, श्याम बन्जारा, महेशचन्द्र गौतम, ज्योति शाह, रामप्रसाद पडित, अरविन्द सिंह, उदयराज शर्मा, दीपक शर्मा, जीतेन्द्र पुरुष ढकाललगायतको सहभागिता थियो।",https://eprateekdaily.com/2022/07/07/37223
बलात्कारको घटना नियन्त्रण गर्न समाज अगाडि बढ्नुपर्छ –प्रजिअ,प्रमुख समाचार,प्रतीक दैनिक,"असार २१, २०७९",वीरगंज,"पर्साका प्रमुख जिल्ला अधिकारी उमेशकुमार ढकालले पर्सा जिल्लामा बलात्कारका घटना नियन्त्रणका लागि समाज अगाडि बढ्नुपर्ने बताएका छन् । जिल्ला प्रहरी कार्यालय, पर्साको सहकार्यमा सम्यक सेन्टर प्रालिले आयोजना गरेको बलात्कारसम्बन्धी सचेतना कार्यक्रममा उनले पर्सा जिल्लामा चालू आवमा ५३ वटा बलात्कारका घटना भएको र त्यसमा आधाभन्दा बढी नाबालिका रहेको बताए ।. प्रजिअ ढकालले विद्यालयमा अध्ययनरत नाबालिकाहरू प्रायः बलात्कारको शिकार भएकाले न्यूनीकरणका लागि परिवार, विद्यालय, कलेजमा सचेतना कार्यक्रमका साथै नैतिक शिक्षा दिनुपर्ने बताए । उनले बलात्कारसम्बन्धी कानूनमा पनि केही परिमार्जन जरुरी भएको तर्क गरे । १८ वर्षमुनिका बालिकासँग सहमति वा असहमतिमा यौन सम्पर्क गर्दा बलात्कार ठहरिने र विवाह २० वर्षको उमेरपछि गर्नुपर्नेलगायतमा कानून बाझिने गरेकोले त्यसमा सुधार हुनुपर्ने बताए ।. उनले बलात्कृत भएकाहरूलाई तत्कालै गर्नुपर्ने राहतका कार्यहरूमा पनि पालिकाहरूको सहयोग आवश्यक हुने बताए । उनले बलात्कारको शिकार भएकाहरूलाई पुनर्वासका साथै कानूनी परामर्श र आर्थिक सहयोगमा पालिकाहरूले सहयोग पु¥याउनुपर्ने बताए ।. प्रजिअ ढकालले महिला तथा बालबालिका कार्यालय खारेज गरिएकोले पनि जिल्लामा यस विषयमा समन्वयकारी भूमिका निर्वाहमा समस्या भएको बताए । सो कार्यालयको जिम्मेवारी पालिकास्तरमा सारिए पनि जिल्लास्तरीय समन्वय भूमिकाविहीन भएको कारण जिल्लास्तरको काममा समस्या आइपरेको बताए ।. जिल्ला प्रहरी कार्यालय, पर्साका प्रहरी उपरीक्षक रमेश बस्नेतले समाज अपराधरहित हुन नसक्ने तर्क गर्दै बलात्कारका घटना पनि सोही अनुरूप भएकोले यसको न्यूनीकरणमा सचेतना कार्यक्रम आवश्यक भएको बताए । उनले विद्यालय, कलेजहरूमा यस्ता. सचेतना गराउनुपर्ने र प्रहरीले आप्mनो भूमिका देखाउँदै आएको बताए । उनले पर्सा जिल्लामा यस विषयमा हालसम्म तीन सयभन्दा बढी कक्ष्Fा प्रहरीले लिएको र ग्रामीण क्षेत्रहरूमा पालिकास्तरीय सभा पनि गरेको जानकारी गराए ।. जिल्ला न्यायाधिवक्ता पद्मराज कार्कीले न्याय महँगो भएको र पीडितहरू कानून व्यवसायीहरूबाट पनि आर्थिक शोषणमा परेको आरोप लगाए । उनले सहजरूपमा न्याय पाउन पीडितहरूलाई अप्ठेरो भइरहेको र न्याय पनि बिक्री भइरहेका घटनाहरूले पीडितहरूलाई थप पीडा पु¥याएको बताए ।. उनले निजी कानून व्यवसायीहरूबाट पीडितहरू आर्थिकरूपमा शोषित भएको भन्दै त्यस्ता पीडितहरूलाई सरकारले निश्शुल्क न्यायसम्पादनको व्यवस्था गरेको र जिल्ला न्यायाधिवक्ताको कार्यालयमा सम्पर्क गर्न सुझाव दिए । उनले यी घटनाहरू सरकारवादी भएकाले यस्ता घटनामा पीडितले छुट्टै कानून व्यवसायीको भार बोक्नु नपर्ने बताए ।. जिल्ला न्यायाधिवक्ता कार्कीले सञ्चारजगत्को कारण पनि बलात्कारका घटनामा समस्या आइरहेको आरोप लगाए । उनले समाचार प्रकाशन गर्नुपूर्व सम्पादकहरूले यस विषयको गम्भीरतालाई बुझेर प्रकाशन गर्ने वा नगर्ने निर्णय लिनुपर्ने बताए ।. नेपाल पत्रकार महासङ्घ, पर्साका अध्यक्ष अनुप तिवारीले बलात्कारलगायत जघन्य अपराधका घटनामा पत्रकारहरू संवेदनशील भएको दाबी गरे । उनले समाचार पठाउने निकायहरूबाट पनि त्रुटि हुने गरेकाले केही सञ्चारमाध्यममा सोही अनुरूप समाचार आउँदा समस्या भइरहेको स्वीकारे । उनले पत्रकारहरूबाट यस प्रकारका घटनाहरूमा कुनै चूक नहोस् भनेर महासङ्घले बेलाबखत तालीम, प्रशिक्षण दिने गरेको बताए ।. अध्यक्ष तिवारीले बलात्कारका घटनामा न्यायालयबाट दोषी ठहर नगर्दै प्रहरीले एक पक्ष्Fको नाम सार्वजनिक गर्ने र अर्को पक्षको नाम लुकाउने गरेकोले यी घटनामा एक पक्ष अन्यायको शिकार भइरहेको बताए ।. बलात्कारका घटना संवेदनशील भएको र यस्ता घटनामा संलग्न व्यक्तिको अपराध पुष्टि नभएसम्म उनीहरूको नाम पनि सार्वजनिक गर्न नहुने बताए । खासगरी नाबालिकको हकमा नाम सार्वजनिक गर्दा उनीहरू दोषमुक्त भएको खण्डमा समाजमा टिकिरहन समस्या हुने गरेको र यस्तो संवेदनशीलतालाई बुझेर प्रहरीले घटनाहरू उजागर गर्नुपर्ने बताए । प्रहरी अनुसन्धानमा रहेका घटनाहरू दोष प्रमाणित नहुन्जेल सार्वजनिक गर्दा आत्महत्याका घटना बढ्न सक्ने उनको तर्क थियो ।. कार्यक्रममा बलात्कारबारे वृत्तचित्र प्रस्तुत गरिएको थियो । वृत्तचित्रमा बलात्कारका घटनामा दोषीहरूले उन्मुक्ति पाउने गरेको र पीडितहरूले न्याय नपाएको सन्देश प्रवाह गरिएको थियो । कार्यक्रमको सहजीकरण घनश्याम खड्काले गरेका थिए ।",https://eprateekdaily.com/2022/07/05/37078
वीरगंजका विद्यालयका बेथितिहरू सुधारिने,प्रमुख समाचार,प्रतीक दैनिक,"असार २८, २०७९",वीरगंज,"वन तथा वातावरण मन्त्री प्रदीप यादवले महानगरका सामुदायिक विद्यालयका बेथितिहरूलाई सुधार गर्ने बताएका छन् ।. त्रिजुद्ध महावीरप्रसाद रघुवीर राम प्राविधिक विद्यालयमा आयोजित कार्यक्रममा मन्त्री यादवले राजनीतिक आस्थाका आधारमा शिक्षण पेशालाई अगाडि नबढाउन आग्रह गरे । उनले विद्यालयका समस्याहरू समाधान गर्ने आश्वासन दिंदै विद्यार्थीहरूलाई गलतरूपमा प्रयोग नगर्न सुझाए ।. यसअघिको कार्यकालमा विद्यार्थीहरूलाई व्यक्तिगत स्वार्थ प्रयोजनमा प्रयोग गरेर शिक्षकहरूले बदनामी कमाएको भन्दै त्यस्ता कार्यलाई निरुत्साहित गर्ने र शिक्षालाई निस्स्वार्थ रूपमा अगाडि बढाउन आग्रह गरे । उनले विषयगत शिक्षकहरूको नियुक्ति गरिने र अनावश्यकरूपमा शिक्ष्Fकहरूको सरुवा, बढुवा महानगरले नगर्ने आश्वासन दिए । विषयगत शिक्षकहरूको अभावमा महानगरको शिक्षा प्रणालीमा विकृति मौलाएको भन्दै उनले यस्ता कार्यलाई निरुत्साहित गरिने बताए । उनले ढुक्क भएर शिक्षण पेशालाई इमानदारीपूर्वक निर्वाह गर्न सुझाव दिंदै राम्रो गर्ने शिक्ष्Fकलाई कुनै पनि अवस्थामा हतोत्साहित नगरिने बताए ।. नगरप्रमुख राजेशमान सिंहले शिक्षण पेशालाई समृद्ध बनाउनको लागि आफ्नो इमानदार प्रयास रहने बताए । व्यक्तिगतरूपमा आफू कसैसँग पूर्वाग्रही नहुने र शिक्षकहरूलाई पनि पूर्वाग्रह त्यागेर काम गर्न आग्रह गरे । उनले महानगरका सामुदायिक विद्यालयहरूको स्तरोन्नतिको आवश्यकता अनुसार विद्यालयहरूलाई सहयोग गर्ने उनले प्रतिबद्धता जनाए ।. विद्यालय व्यवस्थापन समितिका अध्यक्ष सञ्जय कलवारको अध्यक्षतामा भएको कार्यक्रममा वडाध्यक्ष जगतसाह कानू, बैजु स्वर्णकारलगायतले मन्तव्य व्यक्त गरेका थिए ।. कार्यक्रममा सहभागी शिक्षकहरू दयाकान्त झा, हरिन्द्र चौरसियालगायतले महानगरका विद्यालयहरूको अवस्था दयनीय भएको बताए । उनीहरूले विनियोजित बजेटमा विद्युत् शुल्क नराखिएकोले समस्या भएको, छ सयजना विद्यार्थी अध्ययनरत विद्यालयमा अध्यापनको लागि सातजना शिक्षक मात्र रहेको, शौचालयको व्यवस्था नभएको, शौचालय महिलामैत्री नभएको, कतिपय विद्यालयहरूमा वर्षा र जाडोमा त्रिपाल झुन्ड्याएर अध्यापन गराउनुपर्ने बाध्यता रहेको जस्ता गुनासाहरू पोखेका थिए ।. कार्यक्रममा प्रअ हरिन्द्र कुर्मीले स्वागत गरेका थिए ।",https://eprateekdaily.com/2022/07/12/37503
मधेस प्रदेशका महत्वपूर्ण योजनाहरू अलपत्र,प्रमुख समाचार,प्रतीक दैनिक,"असार १४, २०७९",वीरगंज,"मधेस प्रदेशको मुख्यमन्त्री तथा मन्त्रिपरिषद्को कार्यालयमा केही महीनाअघि अख्तियारले छापा मारी सो कार्यालयका महŒवपूर्ण कागजात तथा मुख्यमन्त्री स्वच्छता अभियानसँग सम्बन्धित कागजातहरू नियन्त्रणमा लिएपछि अहिले सबै कार्यक्रम अलपत्र छन् ।. स्वच्छता अभियान अन्तर्गत बेटी पढाउ, बेटी बचाउ, सरसफाइ, पोखरी सौन्दर्यीकरण, मर्मतसम्भार, मस्जिद निर्माण, साइकल खरीद, कब्रिस्तान, इनार निर्माण, महिला शौचालय, चापाकल जडानलगायत कार्यक्रमका कागजातहरू अख्तियारमा रहेकाले योजनाहरू अलपत्रमा परेका हुन् ।. मुख्यमन्त्री कार्यालयले सञ्चालन गरेको ती योजनामध्ये अधिकांश योजना निर्माणको क्रममा रहे तापनि अख्तियारले सबै कागजात लगेपछि चालू आर्थिक वर्षमा कुनै पनि योजनाहरूमा थप काम भएको छैन ।. आठवटै जिल्लामा निर्माणको क्रममा रहेका सयौं योजनाको भुक्तानीसमेत रोकिएको छ । ठेकेदारहरूले गत आवमा काम गरेपछि चालू आवमा रकम पाउने आशा गरेका थिए तर यसपालि पनि रकम नपाउने भएपछि उनीहरू मारमा परेका छन् ।. चालू आवको अन्तिम समयमा मुख्यमन्त्री कार्यालयले पत्राचार गरी आठ जिल्ला हेर्ने भौतिक पूर्वाधार विकास कार्यालयलाई सो काम गर्न अधिकार प्रत्यायोजन गरेर जिम्मेवारीबाट पन्छिएको छ ।. समाचार स्रोत अनुसार अख्तियारले कारबाई प्रक्रिया अगाडि बढाएको अवस्थामा भौतिक पूर्वाधार विकास कार्यालयको सरोकारमा नरहेका ती योजनाहरू सम्पन्न गर्न नसक्ने जानकारी सो कार्यालयले दिइसकेको बताइएको छ ।. अन्तिम समयमा कार्यको मूल्याङ्कन गरी भुक्तानी प्रतिवेदन तयार गरी भुक्तानी दिने अधिकार प्रत्यायोजन गरिएपछि विवादित योजनामा आफूहरू नफस्ने भौतिक पूर्वाधार विकास कार्यालयका कर्मचारी स्रोतको भनाइ छ ।. ती योजनाहरूको मूल्याङ्कन तथा भुक्तानीबारे भौतिक पूर्वाधार विकास कार्यालय स्पष्ट भएपछि मात्र आफूहरूले जिम्मेवारी लिने कर्मचारी स्रोतले स्पष्ट पारेको छ ।. आठ जिल्लामा ३४ वटा पोखरी सौन्दर्यीकरण र १६ वटा नदी नियन्त्रण गर्न मास्टर प्लान अगाडि बढिरहेको बेला मधेस प्रदेशको मुख्यमन्त्री तथा मन्त्रिपरिषद्को कार्यालय पछि हटेपछि योजनाहरू अलपत्रमा परेका हुन् ।. पर्सामा २०७६ वैशाख २३ गते रु १८ करोड २० लाख ५४ हजारमा सम्झौता गरी नगवा तथा मुर्ली पोखरी सौन्दर्यीकरण गर्न ठेक्का लिएका ठेकेदार कम्पनीले छिपहरमाई गापाको पोखरी पनि सौन्दर्यीकरण गर्न ठेक्का पाएको छ । २०७६ मा ३४ वटा पोखरी सौन्दर्यीकरणको लागि प्रदेश सरकारले रु एक अर्ब ९० करोड सात लाखको बजेट विनियोजित गरेको थियो । ती पोखरीहरूमा सौन्दर्यीकरणको काम अहिलेसम्म १४ देखि ६९ प्रतिशतसम्म भएको प्रतिवेदनमा उल्लेख छ । मुख्यमन्त्री कार्यालयले प्रदेश सरकारको मातहत रहेका प्राविधिक कार्यालयमार्फत कार्य गराएको भए अहिलेसम्म अधिकांश योजना सम्पन्न भइसक्ने थियो ।. मुख्यमन्त्री कार्यालयले नै प्राविधिकहरू हायर गरी काम गराएको तथा कामभन्दा बढी रकम भुक्तानी दिएको भन्दै अख्तियारले छानबीन गर्न थालेपछि पोखरी सौन्दर्यीकरण तथा नदी नियन्त्रण काममा सहयोग गर्ने प्राविधिकहरू अहिले सम्पर्कविहीन भएको स्रोतले दाबी गरेको छ ।. अधिकांश प्राविधिकले अवकाश पाइसकेकाले उनीहरू सम्पर्कविहीन भएका हुन् ।. त्यसैगरी, स्वच्छता अभियान अन्तर्गत बेटी पढाउ, बेटी बचाउ कार्यक्रमका लागि साइकल खरीदमा पनि व्यापक अनियमितता भएको महालेखा कार्यालयको प्रतिवेदनमा उल्लेख छ । साइकल खरीदसँगै मुख्यमन्त्रीको कार्यालयमा रहेको साइकल वितरण गरेको भरपाईभन्दा तेब्बर बढी साइकल खरीद गरिएको छ तर मौज्दात भने नरहेको प्रतिवेदनमा उल्लेख छ । यसैगरी, छोरी बीमामा खर्चिएको रकम पनि बेरुजू भएको छ ।",https://eprateekdaily.com/2022/06/28/36776
विपद् व्यवस्थापनका लागि १४ वटै पालिकासँग सहमति,प्रमुख समाचार,प्रतीक दैनिक,"असार ७, २०७९",वीरगंज,"जिल्ला विपद् व्यवस्थापन समिति, पर्साको चालू आर्थिक वर्षका गतिविधि तथा आगामी समयको लागि रणनीतिसहितको बैठक मङ्गलवार सम्पन्न भएको छ ।. प्रमुख जिल्ला अधिकारी उमेशकुमार ढकालको अध्यक्षतामा बसेको बैठकले विपद् न्यूनीकरणको लागि आवश्यक सामग्री तथा कार्ययोजना बनाउन जिल्लाका १४ वटा पालिकासँग सहमति गरेको छ । बैठकले २०७८ पुस १ गतेदेखि आगलागी र बाढीपहिरोबाट क्षति भएका १७ जनालाई रु सात लाख ९१ हजार विपद् कोषबाट राहत वितरण गरिएको, २० लाख रुपैयाँबराबरको विपन्न, ज्येष्ठ नागरिक, बालबालिका गरी एक हजार ३०० जनालाई बडी वार्मर, टोपी, कम्बल खरीद वितरण गरिएको जानकारी गराइएको थियो ।. बैठकले सबै स्थानीय तहले सात दिनभित्र विपद् व्यवस्थापनको लागि आवश्यक सामग्री खरीद गर्नुपर्ने, मनसुन आइसकेकोले छिट्टै कार्ययोजना बनाइ विपद् व्यवस्थापन समितिलाई जानकारी गराउनुपर्ने, पर्सामा रहेका बस्तीहरूमध्ये उच्च जोखिममा रहेका बस्ती पहिचान गरी विपद्को बेला स्थानान्तरण गर्दा आवश्यक पर्ने भाँडाकँुडा, कपडा, औषधि, पानी स्थानीय तहले व्यवस्थापन गर्नुपर्ने, प्रत्येक गाउँपालिकाले रबर बोट, डोरी, लाइफ ज्याकेट, स्टे«चर, बेल्चा, पिकअप, नाइलनको डोरी, टर्चलाइट, पञ्जा खरीद गर्नुपर्ने निर्णय गरेको छ ।. त्यसैगरी, बैठकले पर्सा जिल्लामा रहेका खोलानालाबाट घर, बस्ती, खेत कटान हुने अवस्था रहेकोले सोको पहिचान गरी सिंचाइ डिभिजन कार्यालयमार्फत तटबन्धको व्यवस्था मिलाउनुपर्ने, सबै स्थानीय तहमा रहेका नाला, कल्भर्ट, टर्सरीको सरसफाइ गराउनुपर्ने निर्णय गरेको छ ।. बैठकमा स्थानीय तहका निर्वाचित पदाधिकारी, कार्यकारी अधिकृत, सरकारी कार्यालयका कर्मचारी, सुरक्षा निकायका प्रतिनिधि, सञ्चारकर्मी, उद्योगी–व्यवसायीलगायतको सहभागिता थियो ।. कार्यक्रमको सञ्चालन सहायक प्रजिअ भीमकान्त पौडेलले गरेका थिए ।",https://eprateekdaily.com/2022/06/21/36329
वीरगंज महानगरको तीन अर्ब ३३ करोडको बजेट,प्रमुख समाचार,प्रतीक दैनिक,"असार १०, २०७९",वीरगंज,"मधेस प्रदेशको एकमात्र महानगरपालिका वीरगंज महानगरको ११औं नगरसभा शुरू भएको छ। वीरगंज नगर सभागृहमा बिहान ११ बजेदेखि शुरू भएको नगरसभामा वीरगंज महानगरका उपप्रमुख इम्तियाज आलमले आगामी आर्थिक वर्ष २०७९/८० को बजेट प्रस्तुत गरेका थिए। उनले आगामी आवको लागि तीन अर्ब ३३ करोड ६३ लाख २५ हजार रुपियाँँको बजेट प्रस्तुत गरेका थिए। बजेटमा चालूतर्फ दुई अर्ब छ करोड ९८ लाख ५० हजार अर्थात् ६२.०४ प्रतिशत र पूँजीगततर्फ एक अर्ब २६ करोड ६४ लाख ७५ हजार (३७.९६ प्रतिशत) गरी कुल तीन अर्ब ३३ करोड ६३ लाख २५ हजारको बजेट विनियोजन गरिएको छ।. ‘औद्योगिक तथा व्यापारिक शहर, सुसंस्कृत सभ्य हाम्रो वीरगंज महानगर’ भन्ने नाराका साथ ल्याइएको बजेटमा महानगरले आन्तरिक आयबाट ९५ करोड रुपियाँ, सङ्घीय सरकारको (वित्तीय समानीकरण अनुदान, राजस्व बाँडफाँड, समपूरक, सशर्त र विशेष अनुदानसमेत) एक अर्ब ७० करोड ६२ लाख ५८ हजार, मधेस प्रदेश सरकारबाट (वित्तीय समानीकरण अनुदान, राजस्व बाँडफाँड, समपूरक, सशर्त र विशेष अनुदानसमेत) सात करोड ९८ लाख २४ हजार रुपियाँँ पाउने उल्लेख छ।. त्यसैगरी, क्षेत्रीय शहरी विकास आयोजनाका लागि दातृ संस्था एशियाली विकास बैंकबाट १२ करोड ६१ लाख ८५ हजार, सडक बोर्ड नेपालबाट दुई करोड, जिल्ला समन्वय समितिको कार्यालय पर्साबाट ९६ लाख, युनिसेफबाट २५ लाख आउने अनुमान गरिएको छ।. अपुग हुने ४४ करोड १९ लाख ५९ हजार चालू आर्थिक वर्षको अन्त्यमा स्थानीय सञ्चिति कोषमा रहेको नगद मौज्दातबाट बेहोर्ने उपप्रमुख आलमले प्रस्तुत बजेटमा उल्लेख गरेका छन्।. महानगरले शिक्षा, युवा तथा खेलकूदसम्बन्धी कार्यक्रम कार्यान्वयन गर्न ६६ करोड ३८ लाख ३५ हजार, स्वास्थ्यतर्फ एक करोड २० लाख ३० हजार, कृषितर्फ तीन करोड २६ लाख ९० हजार, पूर्वाधारतर्फ एक अर्ब १९ करोड ९३ लाख, सामाजिक विकासतर्फ ९९ करोड ३५ लाख ७९ हजार रुपियाँँ विनियोजन गरिएको छ।. सरसफाइ व्यवस्थापनमा आठ करोड ९१ लाख, वन तथा वातावरण र विपद् व्यवस्थापनका लागि पाँच करोड ९९ लाख, आर्थिक विकासका लागि १० करोड ४२ लाख ९० हजार, सूचना प्रविधि र सञ्चारतर्फ एक करोड पाँच लाख ९५ हजार, सेवा प्रवाह सङ्गठन सुदृढीकरणतर्फ ९३ करोड ५३ लाख २१ हजार, महिला, बालबालिका तथा ज्येष्ठ नागरिक र अपाङ्गता, संस्थागत विकास, राजस्व तथा अन्य आय सङ्कलन व्यवस्थापनका लागि पनि बजेट छुट्याइएको छ।. औद्योगिक क्षेत्रको लागि अध्ययन हुने. महानगरले आगामी आर्थिक वर्षको बजेटमा वीरगंज औद्योगिक कोरिडोरको लागि अध्ययन गर्ने जनाएको छ। आगामी आर्थिक वर्षमा वीरगंज महानगरको वडा नं ३० लालपर्सा र वडा नं ३१ चोर्नीमा रहेको गुठी संस्थानको अतिक्रमणमा परेको साढे पाँच सय बिघा जग्गा निकाली औद्योगिक क्षेत्रको लागि अध्ययन गरिने जनाएको छ।. भारतीय निजी सवारी तथा खाली गाडीलाई शुल्क नलाग्ने. वीरगंजबाट आउजाउ गर्ने भारतीय निजी सवारीसाधनलाई कुनै पनि शुल्क तिर्नुनपर्ने आगामी बजेटमा प्रस्ताव पेश गरिएको छ। बन्दसत्रमा हुने छलफलको लागि सवारी व्यवस्थापन कर अन्तर्गत पटके सवारी व्यवस्थापन सेवा शुल्क अन्तर्गत लोड भएको गाडीमा मात्र यो कर लिन पाइने तथा खाली सवारीसाधन एवं विदेशी नम्बर प्लेटका निजी सवारीमा सेवा शुल्क लिन नपाइने भनिएको छ।. वडा नं १७ देखि ३२ सम्मका जनतालाई नक्शापासमा छुट. वीरगंज महानगरको आगामी बजेटमा नक्शापासमा ५० प्रतिशत छुट दिन भनिएको छ। महानगरको ११औं नगरसभामा उपप्रमुख इम्तियाज आलमले प्रस्तुत गरेको बजेटमा ३२ वडा रहेको वीरगंज महानगरमा पछि थपिएका वीरगंजका वडा नं १७ देखि ३२ सम्मका १६ वटा वडाका वडावासीले आगामी आर्थिक वर्षको पहिलो छ महीनाभित्र नक्शापास गराए नक्शापासको कुल दस्तुरमा ५० प्रतिशत छुट दिइने व्यवस्था गरिएको छ।. ट्रान्सपोर्ट नगर स्थापना गरिने. वीरगंज औद्योगिक नगरी तथा व्यावसायिक हब भएको कारण वीरगंजमा ट्रान्सपोर्ट नगर स्थापना गर्ने लक्ष्य लिइएको छ। ट्रान्सपोर्ट नगर स्थापना भएपछि वीरगंजबाट नेपालका लागि ढुवानी गरिने मालवस्तु सोही ट्रान्सपोर्टबाट आउजाउ गर्ने बजेटमा उल्लेख छ।. स्थानीय उत्पादनलाई मेड इन वीरगंजको रूपमा प्रवद्र्धन गरिने. वीरगंजमा स्थानीय उत्पादनलाई संरक्षण तथा प्रवद्र्धन गर्न ‘मेड इन वीरगंज’ योजना अनुसार काम गर्ने महानगरले जनाएको छ। स्थानीयस्तरमा घरेलु तथा साना उद्योग एवं सीप सिकेकाहरूबाट उत्पादन हुने सामग्रीलाई संरक्षण तथा प्रवद्र्धन गर्ने नीति बजेटले लिएको छ।",https://eprateekdaily.com/2022/06/24/36440
जनताले दिएको जिम्मेवारी वहन गर्छु –नगरप्रमुख सिंह,प्रमुख समाचार,प्रतीक दैनिक,"असार ११, २०७९",वीरगंज,"वीरगंज महानगरपालिकाका प्रमुख राजेशमान सिंहले आफू वीरगंजको सेवक भएको बताएका छन्।. ब्रह्माकुमारी राजयोग सेवा केन्द्र, वीरगंजले दया र करुणाका लागि आध्यात्मिक सशक्तीकरण विषयक कार्यक्रममा उनले जनताले प्रदान गरेको जिम्मेवारी वहन गर्न सबैको साथ, सहयोग र सहकार्य आवश्यक रहेको बताए। उनले विकृतिरहित समाजको स्थापनामा ब्रह्माकुमारीको योगदानको प्रशंसा गरे ।. कार्यक्रममा ब्रह्माकुमार विजयराज सिग्देलले वार्षिक छाता कार्यक्रमको विषयवस्तुमाथि प्रकाश पार्दै कुनै समय बाघ र गाईले समेत एउटै घाटमा पानी पिउने देवनगरी रहेको यो वसुन्धरा आज मानवको दैहिक अभिमान र हैवानियतका कारण दया र करुणाविहीन भएको बताए । उनले आध्यात्मिकतालाई आत्मसात् गर्दै मानवले आफूलाई आन्तरिकरूपमा सशक्त बनाउने हो भने पुनः दया, करुणा, अहिंसा, शान्ति र विश्वबन्धुत्वले भरिपूर्ण स्वर्णिम युगको उदय हुने बताए।. अन्तर्राष्ट्रिय मुख्यालय भारतको माउन्ट आबुका राजयोगी ब्रह्माकुमार हरगोविन्द राजयोगको शिक्षाबाट आफ्नो वास्तविक आत्मिक स्वरूपको पहिचान गरी दया र करुणाको सागर परमात्मासँग सुमधुर सम्बन्ध जोड्नुपर्ने बताए ।. क्षेत्रीय निर्देशक राजयोगिनी ब्रह्माकुमारी रविनाको अध्यक्षतामा भएको कार्यक्रममा प्रसौनी गाउँपालिकाका अध्यक्ष विनोद जयसवाल, ठाकुर राम बहुमुखी क्याम्पसका प्राध्यापक उमेश श्रीवास्तव, सामुदायिक सेवा केन्द्र, छपकैयाका अध्यक्ष ग्याँसुद्दीन ठकुराई, नेपाल बार एशोसिएशन, पर्साका अध्यक्ष अधिवक्ता ओमप्रकाश गुप्ता, नारायणी अस्पतालका सूचना अधिकारी डा उदयनारायण सिंह, डा संयुक्ता साह, डा अजीत साहको सहभागिता थियो।. . .",https://eprateekdaily.com/2022/06/25/36554
बहुमतको दम्भमा अधिकांश गापामा परिषद् हुन सकेन,प्रमुख समाचार,प्रतीक दैनिक,"असार १२, २०७९",वीरगंज,"बहुमतको चलखेलको कारण पर्साका अधिकांश गाउँपालिकामा गाउँपरिषद् रोकिएको छ।. सबैभन्दा बढी धोबिनी र छिपहरमाई गापामा बहुमतको खेल शुरू भएको छ। जसपाबाट विजयी धोबिनी गापाका अध्यक्ष मदन चौहान तथा उपाध्यक्ष नेकाका मञ्जु देवीबीच विवाद शुरू भएको छ। गापास्तरमा बन्ने विभिन्न समितिको विषयलाई लिएर नेका र जसपाबीच विवाद भएको हो। धोबिनी गापाको अध्यक्षमा जसपा विजयी भएपनि बहुमत नेकासँग रहेकोले अहिलेसम्म कुनै काम अगाडि बढ्न सकेको छैन।. अध्यक्ष चौहानले एकातिर खाता रोक्का गरेका छन् भने अर्कोतिर बहुमत भएको नेकाले गापाको कुनै काम अगाडि बढ्न दिएको छैन।. त्यसैगरी, छिपहरमाई गापामा पनि गाउँपरिषद् भएको छैन। नेपाल सरकारले असार १० गतेसम्म बजेट नल्याउने पालिकाहरूको बजेट कटौती गर्ने निर्देशनसहित पत्राचार गरेको अवस्थामा पर्सा जिल्लाका केही पालिकाहरूले बजेट सार्वजनिक गरेका छन् भने केही पालिकामा विवादले गर्न सकेका छैन्।. छिपहरमाई गापामा एमालेबाट विजयी अध्यक्ष मनोज गुप्ता एकातर्फ छन् भने अर्कोतर्फ जसपा र नेका छन्। अल्पमतमा रहेका गुप्ताले अहिलेसम्म बजेट ल्याउन सकेका छैनन्। अघिल्लो चुनावमा पूर्ण बहुमतले विजयी भएका गुप्ताको काम प्रशंसनीय थियो। फलस्वरूप सो गापामा गुप्ता निर्वाचित भए तर अल्पमतको कारण उनी अहिले एक्लो भएका छन्।. पटेर्वासुगौली, कालिकामाई, जीराभवानी, ठोरी, सखुवाप्रसौनी गापाले नीति तथा कार्यक्रम सार्वजनिक गरिसकेका छन्। ठोरी गापामा एमालेको पूर्ण बहुमत रहेको तर समयाभावका कारण बजेट आउन नसकेको ठोरी गापाका अध्यक्ष लालबहादुर श्रेष्ठले जानकारी गराए। अहिलेसम्म छलफलमा लागेकोले १५ गतेसम्म बजेट ल्याउने उनको भनाइ थियो।. कालिकामाई गापाका अध्यक्ष वशिष्ठ कलवारले उपाध्यक्षले समन्वय नगर्दा बजेट नआएको बताए। आफूले पटक–पटक उपाध्यक्षलाई बोलाएको तर नेकाबाट विजयी उपाध्यक्षले समिति बनाउने विषयमा विवाद खडा गरेका कारण बजेटमा छलफल हुन बाँकी रहेको बताए।. जीराभवानी, पटेर्वासुगौली र सखुवाप्रसौनीका अध्यक्षहरू पूर्णबहुमतमा रहेको र १५ गतेसम्म बजेट ल्याउने तयारीमा रहेको सखुवाप्रसौनी गापाका अध्यक्ष यशवन्त यादवले जानकारी दिए।. अहिलेसम्म महानगरको ३ अर्ब ३३ करोड, पोखरियाको ५१ करोड ९० लाख, पर्सागढी नगरपालिकाको ५८ करोड ८१ लाखको बजेट सार्वजनिक भइसकेको छ।",https://eprateekdaily.com/2022/06/26/36637
घूस लिएर फर्जी शिक्षक नियुक्त गर्ने प्रअ जिप्रकामा हाजिर,प्रमुख समाचार,प्रतीक दैनिक,"असार १३, २०७९",परवानीपुर,"पर्सा जिल्लाको वीरगंज महानगरपालिकामा लाखौं रकम घूस लिएर नौजना शिक्षकको फर्जी नियुक्ति गरेका शिक्षक जिल्ला प्रशासन कार्यालय, पर्सामा सोमवार उपस्थित भएका छन्।. जिल्ला प्रशासन कार्यालयका विभिन्न पत्र र निर्देशन अटेर गर्दै आएका वीरगंज महानगरपालिका–३ प्रगतिनगरस्थित महानगर आधारभूत विद्यालयका पूर्वप्रअ उमेश ठाकुर आज जिप्रकामा उपस्थित भएका हुन्।. जिल्ला प्रहरी कार्यालयले उनलाई उपस्थित हुन निर्देशन दिएको थियो। यसअघि, जिल्ला प्रशासन कार्यालय, पर्साले प्रअ ठाकुरको नाममा, वीरगंज महानगरपालिकाको शैक्षिक प्रशासन महाशाखाको नाममा उपस्थित हुनुपर्ने पत्र तथा निर्देशन दिए तापनि ती निर्देशनको उनले खिल्ली उडाउँदै आएका थिए र पत्र बुझ्न मानेका थिएनन्।. त्यसपछि जिल्ला प्रशासनले उनलाई यथाशीघ्र उपस्थित गराउन जिल्ला प्रहरी कार्यालयको नाममा असार १ गते पत्राचार गरेको थियो। एक वर्षअघि तत्कालीन नगरप्रमुख विजयकुमार सरावगीको पालामा ती प्रअले महानगर आधारभूत विद्यालयमा छजना शिक्षक र तीनजना बालविकास गरी नौजनाको फर्जी नियुक्ति गरेका थिए। महानगरपालिकाको शैक्षिक प्रशासन महाशाखा प्रमुख अरविन्दलाल कर्णले दरबन्दी दिने मौखिम आश्वासन दिएपछि ठाकुरले एकजनासँग दुईदेखि तीन लाखसम्म घूस लिएर नौजनाको फर्जी नियुक्ति गरेका थिए।. नियुक्ति भएर पनि करीब छ महीनासम्म तलबभत्ता नपाएपछि ती कर्मचारीहरूले गत माघ ४ गते तलबभत्ताको माग गर्दै जिल्ला प्रशासन कार्यालय, पर्सामा उजूरी दिएपछि फर्जी शिक्षक नियुक्ति प्रक्रियाको घटना सार्वजनिक भएको थियो। त्यसपछि सो विद्यालयको प्रअको कार्यकक्षमा एकजनाले राति आगजनी गरेको घटना सार्वजनिक भएको थियो। फर्जी शिक्षक प्रक्रियाको प्रमाण मेटाउन पूर्वप्रअ ठाकुरले नै सो घटना घटाएको हुन सक्ने आशङ्का गरिएको छ। सो घटनाको पनि छानबीन भइरहेको बुझिएको छ।. घूस लिएर फर्जी नियुक्ति भएका शिक्षकहरूमा आनन्दप्रसाद साह, अविनाश कण्ठ, तेजनाथप्रसाद जयसवाल, ममता पटेल, मुन्नीकुमारी श्रीवास्तव, नवनीता मल्लिक, प्रियङ्काकुमारी यादव, वन्दनाकुमारी कर्ण र पूजाकुमारी साह छन्।. प्रअ ठाकुरले जिप्रका, पर्सामा उपस्थित भएर बयान दिएको र बयानपछि अनुसन्धान अगाडि बढाइने जिप्रका, पर्साले जनाएको छ।",https://eprateekdaily.com/2022/06/27/36712
निजगढ अन्तर्राष्ट्रिय विमानस्थल निर्माण गर्न फुक्यो बाधा अड्चन,प्रमुख समाचार,प्रतीक दैनिक,"असार १६, २०७९",निजगढ,"निजगढ अन्तर्राष्ट्रिय विमानस्थल निर्माण गर्न गत जेठ १२ गते सर्वोच्च अदालतले रोक लगाउने गरी गरेको निर्णयलाई सच्चाउँदै हिजो बुधवार सुझावसहित सकारात्मक पूर्णपाठ आएको छ । सर्वोच्च अदालतको हिजो आएको पूर्णपाठ सकारात्मक र निजगढ अन्तर्राष्ट्रिय विमानस्थल निर्माण गर्न पुनः मार्गप्रशस्त भएको भन्दै निजगढ सार्वजनिक सरोकार समिति र स्वतन्त्र युवा तथा विद्यार्थी सरोकार समितिले निरन्तर गर्दै आइरहेको विभिन्न सङ्घर्षका कार्यक्रमसँगै रिले अनशन तोडिएको छ । २४औं दिनसम्म चलेको रिले अनशनमा बसेकाहरूलाई पूर्व खेलकूदमन्त्री पुरुषोत्तम पौडेलले जुस खुवाएर अनशन तोडाएका थिए ।. पूर्वमन्त्री पौडेलले भने, “अन्त्यमा सत्यको जीत हुनेमा आफू र समग्र विकासप्रेमी, न्यायप्रेमी जनसमुदाय आशावादी रहेको बताउँदै सर्वोच्च अदालतबाट हिजो आएको पाँच बँुदे निर्देशनात्मक निर्णयसहितको पूर्णपाठको स्वागत गर्छौं ।” बृहत्तर सङ्ख्यामा रोजगार सिर्जना गर्ने र मुलुकको समृद्धिसँग जोडिएको कुनै पनि विकास आयोजनालाई गम्भीरतापूर्वक लिएर सकारात्मक निकास दिनुपर्ने भन्दै आगामी दिनमा यस्ता खाले समस्याहरू हटेर जानुपर्ने पनि उनले जिकिर गरे ।. निजगढ अन्तर्राष्ट्रिय विमानस्थल निर्माण गर्न जोडदार माग गर्दै सङ्घर्ष समितिले सडक सङ्घर्ष र रिले अनशन गर्दै आए पनि समितिले प्रधानमन्त्री शेरबहादुर देउवा, नेकपा एमाले अध्यक्ष केपीशर्मा ओली, नेकपा माओवादी केन्द्रका अध्यक्ष पुष्पकमल दाहाल, नेकपा एकीकृत समाजवादीका अध्यक्ष माधवकुमार नेपाल, राप्रपा अध्यक्ष राजेन्द्र लिङ्गदेनलगायत विभिन्न दलका शीर्ष नेता, मधेस प्रदेशका मुख्यमन्त्री लालबाबू राउत गद्दीलगायत प्रदेशका मन्त्रीहरूलाई समेत निजगढ अन्तर्राष्ट्रिय विमानस्थल निर्माण गर्न ध्यानाकर्षण गराउँदै ज्ञापनपत्र बुझाएको थियो । पछिल्लोपटक बारा, पर्सा, रौतहट, सर्लाही जिल्लाका स्थानीय तहका प्रमुखहरूलाई समेत विमानस्थलका लागि एकजुट हुन समितिले आग्रह गर्दै आएको थियो ।. निजगढ अन्तर्राष्ट्रिय विमानस्थल निर्माण नगर्ने गरी सर्वोच्च अदालतबाट पूर्णपाठ आएको भए सोको प्रतिकार गर्दै कडा सङ्घर्षको घोषणा गर्ने तयारी भइरहेको निजगढ सार्वजनिक सरोकार समितिका संयोजक एकबहादुर श्रेष्ठ र स्वतन्त्र युवा तथा विद्यार्थी सरोकार समितिका संयोजक जयराम कुमरले जानकारी दिए । सर्वोच्चको पूर्णपाठले हामीलाई मात्र होइन, समग्र मुलुकलाई नै खुशी तुल्याएको उनीहरूले बताए ।. सर्वोच्च अदालतको पूर्णपाठमा विमानस्थल निर्माणका लागि पुनः सम्भाव्यता अध्ययन गरी योजना बनाउन सरकारलाई निर्देशन दिएको छ । विमानस्थल निर्माण गर्दा पर्यावरणमा कमभन्दा कम क्षति हुनेगरी आवश्यकताभन्दा बढी रूख नकाट्न र वनको क्षेत्र प्रयोग नगर्न पनि निर्देशन गरेको छ । बृहत् पूर्ण इजलासमा रहेको सो मुद्दामा न्यायाधीश ईश्वर खतिवडाको रायमा विश्वम्भरप्रसाद श्रेष्ठ र प्रकाशमान सिंह राउत एकमत भएका थिए भने वरिष्ठतम न्यायाधीश हरिकृष्ण कार्कीको रायमा न्यायाधीश मनोजकुमार शर्मा सहमत भएका थिए ।. वरिष्ठतम न्यायाधीश हरिकृष्ण कार्कीले निजगढ अन्तर्राष्ट्रिय विमानस्थल निर्माण गर्नका लागि यी राय दिएका छन् ।. निजगढ अन्तर्राष्ट्रिय विमानस्थल निर्माणको लागि छनोट भएको बारा जिल्लाको निजगढको प्रस्तावित निर्माणस्थलभन्दा दक्षिणतर्फको सरकारी स्वामित्वको खाली जमीन र सोसँग जोडिएका व्यक्तिगत जग्गाहरूसमेतलाई जोडेर वा सो आसपासको वनक्षेत्र कम भएको अन्य स्थान टाँगियाबस्ती रहेको क्षेत्र वा सोही इलाकाको अन्य उपयुक्त स्थानसमेतको सम्भाव्यता अध्ययन गरी आवश्यक हुने क्षेत्रफल बराबरको जमीनको पहिचान गरी हाल यथावत्रूपमैं कायम राख्नेतर्फ पहिलो प्राथमिकता दिई अध्ययन गर्नु गराउनु भनिएको छ ।. त्यसैगरी, उल्लिखित विकल्प अनुसारको क्षेत्रमा प्राविधिक वा अन्य कारणबाट विमानस्थल निर्माणको लागि उपयुक्त हुने नदेखिएमा हाल प्रस्तावित क्षेत्रमा विमानस्थलको लागि चाहिने क्षेत्रफल यकीन गरी पुनः कानून बमोजिम वातावरणीय प्रभाव मूल्याङ्कन गरी विमानस्थल निर्माणको लागि नभई नहुने आधारभूत निर्माणका लागि न्यूनतम वनक्षेत्रको जग्गा मात्र समावेश हुनेगरी निर्माणस्थल कायम गर्नु गराउनु दोस्रो राय दिएका छन् ।. त्यसैगरी, विमानस्थल निर्माणका लागि उपयुक्त स्थान निर्धारण भएपछि सो क्षेत्रमा वातावरणीय प्रभाव मूल्याङ्कन गर्दा वातावरणमा पर्ने प्रतिकूल प्रभावलाई न्यूनीकरण गर्ने पर्याप्त व्यवस्था गर्नु र प्रभावित हुने देखिएका आश्रित वन्यजन्तुको वासस्थान, विचरण तथा अन्य गतिविधिलाई असर नपुग्नेगरी उपयुक्त पूर्वाधारको निर्माण र विकास गरी वन्यजन्तु संरक्षणको उचित व्यवस्था गर्नु तेस्रो रायमा सुझाव दिएका छन् ।. त्यसैगरी, विमानस्थल निर्माणका लागि रूखबिरुवा रोप्ने, संरक्षण गर्ने र हुर्काउनेसमेतको व्यवस्थापन गर्नु चौथो रायमा भनिएको छ ।. त्यसैगरी, विमानस्थल निर्माणको क्रममा प्रस्तावित विमानस्थल शहरको स्थापना तथा विस्तारका लागि वनक्षेत्रको प्रयोग नगर्नु नगराउनु पाँचौं राय दिएका छन् ।. सर्वोच्च अदालतका पाँचजना न्यायाधीशले यही जेठ १२ गते विकासप्रेमी, आर्थिक समृद्धि, वार्षिक २० लाखले प्रत्यक्ष वा अप्रत्यक्षरूपमा पाउने रोजगारविरुद्ध अन्तर्राष्ट्रिय विमानस्थल निर्माण गर्न अन्य स्थानको खोजी गर्न निर्णय सुनाएसँगै अन्योलता थपिदिएका थिए । निर्णय सुनाएसँगै तराई–मधेसको निजगढ भएर राजधानी काठमाडौंसँग जोडिने दु्रतमार्गसमेत यस निर्णयले प्रभावित हुने जानकारहरूको भनाइ छ । जुन उद्देश्यका साथ दु्रतमार्ग, आर्थिक विकास क्षेत्र (सेज) निर्माण भइरहेको छ, यसमा निजगढ अन्तर्राष्ट्रिय विमानस्थल तुरुन्तै सञ्चालनमा आउनुपर्ने परिस्थिति सिर्जना हुनुपर्दछ । अन्यथा यसको महŒव घट्ने मात्रै नभई आर्थिक घाटासमेत हुने विज्ञहरूको भनाइ छ । यी तीनवटै आयोजना सञ्चालनमा आउने हो भने एक दशकमा नै नेपालको आर्थिक समृद्धि बढ्नेछ ।. अन्तर्राष्ट्रिय विमानस्थल निर्माण गरिंदा पहिलो चरणमा बढीमा तीन लाख रूख मासिन सक्ने बताइएको छ । रूख कटान भएपनि विमानस्थल निर्माण भइसक्दासम्म अन्तर्राष्ट्रिय मापदण्ड अनुसारको आधुनिक ढङ्गले हरियाली भइसक्ने दोस्रो अन्तर्राष्ट्रिय विमानस्थल निर्माण आयोजनाका तत्कालीन प्रमुख ओम शर्माको भनाइ छ ।. निजगढ विमानस्थल निर्माणका लागि चाहिने कुल ११ हजार ८७५ बिघा क्षेत्रफलमध्ये पहिलो चरणको लागि १९ सय हेक्टर अर्थात् दुई हजार ८५० बिघा वनक्षेत्र आवश्यक पर्ने जनाइएको छ । जसभित्रमा ७३१ बिघा १४ कट्ठा क्षेत्रफल वनको जमीनमा टाँगियाबस्ती रहेको छ । जहा घरधुरी सङ्ख्या भने एक हजार ४७६ छ भने करीब आठ हजार जनसङ्ख्या बसोबास गर्छन् ।. निजगढ विमानस्थल निर्माण गरिने क्षेत्रमा पूर्व–पश्चिम महेन्द्र राजमार्गको निजगढबाट पसाहा पुलसम्म बाक्लो र घना वनजङ्गल देखिए पनि विमानस्थल निर्माण गरिने क्षेत्रको लगभग बीच भागमा उक्त टाँगियाबस्ती रहेको छ भने कैयौं स्थानमा झाडी, बुट्यान, चउरसमेतले ढाकिएकोछ ।. शहीदचोकमा आज भएको कार्यक्रममा जिल्ला समन्वय समिति बाराका उपप्रमुख चण्डिका उप्रेती, निजगढकी पूर्वउपप्रमुख लीलादेवी लामिछाने, युवा समाजसेवी विनोद भारतीलगायतले मन्तव्य राखेका थिए ।",https://eprateekdaily.com/2022/06/30/36845
ऐलानी जग्गाको नक्कली पुर्जा बनाइ पोखरी खन्ने बहानामा भ्रष्टाचार,प्रमुख समाचार,प्रतीक दैनिक,"असार ८, २०७९",वीरगंज,"पर्साको धोबिनी गाउँपालिका वडा नं ३ तत्कालीन हरिहरपुर गाविस वडा नं ९ मा सिक्टा नदीको छेउमा रहेको चार बिघा सार्वजनिक जग्गा एकजना व्यक्तिले आफ्नो नाममा दर्ता गराएको समाचार प्राप्त भएको छ ।. कालिकामाई गापा–१, मुर्ली निवासी असर्फी ठाकुर लोहारले मालपोत तथा नापीका कर्मचारीहरूलाई आर्थिक प्रलोभनमा पारी आफ्नो नाममा सो सार्वजनिक जग्गा दर्ता गराएको कालिकामाई गापा–१, मुर्ली निवासी सन्देश यादवले जानकारी दिएका छन् ।. धोबिनी–३ सिक्टा नदीको छेउमा रहेको कित्ता नं ४०७ को एक बिघा १० कट्ठा १० धुर, कित्ता नं ४२३ को एक बिघा १८ कट्ठा १४ धुरलगायतका सार्वजनिक ऐलानी जग्गा आफ्नो नाममा दर्ता गराएपछि स्थानीयहरूले जिल्ला अदालत, पर्सामा मुद्दा दर्ता गराएका छन् ।. यादवले २०२२ सालको फिल्डबूकमा कित्ता नं ४०७ मा जग्गाधनीको महलमा सिक्टा नदी तथा कित्ता नं ४२३ मा जग्गाधनीको महलमा बालुवा लेखिएकोमा कर्मचारीहरू मिलेमतोमा २०७२ असार ६ गते कालिकामाई गापा–१, मुर्ली निवासी असर्फी ठाकुर लोहारको नाममा मालपोत कार्यालयले पुर्जा दिएको देखिन्छ । अहिले भूमाफिया लोहारले सो जग्गा देखाएर कृषि अनुदानमा लाखौं रुपैयाँ लिएको खुलेको छ । अनुदानको रकमबाट लोहारले गत आर्थिक वर्षमा सो जग्गामा पोखरी खनेका थिए ।. प्रदेश सरकारले कृषि अनुदानको रकम लोहारलाई दिएको हो । स्थानीयहरूले नदीछेउको सार्वजनिक जग्गामा प्रदेश सरकारले पोखरी खन्न अनुदान रकम दिएको स्थानीयहरूले थाहा पाएर सोको विरोध गर्दै जिल्ला अदालतमा मुद्दा दर्ता गरेपछि अहिले कर्मचारी तथा लोहारले फस्ने डरले सरकारी अनुदानको रकमबाट खनिएको पोखरी पुरेका छन् ।. पोखरी खनिएको जग्गामा अहिले उखु रोपिएको छ ।",https://eprateekdaily.com/2022/06/22/36373
ठाराब क्याम्पसको होस्टल भूतबङ्गलामा परिणत,प्रमुख समाचार,प्रतीक दैनिक,"असार ६, २०७९",वीरगंज,"मोफसलकै सबैभन्दा पुरानो तथा त्रिभुवन विश्वविद्यालयभन्दा पनि जेठो क्याम्पसको रूपमा चिनिने वीरगंजस्थित ठाकुर राम बहुमुखी क्याम्पसको पीडा बेग्लै छ।. विसं २००९ सालमा स्थापना भएको उक्त क्याम्पसका भवनहरू जीर्ण भइसकेका छन्। कक्षा कोठा सञ्चालन हुने भवनदेखि पुस्तकालय भवन, छात्रावास भवन, प्रशासनिक भवनलगायत अधिकांश भवन वर्षात्को समयमा चुहिन्छन्। कुन बेला कुन पर्खाल र छत खस्छ भन्ने ठेगान छैन। सबैभन्दा बिजोग अवस्था छात्रावासको रहेको देखिन्छ। छात्रावास खण्डहरमा परिणत भएको छ। हेर्दा भूतबङ्गला हो कि जस्तो लाग्ने गरेको विद्यार्थीहरू बताउँछन्। छात्रावास वरपर जङ्गलजस्तै बोटबिरुवा, घाँसपात उम्रेका छन्। छात्रावासका कोठाहरू पानी परेको बेला चुहिंदा विद्यार्थीहरू राति राम्ररी निदाउन पनि सक्दैनन्, पढ्ने वातावरणको ठेगानै छैन।. छात्रावासको शौचालय फोहर र प्रदूषित छन्। पानी र बिजुलीको सहज उपलब्धता छैन। क्यान्टिनको व्यवस्था पनि छैन। विद्यार्थीहरूले कोठामैं खाना पकाउँछन् र भाँडाकुँडा माझ्छन्। छात्रावासका झ्याल र ढोकाहरू जीर्ण भइसकेका कारण वर्षात्को समयमा सर्प र लामखुट्टेको आतङ्क हुने गरेको विद्यार्थीहरूले बताए। पुरुष र महिला छात्रावासको क्षमता सय/सय जना रहे पनि पर्याप्त भौतिक पूर्वाधार र सेवासुविधाको अभावमा पुरुष छात्रावासमा २० जना र महिला छात्रावासमा २६ जना विद्यार्थीहरू बस्छन्।. ठाराब क्याम्पसको छात्रावास सुधारको लागि वीरगंज महानगरपालिका, प्रदेश सरकार र केन्द्र सरकारले सहयोग नगरेका कारण भवन अवस्था जीर्ण हुँदै गएको क्याम्पस प्रमुख डा उमेशकुमार चौरसिया बताउँछन्। उनले छात्रावासको उचित प्रबन्ध र सुधारका लागि वीरगंजका निजी क्षेत्र तथा तीन तहका सरकारसँग सहयोगको लागि अपील गरेका छन्।",https://eprateekdaily.com/2022/06/20/36276
पाँच दलीय गठबन्धन आगामी निर्वाचनमा पनि कायम रह्ने –डा महत,प्रमुख समाचार,प्रतीक दैनिक,"असार ५, २०७९",वीरगंज,"विशेष परिस्तिथिमा बनेको पाँच दलीय गठबन्धन सङ्घ तथा प्रदेशको निर्वाचनमा संयुक्त पैनल उठाउने तयारी भइरहेको नेपाली काङ्ग्रेसका प्रवक्ता डा प्रकाश शरण महतले बताएका छन् ।. प्रेस युनियन पर्सा शाखाले आयोजना गरेको पत्रकार सम्मेलनमा नेता महतले ओलीले पटक–पटक संविधानविपरीत काम गरेकाले पाँच दलीय गठबन्धनको भएको र आगामी निर्वाचनमा अझ गठबन्धन बलियो तरीकाले अगाडि बढ्ने बताए । गठबन्धनभित्र रहेका दलहरूमा अनुशासनको कमी रहेको र सुधार गर्नु अहिले आवश्यकता रहेको महतको भनाइ थियो । अहिलेको परिवेशमा ४० प्रतिशतभन्दा बढी समानुपातिक सिट कुनै दलले ल्याउने अवस्था नरहेकोले पुनः गठबन्धनको अवाश्यकता रहेको बताए ।. एसपिपी सैन्य गठबन्धन होइन तर सैन्य गतिविधि हुन नदिनका लागि दल तथा जनता सजक हुन जरुरी रहेको बताए ।. ओली सरकारको पालामा नै एसपिपी सम्झौता भएको तर अहिले आएर गठबन्धन सरकारविरुद्धमा सडक तताउने योजनालाई असफल बनाउन नेपाली काङ्ग्रेसका कार्यकर्ताहरूलाई निर्देशन दिइएको छ ।. एसपिपीले नेपालीलाई केही असर नपर्ने तर यसको नाममा केही दलहरूले बखेडा बनाउनु गलत परिपाटी भएको बताए । देशमा यस वर्ष हैन विगत लामो समयदेखि मलको हाहाकार आफूले सुनेको तर यसमा सरकार तथा कर्मचारी दोषी रहेको औंल्याएका थिए । विभागीय मन्त्रीको कमीकमजोरीका कारण देशमा मल, बीउको बर्सेनि हाहाकार हुनु गलत विषय भएको बताए ।. प्रेस युनियनका जिल्ला अध्यक्ष रामनारायणप्रसाद कुर्मीको सभापतित्वमा भएको कार्यक्रममा जिल्ला अध्यक्ष जनाद्र्धन सिंह क्षत्री, उपाध्यक्ष रामनारायण कुर्मी, श्याम पोखरेल, रमेश पाण्डेलगायतको सहभागिता थियो ।",https://eprateekdaily.com/2022/06/19/36207
"वीरगंज भन्सारले लक्ष्य भेट्टायो, ड्राइपोर्टले सकेन",प्रमुख समाचार,प्रतीक दैनिक,"असार ९, २०७९",वीरगंज,"वीरगंजस्थित दुईवटा भन्सार कार्यालयमध्ये वीरगंज भन्सारले राजस्व लक्ष्य भेटाएको छ भने श्रीसिया सुक्खा बन्दरगाह भन्सारले लक्ष्य भेटाउन सकेको छैन । वीरगंज भन्सारले चालू आवको साउनदेखि जेठ महीनासम्म ११ महीनाको अवधिमा लक्ष्यभन्दा करीब रु ३ अर्ब बढी राजस्व सङ्कलन गरेको छ । ११ महीनाको लागि भन्सार विभागबाट एक खर्ब ८५ अर्ब ६१ करोड ९५ लाख १९ हजार राजस्व लक्ष्य पाएकोमा वीरगंज भन्सारले यस अवधिमा १.७० प्रतिशत बढी एक खर्ब ८८ अर्ब ७८ करोड ६४ लाख १० हजार राजस्व उठाएको हो ।. जेठ महीनामा इन्धन आयात बढेसँगै त्यसको सकारात्मक प्रभाव राजस्वमा परेको वीरगंज भन्सारका प्रमुख भन्सार अधिकृत हरिहर पौडेलले जानकारी गराए ।. त्यसैगरी, वीरगंज भन्सारले गत जेठमा १८ अर्ब आठ करोड ३७ लाख ४१ हजार राजस्व सङ्कलन गरेको छ । भन्सार कार्यालयले जेठमा पाएको लक्ष्यभन्दा १०.९१ प्रतिशत बढी राजस्व सङ्कलन गरेको जनाएको छ । यस कार्यालयले जेठमा १६ अर्ब ७५ करोड ६८ लाख ८५ हजार राजस्व सङ्कलनको लक्ष्य पाएको थियो ।. वीरगंज भन्सारले यसअघि चालू आवको पछिल्लो पाँच महीना अर्थात् गत पुसदेखि वैशाखसम्म लगातार मासिक राजस्व लक्ष्य भेट्टाउन असफल हुँदै आए तापनि जेठमा इन्धन र सवारीसाधनको आयात बढ्दा ११ महीनाको राजस्व सङ्कलनमा सकारात्मक वृद्धि देखिएको वीरगंज भन्सारका सूचना अधिकारी सुमित गुप्ताले बताए ।. सुक्खा बन्दरगाहले भेट्टाएन राजस्व लक्ष्य. नेपाल सरकारले आयातमा कडाइ गरेपछि वीरगंजस्थित श्रीसिया सुक्खा बन्दरगाह भन्सारको जेठ मसान्तको लक्ष्य सङ्कलन हुन सकेको छैन । भन्सार विभागले बन्दरगाह भन्सार कार्यालयलाई जेठमा चार अर्ब ५१ करोड ५४ लाख ५८ हजार राजस्व सङ्कलन लक्ष्य दिएकोमा लक्ष्यभन्दा पाँच प्रतिशत कम अर्थात् चार अर्ब २९ करोड ८५ लाख ८७ हजार राजस्व मात्रै सङ्कलन गरेको छ ।. भन्सार कार्यालयका सूचना अधिकारी सन्तोष न्यौपानेका अनुसार विदेशी मुद्राको सञ्चिति घट्दै गएपछि सरकारले विलासिताका वस्तु (सवारीसाधन, मदिरा, विद्युतीय सामान) आयातमा रोक लगाउँदा राजस्व सङ्कलन प्रभावित भएको उनले बताए ।. त्यसैगरी, यस भन्सार कार्यालयले गत साउनदेखि जेठसम्म चालू आवको ११ महीनामा विभागले ४७ अर्ब ५२ करोड ४७ लाख ४० हजार राजस्व सङ्कलनको लक्ष्य लिएकोमा लक्ष्यभन्दा तीन प्रतिशत कम अर्थात् ४६ अर्ब १४ करोड ८४ लाख ६४ हजार मात्र राजस्व सङ्कलन गरेको छ ।. भन्सार अधिकारीका अनुसार बढी राजस्व उठ्ने वस्तुको आयातमा सरकारले रोक लगाएपछि राजस्व सङ्कलन प्रभावित भइरहेका हो ।",https://eprateekdaily.com/2022/06/23/36419
"लगनविनाको बाजा बजाए जस्तै, पर्सा, बारामा धान दिवस मनाइयो",प्रमुख समाचार,प्रतीक दैनिक,"असार १५, २०७९",वीरगंज,"पर्सा जिल्लाका केही पालिका तथा कृषि क्षेत्र हेर्ने सरकारी कार्यालयहरूले लगनविनाको बाजा बजाए जस्तै बुधवार १९औं राष्ट्रिय धान दिवस तथा रोपाइँ महोत्सव–२०७९ मनाए ।. आजको दिन धानको बीउ रोपाइँ गरी औपचारिकरूपमा धान दिवस तथा रोपाइँ महोत्सव मनाइँदै आइएको छ ।. यसै क्रममा पर्सा र बाराका स्थानीय तह अन्तर्गतका पालिका, कृषि ज्ञान केन्द्र, कृषि अनुसन्धान केन्द्र तथा क्ष्Fेत्रीय कृषि अनुसन्धान केन्द्रलगायतका सरकारी तथा गैरसरकारी संस्थाहरूले दही–चिउरा खाएर धूमधामका साथ यो दिवस मनाएको तस्बिरहरू सामाजिक सञ्जालमा हेर्नेहरूले टीका–टिप्पणी शुरू गरेका छन् ।. बारा र पर्साका विभिन्न पालिकाले धान दिवस धूमधामले मनाए पनि रोपाइँको बेला मलको अभाव भोगिरहेका किसानहरूको समस्याभन्दा दही–चिउरा खानमा आयोजकहरू मस्त देखिए ।. बारा र पर्साका प्रायः पालिकाले किसानहरूको लागि चाहिने मल, बीउको व्यवस्थापन गर्न पहल गरेका छैनन् । अहिले किसानहरूको लागि चाहिने डिएपी मलको अभाव सर्वत्र छ । ८५ प्रतिशत किसान मलबाट वञ्चित छन् । मलविना किसानहरूले कसरी रोपाइँ गरे भन्नेबारेमा सम्बन्धित निकाय कसैको चासो गएन । किसानहरूलाई आवश्यक मल, बीउ, कीटनाशक औषधिको व्यवस्थापन गर्न नसकेको स्थानीय तहका प्रमुखहरूले यो अवसरमा बाजागाजासहित खेतमा पुगी धूमधामसँग रोपाइँ गर्दा लाज मानेका छैनन् । कृषि ज्ञान केन्द्रहरूले पनि पुरानै तथ्याङ्क माथिल्ला निकायमा प्रस्तुत गरेको आरोप छ । केन्द्र र प्रदेश सरकारबाट लाखौं रुपैयाँका योजनाहरू ल्याइ नेताहरूलाई बाँड्ने तर वास्तविक किसानहरूले नपाउने आरोप पनि छ ।. पर्साका किसानहरू पानी परेसँगै धान रोप्न व्यस्त छन्, तर मल नहुँदा उनीहरू छटपटाइरहेका छन । छिमेकी देश भारतीय बजारमा खुलारूपमा मल बिक्रीमा रोक लागेपछि अहिले पर्सा र बाराका किसानहरू ठूलो समस्यामा परेका छन् । नेपालमा मल अभाव भएको बखत भारतीय बजारबाट महँगो मूल्यमा मल खरीद गरेर सीमावर्ती नेपाली किसानहरूले खेती गर्दै आएका छन् ।. सरकार जिम्मेवार नभएको किसानहरूको आरोप. नितेश कर्ण/. वीरगंज महानगरपालिकाले असार १५ गते राष्ट्रिय धान दिवस कार्यक्रमको आयोजना गरी मनाएको छ ।. महानगरको कृषि तथा पशुपक्षी व्यवसाय प्रवद्र्धन शाखाले वीरगंज महानगर–३१ सोलखपुरमा धान रोपाइँ गरेर दिवस मनाएको हो ।. कार्यक्रममा शाखा प्रमुख उर्मिला श्रेष्ठले कृषकहरूको लागि असार १५ को दिन पर्व भएको बताइन । उनले आजको दिन नेपाली किसानहरूले मानो रोपेर मुरी फलाउने कार्य गर्ने हुनाले अति नै महŒव रहेको बताइन् । एक दिनको रोपाइँले वर्षभरि खान पुग्ने उनले दाबी गरिन । उनले कृषिलाई मर्यादित बनाउन, खेतीपातीमा नयाँ पुस्ताका युवालाई आकर्षित गरी समग्रमा उत्पादन बढाउन र खेत बाँझो नराख्न सन्देश प्रवाह गर्न सरकारले धान दिवस मनाउँदै आएको प्रस्ट्याइन् ।. प्रस, सेढवा/. १९औं राष्ट्रिय धान दिवस पर्साको जीराभवानी गाउँपालिकामा पनि बुधवार कार्यक्रमको आयोजना गरी मनाइएको छ ।. जीराभवानी गापाको आयोजनामा वडा नं २ लाटोमाई मन्दिरनजीक खेतमा रोपाइँ गरी राष्ट्रिय धान दिवस मनाइएको हो । गापा अध्यक्ष अनोज चौधरीको अध्यक्षता एवं प्रदेशसभा सदस्य शङ्कर चौधरीको प्रमुख आतिथ्यमा भएको कार्यक्रममा उपाध्यक्ष रेखा चौधरी, वडाध्यक्षहरू रामशरण खवास, सुरजराय थारू, राजेश्वरदास थारू, कृषि शाखा प्रमुख बृजेश साहलगायतको सहभागिता थियो ।. प्रस, पंचगावाँ/. पटेर्वासुगौली गाउँपालिकाको कृषि शाखाको आयोजनामा बुधवार राष्ट्रिय धान दिवस मनाइएकोछ ।. ‘धानबालीमा जैविक विविधताको उपयोग, आयात प्रतिस्थापनमा सहयोग’ नाराका साथ १९औं राष्ट्रिय धान दिवस तथा रोपाइँ महोत्सव–२०७९ बुधवार मनाइएको हो ।. पटेर्वासुगौली गापा–३ पूर्व देकुलीमा नेपाली काङ्ग्रेस, पर्साका पूर्वसभापति सुरेन्द्रप्रसाद चौधरीले हलोबाट खेत जोतेर धान रोपी दिवसको शुभारम्भ गरे ।. गापा अध्यक्ष दिनेश चौधरी, उपाध्यक्ष ममता महतो, प्रमुख प्रशासकीय अधिकृत सन्देशकुमार यादव, कृषि शाखा प्राविधिक गोविन्दभैया थारू, मोहनप्रसादलगायतको सहभागितामा धान दिवस मनाइएको हो ।. सो अवसरमा सहभागी किसानहरूले मल सहज उपलब्ध गराउने सवालमा सरकार अहिलेसम्म गम्भीर नभएको गुनासो गरे । उनीहरूले धान रोपाइँको बेला जहिले पनि किसानहरूले मलको समस्या झेल्दै आएको तर सरकार भने यस विषयमा लापरवाह भएको दोषारोपण गरे ।. बाली लगाउने बखत किसानहरूलाई मलको आवश्यकता पर्ने विषयबाट सरकार अनभिज्ञ नभएको तर विभिन्न कारण र खासगरी कमिशनको चक्करमा मलको जोहो गराउन असफल हुने गरेको आरोप लगाए । किसानले मलको हाहाकार झेलेपछि जस्तोसुकै मूल्यमा मल ल्याउने सरकारले पूर्वतयारी नगर्नुको कारण कमिशन नै भएको उनीहरूको आरोप थियो ।. किसानहरूको समस्याप्रति गापा अध्यक्ष्य चौधरीले पालिकाबाट हुने सहयोग गर्ने प्रतिबद्धता जाहेर गरे । उनले आफू पनि किसानको छोरा भएको र कृषि कार्यमा हुने कठिनाइहरूबाट परिचित भएको भन्दै किसानहरूलाई आइपर्ने सबैखाले समस्याको निराकरणका लागि आफ्नो इमानदार प्रयास रहने बताए ।",https://eprateekdaily.com/2022/06/29/36802
पालिकालाई शैक्षिक गुणस्तर बनाइनेछ –नगरप्रमुख चौहान,प्रमुख समाचार,प्रतीक दैनिक,"जेष्ठ २५, २०७९",पोखरिया,"पोखरिया नगरपालिकाका प्रमुख प्रद्युम्न चौहानले भौतिक पूर्वाधारसँगै शैक्षिक गुणस्तरीयता प्रदान गरिने बताएका छन् ।. पोखरिया नपाको आर्थिक सहयोग, आसमान नेपालको सहकार्य र कृषि डेभलपमेन्ट स्किल प्रालिको आयोजनामा पोखरियामा आजदेखि सञ्चालित तीन दिने बालिका तथा समावेशी शिक्षा सञ्जालका प्राविधिकहरूलाई नेतृत्व विकास तथा क्षमता अभिवृद्धि तालीमको उद्घाटन गर्दै प्रमुख अतिथि नगरप्रमुख चौहानले समितिलाई आवश्यक सहयोग गर्ने प्रतिबद्धता जाहेर गरे । उनले विद्यालय बाहिर रहेका बालबालिकाहरूलाई विद्यालय भर्ना गराउने, उनीहरूलाई विद्यालयमा टिकाइराख्ने उपाय अँगाल्ने र पालिकाको शैक्षिक गुणस्तर सुधार गर्ने कार्यमा नपाले आवश्यक सहयोग गर्ने प्रतिबद्धता पनि जाहेर गरे ।. नगरप्रमुख चौहानले आफ्नो पालिकामा भौतिक पूर्वाधार विकाससँगै शैक्षिक गुणस्तरको लागि संवेदनशील भएर काम गर्ने बताए । बालिका तथा समावेशी शिक्ष सञ्जालका अध्यक्ष उपप्रमुख रूबी ठाकुरको अध्यक्षतामा भएको कार्यक्रममा प्रअ ओमप्रकाश रौनियार, सामाजिक शाखा प्रमुख वाल्मीकि साह, सहायक प्रमुख नरेन्द्र साह, वडाध्यक्ष रामप्रवेश चौहान, एमालेका नगरअध्यक्ष विन्ध्याञ्चल ठाकुरलगायतको सहभागिता थियो ।",https://eprateekdaily.com/2022/06/08/35728
मधेस सरकारले रकम नपठाउँदा सयौं योजना प्रभावित,प्रमुख समाचार,प्रतीक दैनिक,"जेष्ठ २६, २०७९",वीरगंज,"मधेस प्रदेशका भौतिक पूर्वाधार विकास मन्त्रालयले पर्साका सयवटा योजनाको रकम यसपालि रोकेको छ ।. मन्त्रालय अन्तर्गत शहरी विकास तथा भवन कार्यालयमार्फत हुने विकास निर्माण अन्तर्गत यसपालि तीन दर्जनभन्दा बढी चालू योजनाको रकम अहिलेसम्म पठाएको छैन । असार मसान्त सकिन तीन साता बाँकी रहेको र अहिलेसम्म अधिकांश योजना निर्माणका लागि रकम नपठाउँदा यसपालि सो काम नहुने भएको छ ।. बारा, पर्सा, रौतहटका दर्जनौं योजना यसपालि अधूरो हुने सो कार्यालयले जनाएको छ । गत वर्ष यस क्षेत्रका सांसद जितेन्द्र सोनल हुँदा सयौं योजनाको कार्यक्रम ल्याएको र ती योजनाहरू सञ्चालनमा रहे तापनि नयाँ मन्त्री आएपछि सबै योजनाको रकम आफ्नो क्षेत्रतिर लगेको स्रोतले बताएको छ ।. अधूरो योजना अन्तर्गत बारा, पर्सा, रौतहटका सिम्रौनगढ कङ्काली मन्दिर, बारागढी–१ सामुदायिक भवन, जीतपुरसिमरामा राधाकृष्ण मन्दिर, कलैया–१७ मा छठघाटमा सामुदायिक भवन, परवानीपुर–३ मा धर्मशाला, कलैया–८ मा अधूरो सामुदायिक भवन निर्माण, सिम्रौनगढ–२ मा शहीद जयनारायण पटेल स्मृति भवन, राजदेवी नपा–२ मा सामुदायिक भवन, गहवामाई, विन्ध्यवासिनी करिडर योजना, पोखरिया, बाराको परसौनी, परवानीपुरमा स्याटेलाइट सिटी निर्माण, वीरगंज–८ मा दलित छात्रावास निर्माण, कलैया–२ मा अमरज्योति माविको छात्रावास निर्माण, गौर–५ दलित छात्रावास, वीरगंज–१६ नगवामा ज्येष्ठ नागरिक आवास निर्माण, कलैया–२ मा ज्येष्ठ नागरिक आवास निर्माण, गौर–२ मा ज्येष्ठ नागरिक आवास निर्माण, गौर–२ मा शिवालय मन्दिर निर्माण, भगवती गापामा रामजानकी मन्दिर निर्माण, वीरगंज–१ मा डोमबस्ती धर्मशाला निर्माण, छपकैया धर्मशाला निर्माण, पचरौतामा धर्मशाला निर्माण, जीतपुरसिमरा इनर्वासिरामा धर्मशाला निर्माण, वीरगंज–१५ मा सामुदायिक भवन निर्माण, कलैया–९ मा सामुदायिक भवन, गौर–१३ रामजानकी मठ निर्माण, परवानीपुर गापामा आदर्श विकास कार्यक्रम सञ्चालन, रौतहटको भगवती गापामा आदर्श बस्ती विकास कार्यक्रम, धोबिनीमा आदर्श बस्ती विकास कार्यक्रम, परवानीपुर–५ मा धर्मशाला निर्माण, गजेन्द्रनारायण स्मृति स्थल निर्माण, परसौनी गापा–३ मा अधूरो भवन निर्माण, वीरगंज–१६ मा बौधीमाई धर्मशाला, सरकारी कार्यालयहरूको मरम्मत सुधार, श्रीपुरमा प्रादेशिक पुस्तकालय निर्माण, ठाराब क्याम्पसमा अडोटोरियम निर्माण, कलैयामा आदर्श पुस्तकालय निर्माण, सखुवापरसौनीमा सामुदायिक भवन निर्माण, गौर स्मार्ट सिटी, पर्सागढीमा सामुदायिक भवन, वीरगंज–१० मा शिवपार्वती धर्मशाला निर्माणको रकम रोकिएको शहरी विकास तथा भवन कार्यालयले जनाएकोछ ।. समय सकिन लागेको र तत्काल रकम पठाए पनि सो कार्य नहुने प्राविधिकले जनाएका छन् । विनियोजित रकम माग गर्न प्रदेश सरकार, सम्बन्धित मन्त्रालय र विभागलाई पत्राचार गर्दा पनि रकम नआएको कर्मचारीहरूले जानकारी दिएका छन् ।",https://eprateekdaily.com/2022/06/09/35774
जिससको चुनावमा जसपा/एमाले र नेका/लोसपाबीच गठबन्धन,प्रमुख समाचार,प्रतीक दैनिक,"जेष्ठ २४, २०७९",वीरगंज,"जिल्ला समन्वय समितिको सभापतिलगायत अन्य पदको लागि जसपा, एमाले तथा काङ्ग्रेस र लोसपाले संयुक्त प्यानल खडा गरेका छन् । जेठ २७ गते हुने भनिएको जिससको निर्वाचनमा आज आआफ्नो दाबेदारी पेश गरेका छन् ।. जसपा र एमालेको संयुक्त प्यानलबाट सभापति र तीन सदस्य र एमालेतर्फबाट उपसभापति र चार सदस्य पदको लागि भागबन्डा भएको छ । जसपाको तर्फबाट सभापति पदमा निरञ्जनसाह सोनार भन्ने अजय सर्राफ, सदस्यहरूमा विजय कुर्मी, वयन्तीदेवी, रेखा साह भन्ने राजपतिदेवीले उम्मेदवारी दर्ता गराएका छन् भने नेकपा एमालेबाट उपसभापतिमा पूरन साह, सदस्यहरूमा सलीम मियाँ अन्सारी, सुशीला कामी, श्रीकान्तीदेवी थरुनी, रामप्रसाद यादवले उम्मेदवारी दर्ता गराएका छन् ।. त्यसैगरी नेका र लोसपाको गठबन्धनले सभापतिमा सरोज चौधरी, उपसभापतिमा कुमारी सोनी, सदस्यहरूमा सन्दीप साह, मनोज रौनियार, महमुद राय, महिला सदस्यमा वसन्ती थरुनी, सीतादेवी थरुनी, भागवतीदेवी धिताल र लोसपाबाट प्रेममुखिया बिनलेउम्मेदवारी दर्ता गराएका छन् ।. पर्सा जिल्लामा चौधवटा स्थानीय तहका प्रमुख, उपप्रमुख गरी २८ जना मतदाता रहेका छन् जसमध्ये अहिलेको संयुक्त प्यानल जसपा र एमाले गठबन्धनको पक्षमा १५ र नेका र लोसपा गठबन्धनको पक्षमा १३ मत हुने बुझिएको छ ।. अहिलेसम्म विभिन्न चरणको चुनावमा जसपा र नेका एक भई चुनाव लड्दै आएकोमा समन्वय समितिको चुनावमा फरक गठबन्धनगरेपछि नेताहरुबीच विवाद शुरु भएको छ । महानगर र वीरगंज मनपाको कार्यसमिति सदस्यको छुट्टाछुट्टै निर्वाचनमा नेका र जसपाले आआफ्नो उम्मेदवारलाई जिताएका थिए भने जिससको निर्वाचनमा नेका र जसपा फरक धारमा गएपछि जिल्ला नेतृत्वका नेताहरूबीच विवाद चुलिएको छ ।",https://eprateekdaily.com/2022/06/07/35678
डिभिजन वन कार्यालय रौतहटमा साठी लाख रुपियाँ हिनामिना,प्रमुख समाचार,प्रतीक दैनिक,"जेष्ठ २८, २०७९",रौतहट,"डिभिजन वन कार्यालय, रौतहटका प्रमुख र लेखापालको मिलेमतोमा साठी लाख रुपियाँ हिनामिना भएको आरोप लगाउँदै कर्मचारीहरू नियमित काम छोडेर आन्दोलनमा उत्रेका छन् ।. डिभिजन वन कार्यालय चन्द्रनिगाहपुरमा कार्यरत वन अधिकृत, रेन्जर, फरेस्टर, वनरक्षक, जम्दारलगायतले पाउनुपर्ने सेवा सुविधा बापत कट्टी गरिएको करीब ६० लाख रुपियाँ सम्बन्धित खातामा जम्मा नगरी वन प्रमुख अमरदेव यादव र तत्कालीन लेखापाल नीलबहादुर रायमाझीको मिलेमतोमा हिनामिना भएको आरोप लगाउँदै त्यहाँ कार्यरत कर्मचारी आन्दोलनमा उत्रेका हुन् ।. १ वर्ष ८ महीनादेखि सञ्चय कोष, नागरिक लगानी कोष, बीमा तथा सामाजिक सुरक्षा कर कट्टी रकम प्रमुख यादव र लेखापाल रायमाझीले दाखिला नगरेको भन्दै आन्दोलनमा उत्रनुपरेको कर्मचारीले बताए ।. वन कार्यालयमा कार्यरत ११० जना कर्मचारीको सेवा सुविधाबापत कट्टी भएको करीब ६० लाख रुपियाँ कोष दाखिल भएको छैन ।. कर्मचारीले पाउने सेवा सुविधा अन्तर्गतको उक्त रकम जबसम्म दाखिल हुँदैन, काममा नफर्कने जुनियर वन प्राविधिक सङ्घ रौतहटका अध्यक्ष विजयलाल दत्तले बताए ।. वन अधिकृत विमल ठाकुरका अनुसार कर्मचारीले पाउनुपर्ने सेवा सुविधा डिभिजन वन प्रमुखलाई अवगत गराउँदा समेत बेवास्ता गरेको कारण प्रमुखको पनि मिलेमतो रहेको शङ्का व्यक्त गरे ।. डिभिजन वन कार्यालय, चन्द्रनिगाहपुरका प्रमुख अमरदेव यादवले लेखापाल नीलाबहादुर रायमाझीले कर्मचारी सञ्चय कोषमा रकम जम्मा नगरिदिंदा समस्या आएको बताए । मेरो कुनै मिलेमतो छैन, उनले बताए ।. कैयौं पत्रपत्रिकाको रकमसमेत निकाली प्रमुख यादव र लेखापाल रायमाझीले हिनामिना गरेको सञ्चारकर्मीले बताएका छन् ।",https://eprateekdaily.com/2022/06/11/35871
विश्व रक्तदाता दिवसमा रक्तदान उत्प्रेरणा कार्यक्रम,प्रमुख समाचार,प्रतीक दैनिक,"जेष्ठ ३१, २०७९",वीरगंज,"विश्व रक्तदाता दिवसको अवसरमा पर्सा जिल्लाका तीनवटा स्थानमा रक्तदान तथा दुई स्थानमा उत्प्रेरणा कार्यक्रम भएको छ ।. दिवसको अवसरमा ब्लड डोनर्स एशोसिएशन पर्साले आयोजना गरेको सम्मान कार्यक्रमको उद्घाटन ज्येष्ठ नागरिक सङ्घ, पर्साका अध्यक्ष एवं प्रतीक दैनिकका प्रधानसम्पादक जगदीशप्रसाद शर्माले गरेका थिए । उनले रगत मानिसमा खेर जाने वस्तु भएकोले यसको उपयोग गर्नुपर्ने बताए । रक्तदान १८ देखि ६० वर्ष उमेर समूहका स्वस्थ मानिसले गर्न सक्ने बताउँदै दिएको रगतको परिपूर्ति तीन महीनाभित्र हुने र खेर जाने रगतलाई उपयोग गर्नुपर्ने सुझाव दिए ।. उनले रक्तदान शब्दले रक्तदाताहरूमा दम्भ सिर्जना हुने हुनाले यसलाई रक्तदान भन्नुभन्दा पनि रक्त दिएको अनुभूति गराउनु असल हुने सुझाव दिए ।. नेपाल पत्रकार महासङ्घ, पर्साका अध्यक्ष अनुप तिवारीले आफूले पनि ४९ पटक रक्तदान गरेको र रक्तदान गरेर जीवन बचाउन सकिने हुनाले यो अभियानमा सबैको सक्रिय सहभागिता हुनुपर्ने सुझाव दिए । पर्सामा रक्तदाताहरूको सक्रियताप्रति उनले खुशी व्यक्त गर्दै यो कार्यलाई उनले निरन्तरता दिन आग्रह गरे ।. वीरगंज–४ का अध्यक्ष जगत साह कानूले आफू यातायात व्यवसायीसमेत भएकोले रगतबारे बढी अनुभवी भएको बताए । उनले दुर्घटनामा रगतको आवश्यकता आफूले महसूस गरेको भन्दै यो कार्यमा आफ्नो सक्दो सहयोग रहँदै आएको र रहने प्रतिबद्धता जाहेर गरे ।. सबै व्यक्तिको सहयोगमा रगतको अभाव पर्सा जिल्लामा नदेखिएको र यो अवस्थालाई विद्यमान राख्न उनले सुझाव दिए ।. ब्लड डोनर्स एशोसिएशन, पर्साका अध्यक्ष शत्रुघ्न नेपालको अध्यक्षतामा भएको कार्यक्रममा समाजसेवी जयप्रकाश थारूलगायतले मन्तव्य व्यक्त गरेका थिए ।. दिवसको अवसरमा सयपटकभन्दा बढी रक्तदान गर्ने संस्था, आकस्मिक रक्तदान गर्ने युवा र एशोसिएशनलाई सहयोग गर्ने संस्थालाई कार्यक्रमका प्रमुख अतिथि शर्मा, अध्यक्ष नेपाल, पत्रकार महासङ्घ, पर्साका अध्यक्ष तिवारी, वडाध्यक्ष कानूलगायतले सम्मानपत्र प्रदान गरेका थिए ।. कार्यक्रममा वीरगंज क्षेत्रबाट १०२ पटक रक्तदान दिएर कीर्तिमान कायम गर्ने योगेश खनाललाई अबीर–माला, दोसल्ला र सम्मानपत्रसहित कार्यक्रमका प्रमुख अतिथि शर्मालगायतले सम्मान गरेका थिए ।. कार्यक्रममा राजन श्रीवास्तवले स्वागत र अरविन्द सिंहले सहजीकरण गरेका थिए ।. यसैगरी, दिवसको अवसरमा नेपाल रेडक्रस सोसाइटी, धोरे उपशाखाले रक्तदान उत्प्रेरणा कार्यक्रम गरेको छ ।. धोरे उपशाखाका उपसभापति त्रिलोकी द्विवेदीको अध्यक्षतामा भएको कार्यक्रममा प्रमुख अतिथि पर्सा शाखाका सभापति वीरेन्द्रराज कँडेलले रक्तदाताहरूलाई आभार व्यक्त गरेका थिए ।. कार्यक्रममा पकाहामैनपुर गाउँपालिकाका अध्यक्ष सुरेश मेहताले गापाले निश्शुल्क रगत उपलब्ध गराउने बताएसँगै विभिन्न संस्थाले गर्ने रक्तदान कार्यक्रममा हातेमालो गर्ने र रक्तसञ्चार केन्द्रको भवन निर्माणमा गापाले सक्दो आर्थिक सहयोग गर्ने प्रतिबद्धता जाहेर गरे ।. उत्प्रेरणा कार्यक्रमको सहजीकरण रक्तसञ्चार केन्द्रका प्राविधिक प्रमुख सौरभराज पाण्डेयले गरेका थिए ।. कार्यक्रममा वडाध्यक्षहरू विनोद मेहता, सञ्जय चौहान, ढेरी यादव, रेडक्रस पर्साका मन्त्री शैलेन्द्रकुमार चौरसिया, कोषाध्यक्ष महन्तप्रसाद यादवलगायतले उत्प्रेरणा कार्यक्रममा मन्तव्य व्यक्त गरेका थिए ।. यसैगरी, दिवसको अवसरमा विश्रामपुर उपशाखाले पनि रक्तदान उत्प्रेरणा कार्यक्रम गरेको थियो ।. उपशाखाका सभापति हासिम अन्सारीको अध्यक्षतामा भएको कार्यक्रमको प्रमुख अतिथि रेडक्रस पर्साका कोषाध्यक्ष महन्तप्रसाद यादव, अतिथिहरू वीरेन्द्र यादवलगायतको सहभागिता थियो । यो कार्यक्रममा पनि केन्द्रका प्राविधिक प्रमुख सौरभराज पाण्डेले सहजीकरण र शिवनाथ यादवले सञ्चालन गरेका थिए ।. रक्तदान कार्यक्रम. विश्व रक्तदाता दिवसको अवसरमा पर्सा जिल्लाका तीन स्थानमा रक्तदान कार्यक्रम भएका थिए ।. विन्ध्यवासिनी गाउँपालिकाको मधवल, नारायणी वयोधा अस्पताल र वीरगंजस्थित भारतीय महावाणिज्य दूतावासको कार्यालयमा आयोजित रक्तदान कार्यक्रममा १३२ जनाले रक्तदान गरेको रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले बताए ।. नारायणी वयोधा अस्पतालमा आयोजित रक्तदान कार्यक्रममा ८७ जनाले रक्तदान गरेका थिए । कार्यक्रममा सुभाष कुशवाहा, नौशाद आलम, श्याम चौधरी, कविता चौधरी, राधेश्याम यादव, विश्वनाथ कण्ठलगायतले रक्तदान गरेका थिए । कार्यक्रममा नारायणी वयोधा अस्पतालका सञ्चालक अशोक बैद, नगरप्रमुख राजेशमान सिंहलगायतको सहभागिता थियो ।. यसैगरी, भारतीय महावाणिज्य दूतावास वीरगंजमा आयोजित रक्तदान कार्यक्रममा २२ जनाले रक्तदान गरेको रक्तसञ्चार केन्द्र, वीरगंजकी प्राविधिक डिल्लीमाया घिमिरेले बताइन् । तरुण कुमार, विजयपाल शर्मा, प्रसाद जीतेन्द्र, कृष्णमुरारी यादव, भीमनिधि छतकुली, अब्दुल हामिद, विवेक घिमिरे, अनुप अग्रवाल, वीनित केजरीवाललगायतले रक्तदान गरेका थिए ।. यसैगरी, विन्ध्यवासिनी गाउँपालिका–४ मधवलमा आयोजित रक्तदान कार्यक्रममा २३ जनाले रक्तदान गरेका थिए । सातोमाई युवा क्लब तथा धीरजकुमार चौरसियाले आयोजना गरेको रक्तदान कार्यक्रममा सन्तोष साह, रमेन्द्रनाथ तिवारी, ओमप्रकाश साह, सागिर देवान, मान्सी साह, उपेन्द्र साह, रञ्जीत साहलगायतले रक्तदान गरेका थिए ।. क्लबका अध्यक्ष विकाशकुमार साहको अध्यक्षतामा भएको कार्यक्रममा गापा अध्यक्ष प्रमोद तिवारी र उपाध्यक्ष ज्योति चौरसियालगायतको सहभागिता थियो । कार्यक्रमको सहजीकरण पवन साहले गरेका थिए ।",https://eprateekdaily.com/2022/06/14/36014
प्रदेश सरकारका महत्वाकाङ्क्षी योजना असफल हुँदै,प्रमुख समाचार,प्रतीक दैनिक,"असार २, २०७९",वीरगंज,"सङ्घ तथा प्रदेश सरकारको महŒवाकाङ्क्षी योजना जनता आवास कार्यक्रम दुवै तहका सरकारको हेलचेक्र्याइँका कारण अलपत्र बनेको छ ।. २०७३ सालदेखि देशभर लागू भएको यो योजना अन्तर्गत बारा, पर्सा, रौतहटका सयौं दलित पक्की घरको बन्ने लालसामा परी आफ्नो भएको फुसको घर भत्काएर छ वर्षदेखि अलपत्र बनेका छन् ।. अधिकांश दलित आफ्नो घर भत्काएर खुल्ला आकाशमुनि बस्न बाध्य छन् । कोही छिमेकीको घरमा भाडा लिएर बसिरहेका छन् भने अधिकांश अहिलेसम्म त्रिपालको भरमा जीवन गुजारिरहेका छन् । तर सरकारले केही गर्न सकेको छैन । बनेका घरहरू पनि व्यापक भ्रष्टाचारका कारण भत्कन थालिसकेका छन् । कर्मचारीको लापरवाही तथा सरकारले रकम उपलब्ध नगराउँदा घरको निर्माण कार्य रोकिएको छ ।. प्रदेश सरकारको शहरी विकास तथा भवन कार्यालयका प्रमुख रुद्र दासले दिएको जानकारी अनुसार पर्सामा ३२ करोड, रौतहटमा ६६ करोड तथा बारामा ४५ करोड ७७ लाख रुपैयाँ अपुग रहेको छ । बर्सेनि सरकारले कार्ययोजनामा नयाँ घर बनाउने सङ्ख्या थप्दै जाने तर रकम नपठाउने गरेको कारण सबै काम रोकिएको दासको भनाइ थियो ।. आर्थिक वर्ष २०७८/७९ मा पर्सामा १२ करोड, बारामा १५ करोड ४० लाख, रौतहटमा २३ करोड ७५ लाख रकम पठाए पनि विवादका कारण अहिलेसम्म कुनै पनि नयाँ घरको सम्झौता गर्न नसकिएको प्रमुख दासको भनाइ थियो । घर बनाइसकेकाहरूले अहिलेसम्म पूर्ण रकम नपाएको र अर्कोतिर नयाँ घर निर्माणको लागि सम्झौता गरेपछि झन् समस्या थपिएको उनले बताए । सङ्घदेखि प्रदेशसम्म पुरानो भुक्तानीको लागि रकम माग गर्दैमा आफू थाकिसकेको उनको भनाइ थियो । आर्थिक वर्ष २०७७/७८ मा बारामा ८८५ घरमध्ये ३०, पर्सामा १२ सय घरमध्ये ७८६ तथा रौतहटमा १४१० घरमध्ये ७०४ घरको निर्माण कार्य सम्पन्न भएको थियो ।",https://eprateekdaily.com/2022/06/16/36092
राजालाई पाल्नुभन्दा राष्ट्रपतिलाई पाल्न गा¥हो –अध्यक्ष लिङ्गदेन,प्रमुख समाचार,प्रतीक दैनिक,"असार ३, २०७९",वीरगंज,"राष्ट्रिय प्रजातन्त्र पार्टीका अध्यक्ष राजेन्द्र लिङ्गदेनले राजाभन्दा बढी राष्ट्रपति पाल्न महँगो भएको बताएका छन् ।. सो दलले आयोजना गरेको दल प्रवेश कार्यक्रममा दलका अध्यक्ष्F लिङ्गदेनले राजसंस्थामाथि अहिलेका नेताहरूले विभिन्न आरोप लगाउँदै राजालाई पाल्न धेरै खर्च भयो, राजाले लुटेर विदेशमा रकम जम्मा गरेको जस्ता अनावश्यक आरोप लगाउनेहरू अहिले कति भ्रष्टाचार गरिरहेका छन्, सबै नेपालीलाई थाहा भएको उनको भनाइ थियो । राजसंस्था अन्त्य भएको १७ वर्ष हुन थाल्यो, राजाको बेला जनताले के के दुःख पाए, अहिले के के सुख पाए खोज्ने समय आएको उनको तर्क थियो ।. अध्यक्ष लिङ्गदेनले देशको अस्तित्व खतरामा परेको बताउँदै अहिलेका राजाहरूले बलजफ्ती एमसिसी पास गरेका कारण नेपालमा विदेशी हस्तक्षेप बढ्दै गएको उनको आरोप थियो ।. अमेरिकाले एमसिसी पास गराएपछि अहिले एसपिपी पास भए देशमा अमेरिकी सेनाको वर्चस्व बढ्ने र नेपालको अवस्था युक्रेनको जस्तो हुने उनले ठोकुवासमेत गरे । दल प्रवेश कार्यक्रममा मुलुकलाई जोगाउनका लागि आउँदो चुनावमा राप्रपालाई अत्यधिक मत दिएर प्रत्यक्ष प्रधानमन्त्रीसहित अभिभावकको रूपमा राजसंस्थालाई स्थापना गर्न उचित समय आएको उनले बताए ।. मुलुकमा अहिले गलत व्यक्तिको वर्चस्व बढ्दै गइरहेका बेला आगामी चुनावमा सोचेर मत दिन उनले आग्रह गरे । उनले काङ्ग्रेस र एमालेले ३० वर्षदेखि मुलुकलाई चलाउँदैछन्, सबैलाई रोजगारको लागि उद्योग खोल्नुको साटो देशका सबै उद्योग बन्द गरी लाखौं युवालाई खाडी देशमा पठाउने नेताभन्दा राजसंस्था नै ठीक रहेको बताए । राजाले अहिलेसम्म बनाएका सबै संरचनामाथि राज्य गर्ने अहिलेका राजाहरूले मात्र भ्रष्टाचार गरी अकुत सम्पत्ति कमाएकाले उनीहरूको सम्पत्ति खोज्न संयन्त्र बनाउन आवश्यक रहेको बताए ।. दल प्रवेश कार्यक्रममा विभिन्न दल त्याग गरी महिला तथा पुरुषहरू प्रवेश गरेका थिए ।. अञ्चल संयोजक नवराज ढकालको सभापतित्वमा शुरू भएको कार्यक्रममा मोहन यादव, जगरनाथप्रसाद कुर्मी, अङ्गद ठाकुर, सुमेश्वर तिवारीलगायतले मन्तव्य व्यक्त गरेका थिए ।",https://eprateekdaily.com/2022/06/17/36138
मधेस प्रदेशको बजेट झन्डै ४२ अर्ब,प्रमुख समाचार,प्रतीक दैनिक,"असार १, २०७९",परवानीपुर,"मधेस प्रदेश सरकारले आगामी आर्थिक वर्ष २०७९/८० को बजेट बुधवार ल्याउन लागेको छ । संवैधानिक व्यवस्था अनुसार प्रदेश सरकारले आज बजेट ल्याउन लागेको हो ।. आर्थिक वर्ष २०७९/८० का लागि करीब ४२ अर्बको बजेट ल्याउन लागिएको छ । चालू आर्थिक वर्षमा ३३ अर्ब ७९ करोड १४ लाख ३० हजार रुपैयाँको बजेट ल्याएको प्रदेश सरकारले आगामी आर्थिक वर्षमा चालू आर्थिक वर्षभन्दा नौ अर्ब बढीको बजेट ल्याउन लागेको प्रदेश सरकारले जनाएको छ ।. यसपटक पनि प्रदेश सरकारले भौतिक पूर्वाधार निर्माणमा सबैभन्दा बढी बजेट छुट्याउने भएको छ । अघिल्लोपटक प्रदेश सरकारले शुरू गरेका आयोजनाका लागि बजेट छुट्याउँदा मात्रै पनि पूर्वाधारसँग सम्बन्धित मन्त्रालयको बजेट ठूलो हुने भएको छ । सङ्घीय सरकारले कृषिलाई प्राथमिकता दिएर आगामी आर्थिक वर्षको बजेट ल्याएको छ । मधेस प्रदेश सरकारले पनि कृषि क्षेत्रलाई नै प्राथमिकता दिएर बजेट निर्माण गरेको अर्थमन्त्री शैलेन्द्र साहले बताए ।. यसअघि नै सरकारले कृषि क्षेत्रलाई प्राथमिकता दिंदै आगामी आर्थिक वर्षको बजेट तथा कार्यक्रमको सिद्धान्त र प्राथमिकता प्रदेशसभामा पेश गरिसकेको छ । कृषि क्षेत्रको बढ्दो व्यापार घाटालाई लक्षित गरी कृषि तथा पशुपक्षीजन्य वस्तुको उत्पादन वृद्धि गर्न उन्नत बीउ, बेर्ना र उन्नत पशुनश्लको सहज उपलब्धता सुनिश्चित गर्ने, कृषि उत्पादनलाई सहकारी र निजी क्षेत्रको सहकार्यमा प्रशोधन र उद्योगहरूसँग जोड्न नमूना कार्यक्रमको सुरुआत गरिने बताइएको छ ।. यस्तै, रासायनिक मलमाथिको परनिर्भरता कम गर्न प्राङ्गारिक मलको उत्पादन र प्रयोग बढाउने, दीर्घकालीनरूपमा माटो सुधार र प्राङ्गारिक खेती प्रवर्धन गर्ने, पशुपक्षी, मत्स्यपालन र तरकारीलगायतका बाली उत्पादन प्रवर्धन कार्यक्रमलाई प्राथमिकता दिने, बाली र पशुपक्षीको बजारीकरणमा सहकारी, निजी तथा अन्तरसरकार समन्वय, सहयोग र सहकार्य गरिने बताइएको छ ।. हरेक वडामा टोल क्लिनिक र गाउँपालिकाका सामुदायिक विद्यालयमा एउटा शिक्षकको व्यवस्थालगायतका योजना बजेटमा समावेश गरिएको छ । उनले विकास निर्माणका योजनाहरू मन्त्रालयमा पहुँचको आधारमा वितरण गरिने भएकाले आगामी बजेटमा त्यसलाई निरुत्साहित गरिएको समेत जानकारी दिए ।. प्रत्येक जिल्लामा नमूना माध्यमिक विद्यालय निर्माण गर्नुका साथै दलित विद्यार्थीलाई विद्यालयमा टिकाइराख्न उनीहरूको अभिभावकको खातामा केही रकम पठाउने योजनासमेत समावेश गरिएको छ । प्रत्येक पालिकाको स्वास्थ्य केन्द्रमा एकजना एमबिबिएस चिकित्सक राखेर वृद्धवृद्धाका लागि घरदैलो सेवा सञ्चालन गर्ने योजना पनि बजेटमा समावेश गरिएको छ ।. प्रदेशको आर्थिक गतिविधिलाई चलायमान बनाउने हिसाबले बजेट ल्याउन लागिएको अर्थमन्त्री साहले जानकारी दिए । विषम परिस्थितिले अर्थतन्त्रमा परेको प्रभावलाई न्यूनीकरण गर्दै आर्थिक गतिविधि गतिशील बनाउनुपर्ने मन्त्री साहको भनाइ छ । मुलुकको पन्ध्रौं आवधिक योजना, प्रदेशको पहिलो आवधिक योजना, दिगो विकासका लक्ष्य, राज्यले राष्ट्रिय तथा अन्तर्राष्ट्रिय स्तरमा गरेका प्रतिबद्धता र अठोट तथा प्रदेश सरकारका विगतका नीति तथा कार्यक्रम, जनतासमक्ष गरिएका प्रतिबद्धतालाई पूरा गर्नेतर्फ बजेट लक्षित हुने उनले स्पष्ट गरे । प्रदेश सरकारबाट विगतका वर्षहरूमा अघि सारेका महŒवाकाङ्क्षी प्रादेशिक योजना तथा कार्यक्रमलाई कार्यान्वयनमा लैजाने गरी बजेट केन्द्रित हुने उनले जानकारी दिए ।. मन्त्री साहले शिक्षा, कृषिको बजारीकरण, भूउपयोग नीति, दुग्ध उत्पादनमा वृद्धि, भूमिको अभिलेख व्यवस्थापन, सिंचाइ सुविधा, उद्योगको स्थापना, प्रवर्धन र विकास जस्ता कुरालाई बजेटमा प्राथमिकता दिइएको बताए ।. त्यसैगरी, प्रदेशको मौलिक संस्कृतिको संरक्षण, धार्मिक पर्यटनको विकास, आवासविहीनलाई आवासको व्यवस्था गर्ने गरी बजेट ल्याउन लागिएको उनले जानकारी दिए । यसअघि मधेस प्रदेश सरकारले आर्थिक वर्ष २०७८/७९ मा ३३ अर्ब ७९ करोड १४ लाख ३० हजारको बजेट ल्याएको थियो । त्यस्तै, मधेस प्रदेश सरकारले आर्थिक वर्ष २०७७/७८ मा ३३ अर्ब ५६ करोड ९ लाख ८९ हजारको बजेट ल्याएको थियो । आर्थिक वर्ष २०७६/७७ मा भने ३८ अर्ब ७२ करोड ५६ लाख ६१ हजार रुपैयाँको बजेट ल्याएको थियो ।",https://eprateekdaily.com/2022/06/15/36057
डिभिजन वन कार्यालयको मिलेमतोमा वन अतिक्रमण,प्रमुख समाचार,प्रतीक दैनिक,"असार ५, २०७९",रौतहट,"डिभिजन वन कार्यालय, चन्द्रपुरका प्रमुखको मिलेमतोमा वन अतिक्रमण गरी निर्माण कार्य भइरहेको छ । वनका प्रमुखले उपभोक्ता समितिबाट प्राप्त हुने कमिशनको लोभमा परी वन अतिक्रमण गराइरहेको गुनासो बढेको छ ।. चन्द्रपुर नगरपालिका वडा नं ६ स्थित डाबरी पर्यटन क्षेत्र जाने जङ्गलमा ठूलो चार कोठे पक्की भवन बन्दासमेत मूक दर्शक बनेर हेर्ने डिभिजन वन कार्यालयका निमित्त प्रमुख अमरदेव यादवको मिलेमतो रहेको बुझिएको हो ।. विभिन्न सरकारी निकायबाट प्राप्त असारे बजेट सक्न वन क्षेत्रमा विकास बजेटको नाममा वनको भूभाग प्रयोग गरी अतिक्रमण भएको हुँदा त्यसतर्फ जिम्मेवार निकायले ध्यान नदिएको स्थानीयहरू बताउँछन् ।. सो स्थानमा बन्दै गरेको उक्त भवन कुनै सरकारी कार्यालयको प्रयोजनका लागि होइन, चन्द्रपुर नगरपालिकाका ओभरसियर अञ्जनकुमार साहले बताए ।. सुरुआती चरणमा जगको काम हुन लाग्दा वन कार्यालयका कर्मचारीले सो स्थानमा भवन बनाउन नमिल्ने भन्दै काम रोकेको भएपनि त्यसपश्चात् वन कार्यालयले बेवास्ता गरेको कारण डिभिजन प्रमुखको मिलेमतोमा स्थानीय ठेकेदारबाट निर्माण कार्य भइरहेको छ । वन क्षेत्रमा अतिक्रमण गरी घर तथा टहरा बनाउनु वन ऐनविपरीत रहेको छ ।",https://eprateekdaily.com/2022/06/19/36162
"जिसस, पर्सामा एमाले–जसपा गठबन्धनको जीत",प्रमुख समाचार,प्रतीक दैनिक,"जेष्ठ २७, २०७९",वीरगंज,"जिल्ला समन्वय समिति, पर्साको सभापतिमा नीरज (अजय) साह सोनार विजयी भएका छन् । एमाले–जसपा गठबन्धन मिलेर चुनाव लडेकोमा सबै पदमा गठबन्धनका उम्मेदवार विजयी भएका छन् । सोनार जसपाबाट सभापति पदका उम्मेदवार थिए ।. यसैगरी उपसभापतिमा गठबन्धनबाट एमालेका पुरन साह विजयी भएका छन् । नौ सदस्यीय जिसस पर्सामा जसपाबाट तीन र एमालेका चारजना सदस्य विजयी भएका छन् । जसपाबाट विजय कुर्मीले १६ मत पाए भने रेखा साह (राजपति देवी), वयन्ती देवी र एमालेबाट सलीम मियाँ अन्सारी, सुशीला कामी, श्रीकान्तीदेवी थरूनी र रामप्रसाद यादवले १५/१५ मत पाएर विजयी भएका छन् ।. एमाले–जसपा गठबन्धन बनेपछि जिससमा एमालेको १० र जसपाको ५ गरी १५ मत थियो । यसैगरी नेका १२ र लोसपा १ गरी १३ मत थियो । नेका–लोसपा गठबन्धनबाट मनोज रौनियारले मात्र १२ मत पाए भने सभापतिमा सरोज चौरसिया, उपसभापतिमा कुमारी सोनी र सदस्यहरूमा सन्दीप साह, महमुद राय, वसन्ती थरूनी, सीतादेवी थरूनी, भगवतीदेवी धिताल नेकाका उम्मेदवार र लोसपाका प्रेम मुखिया बिनले १३/१३ मत पाए ।. हालै सम्पन्न स्थानीय तहको चुनाउमा वीरगंज महानगरलगायत पालिकाहरूमा सत्तारूढ पाँच दलीय गठबन्धन देखिएको थियो भने कार्यपालिका सदस्य निर्वाचनमा पूर्व गठबन्धनविपरीत स्वार्थ अनुकूल गठबन्धन गरिएको थियो । जिसस निर्वाचनमा पनि स्वार्थ अनुकूल तालमेल देखियो ।. नवनिर्वाचित जिसस सभापति, उपसभापति र सदस्यहरूलाई एमालेका जयप्रकाश थारू, राजकुमार गुप्ता, जसपाका सांसद प्रदीप यादव, जिल्ला अध्यक्ष रामनरेश यादव, नगरप्रमुख राजेशमान सिंहलगायतले बधाई दिएका थिए ।",https://eprateekdaily.com/2022/06/10/35828
प्रतिबन्धित छाला निकासी गर्न लम्किंदै,प्रमुख समाचार,प्रतीक दैनिक,"जेष्ठ ३०, २०७९",परवानीपुर,"पछिल्लो समय नेपालबाट निकासीमा रोक लगाइएको भैंसीको छालालाई विभिन्न प्रकृतिमा भारत हुँदै तेस्रो मुलुक निर्यात गर्ने चलन बढ्दै गएको छ ।. वीरगंज कोरिडोरका दुईवटा उद्योग र विराटनगरको एउटा गरी तीनवटा उद्योगले बुफैलो लेदर स्पिलेटेड तथा बुफैलो ड्राइड लेदर प्रोसेस्ड ब्रान्डको नामबाट निकासी गरिरहेको देखिएको छ ।. छ महीनाअगाडि वीरगंज–पथलैया औद्योगिक कोरिडोर अन्तर्गत जीतपुरसिमरा उपमहानगरपालिका–२३ भलुवाहीमा सञ्चालित अन्नपूर्ण लेदर ट्यानिङ प्रालिले यस्तै प्रकृतिको छाला निर्यात गर्न लाग्दा लेदर एशोसिएशन अफ नेपालले वीरगंजस्थित श्रीसिया सुक्खा बन्दरगाहमा डेलिगेशन लिएर गुनासो गर्न पुगेको थियो । र त्यस्तो छालाको निकासीबारे भन्सार कार्यालयले अनुसन्धानसमेत गरेको थियो ।. अहिलेको अवस्थामा नेपाली उद्योगीहरू राजपत्रमा उल्लेख भएको वस्तु निकासी गर्नुभन्दा कम खर्चमा अप्रशोधित काँचो छालालाई निकासी गरेर माल कमाउने दाउमा लागेको लेदर एशोसिएशनका प्रतिनिधि विनोद चौधरी बताउँछन् ।. नेपाल सरकारले २०७६ जेठ ३ गते राजपत्रमा प्रकाशित गरेको व्यवस्था अनुसार खण्ड ६९ को सङ्ख्या ११ मा काँचो छाला (ड्राइ–साल्टेड) निकासीमा समेत प्रतिबन्ध लगाएको छ ।. निकासी गर्न पाइँदैन तर काँचो छाला र ड्राइ–साल्टेड छाला जुन हार्मोनिक कोड ४१०१९००००० अन्तर्गत आउँछ, त्यसमा इन्टरनेशनल मान्यता अनुसार लाइन, ड्राइड, पिकल्ड पनि पर्छ । जुन राजपत्रमा उल्लेख गर्न छुटेको छ । नेपाल सरकारले छाला उद्योगलाई वेट ब्लु, क्रोम टेन्ड लेदर, क्रस्ड, फिनिश्ड र लेदर वुड्स गरी चार प्रकृतिका छालाजन्य वस्तुको मात्र निकासी गर्न शर्तसहित अनुमति दिएको छ ।. यी चार प्रकृतिका छाला निकासी गर्न सरकारले ४१०४००००० हार्मोनिक कोड अन्तर्गत राखेको छ । तर वीरगंज र विराटनगरका केही उद्योगहरू गैरकानूनीरूपमा अर्धप्रशोधित काँचो छाला निकासी गर्नेतर्फ सक्रिय भइरहेका छन् । एकजना उद्योगीका अनुसार यस्तो अर्धप्रशोधित काँचो छाला उत्पादन गर्न कम खर्च लाग्ने र चाँडै मालसामान तयारी हुने लोभमा ती उद्योगहरू प्रतिबन्धित छालाको भेराइटी निकासी गर्नेतर्फ प्रेरित भइरहेको जानकारी दिए ।. “उनीहरूले कम समय र खर्चमा अर्धप्रशोधित काँचो छाला तयारी गरी सरकार र भन्सारलाई छक्याएर धमाधम निकासी गरिरहेका छन् । हामीले सरकारले तोकेको मापदण्ड अनुसार छाला उत्पादन गर्न बढी समय र पैसा खर्च गर्नुपरिरहेको छ,” उनले भने, “यस्तो कार्यलाई सरोकारवाला निकायले यथाशीघ्र छानबीन गरी रोक लगाउनुपर्छ ।”. उद्योगीहरूले त्यस्ता अर्धप्रशोधित छाला निकासी गर्न भन्सार कार्यालयलाई सिफारिश गर्ने वाणिज्य कार्यालय, वीरगंज र विराटनगरलाई छानबीनको दायरामा ल्याउनुपर्नेसमेत माग गरे ।. भन्सार कार्यालयले पनि गैरकानूनीरूपमा निकासी भइरहेको छालामा प्रतिबन्ध लगाइ सरकारले तोकेको मापदण्ड अनुसार मात्र निकासी गर्न कडाइ गर्नुपर्ने उनले बताए ।. यस्ता छालाहरू वीरगंजको श्रीसिया सुक्खा बन्दरगाहको रेलमार्ग हुँदै कोलकाता भई इन्डोनेशिया जाने गरेको ती उद्योगका प्रज्ञापनपत्रमा उल्लेख छ ।",https://eprateekdaily.com/2022/06/13/35981
"वीरगंजका प्रमुखसँग उद्योगी–व्यवसायीको संवाद, करको दायरा बढाएर सम्पत्ति कर खारेज गर्नुपर्छ",प्रमुख समाचार,प्रतीक दैनिक,"जेष्ठ २९, २०७९",वीरगंज,"वीरगंज महानगरका नवनिर्वाचित प्रमुख राजेशमान सिंह र उपप्रमुख इम्तियाज आलमसँग वीरगंजका उद्योगी–व्यवसायीले छलफल गरेका छन् । वीरगंज महानगरको सभाहलमा आइतवार सम्पन्न छलफलमा उद्योगी–व्यवसायीहरूले महानगरपालिकाको आम्दानीका लागि अन्य स्रोत पनि खोज्नुपर्ने सुझाव दिएका थिए । नगरप्रमुख तथा उपप्रमुखले वीरगंजका उद्योगी–व्यवसायी, स्वास्थ्यकर्मी, सञ्चारकर्मी, बुद्धिजीवीलगायतसँग छलफलको क्रममा कर सङ्कलनको कार्यान्वयन पक्ष प्रभावकारी बनाउन सुझाव दिएका थिए ।. वीरगंजका उद्योगी सुरेश रूँगटाले सम्पत्ति कर खारेज गर्नुपर्ने माग राख्दै जिल्लाभित्रको उत्पादनलाई जिल्लाभित्रै ओसारपसार गर्दा पनि पटकेकर लगायतका विभिन्न शीर्षकमा लाग्ने कर हटाउनुपर्ने माग गरे ।. वीरगंजका अर्का उद्योगी अशोक बैदले अधिकांश करका शीर्षक नै अस्पष्ट रहेको चर्चा गर्दै ती विषयलाई पुनर्विचार गरेर लिनुपर्ने सुझाव दिए । “भित्तामा पर्चा, पम्पलेट, पोस्टर टाँस्नेहरूले शहरलाई कुरूप बनाए, उनीहरूलाई कारबाहीको दायरामा ल्याउनुपर्छ,” उनले भने, “शहरलाई सुन्दर बनाउन वीरगंजलाई एलो सिटी बनाउने र पहेंलो घर बनाउनेलाई करमा छुट दिने नीति ल्याउनुपर्छ ।”. वीरगंज उद्योग वाणिज्य सङ्घका उपाध्यक्ष हरि गौतमले उद्योगको विकासका लागि पनि सम्पत्ति कर खारेज गर्नुपर्ने धारणा राखे । “उद्योगीहरूलाई त सम्पत्ति कर लाग्नु नै हुँदैन, उद्योग सम्पत्ति होइन, पूँजी हो,” उनले भने ।. वीउवासङ्घका महासचिव माधव राजपाल कर उठाउने जिम्मा वडालाई दिनुपर्ने बताए । जुन वडाले बढी कर दिन्छ, सो वडालाई अरूको अनुपातमा अलिक बढी विकास खर्च दिनुपर्ने राजपालको सुझाव छ । भारतीय सवारी आउँदा गुडिरहेको गाडीसँग पनि पार्किङ शुल्कको नाममा कर उठाइरहेको हुँदा त्यो हटाउनुपर्ने र अनुगमन गर्नुपर्ने राजपालको माग छ । उद्योगको ढोकामैं कुरेर पनि केही व्यक्तिहरूले कर उठाउने गरेकामा आपत्ति जनाउँदै उनले उद्योगीलाई सुरक्षाको प्रत्याभूति दिलाउनुपर्नेमा जोड दिए ।. बैंकर रोहिणी आचार्यले आफ्नै कार्यालय भवनमा लगाइएको होर्डिङ बोर्डको पनि कर लिएकोमा आपत्ति जनाए । अन्य सार्वजनिक स्थानमा लगाउँदा वा अरू कुनै ठाउँमा लगाउँदा कर लिनु स्वाभाविक भएपनि आफ्नै भवनमा होर्डिङ बोर्ड राख्दा कर लिनु मुनासिब नभएको आचार्यको भनाइ थियो । उनले सरसफाइ कर घटाउनुपर्ने माग गरे । निजी विद्यालयहरूले पाँच सय रुपैयाँ तिर्दा बैंकबाट दुई हजार लिनु न्यायोचित नभएको उनको बुझाइ थियो ।. अर्थशास्त्री इन्दुशेखर मिश्रले प्रदेश र सङ्घ सरकार मातहतका कर सङ्कलन हुने कार्यालयहरूले उठाएका करमा केही प्रतिशत कर महानगरले राख्नुपर्ने बताए । वीरगंज महानगरभित्र रहेका कर सङ्कलन हुने कार्यालयहरूबाट केही प्रतिशत कर महानगरले पनि राख्न पाउनुपर्ने गरी पहल गर्नुपर्ने अर्थशास्त्री मिश्रको भनाइ भनाइ थियो । प्राध्यापक डा दीपक शाक्यले नगरवासीले दिने करसरह नगरपालिकाले पनि सेवासुविधा दिनुपर्ने बताए ।. नगरवासीले कर मात्रै दिने र महानगरले सेवासुविधा नदिएर उल्टै दुःख दिने हो भने कर बुझाउने करदाताको सङ्ख्या घट्दै जाने डा शाक्यले बताए । करको दर नबढाएर दायरा बढाउनुपर्ने र करदातालाई कर तिर्न प्रोत्साहित गर्नुपर्नेमा उनले जोड दिए । ४० प्रतिशत घरको नक्शापास नभएको हुँदा सहुलियत दिएर नक्शापास गराइ उनीहरूलाई पनि करको दायरामा ल्याउनुपर्ने उनको सुझाव थियो ।. साना उद्योगी–व्यवसायीहरू करको दायरामा नभएका हुँदा थोरै कर लिएर पनि दर्ता गराइ करको दायरामा ल्याउनुपर्ने उनले बताए ।. वीरगंज बसपार्कमा पूर्वाधार नहुँदा पनि ठेकेदारले कर उठाउने गरेकोमा यातायात व्यवसायीले आपत्ति जनाए । यातायात व्यवसायीलाई सेवासुविधा दिई सुरक्षाको प्रत्याभूति दिलाएर मात्रै कर उठाउनुपर्ने यातायात व्यवसायीको माग थियो ।. एनप्याब्सन, पर्साका अध्यक्ष रामराज श्रेष्ठले विद्यालय र अस्पतालबाट कर उठाउन नहुने माग गरे । कर लिने नै भएपनि सम्पत्ति र पूँजीलाई छुट्याएर उठाउन आग्रह गर्दै सबै विद्यालयसँग करको एउटै दरमा नभएर विद्यार्थी सङ्ख्याको आधारमा कर निर्धारण गर्नुपर्ने अध्यक्ष श्रेष्ठको सुझाव थियो । प्याब्सन, वीरगंज महानगरका अध्यक्ष आलोक चौरसियाले पनि अधिकांश विद्यालयमा अनुमतिभन्दा बढी कक्षा सञ्चालन भइरहेका हुँदा अनुगमन गर्नुपर्ने बताए ।. घरबहाल कर उठे सबै कर खारेज गर्छु –नगरप्रमुख सिंह. वीरगंज महानगरपालिकाका प्रमुख राजेशमान सिंहले इमानदारीका साथ घरबहाल कर मात्रै उठेमा अरू सबै कर खारेज गर्ने बताएका छन् । करसम्बन्धी छलफलमा उठेका जिज्ञासा र सुझावलाई ग्रहण गर्दै नगरप्रमुख सिंहले अरू सबै करबाट मुक्त हुनका लागि इमानदारीका साथ घरबहाल कर तिर्न आग्रह गरेका छन् । वीरगंज महानगरपालिकाको अहिलेको वार्षिक प्रशासनिक खर्च झन्डै रु ७० करोड भएको जानकारी दिंदै यो आर्थिक वर्षदेखि झन्डै एक अर्ब पुग्ने उनले बताए । महानगरको आम्दानीको स्रोत कर मात्रै भएको हुँदा अब करलाई व्यवस्थित बनाइने नगरप्रमुख सिंहको भनाइ थियो । “कर उठाउनुपर्ने ठाउँ टन्नै छन्, महानगरपालिका लथालिङ्ग छ, धेरै ठाउँमा कर चोरी पनि हुन्छ, घरबहाल कर ५० हजार देखाएर पाँच हजार दिनेहरू पनि यहीं छन्,” उनले भने, “त्यसैले इमानदारीका साथ घरबहाल कर दिनुहोस्, अरू सबै कर खारेज गर्छौं ।”",https://eprateekdaily.com/2022/06/12/35926
"निजगढमा विरोध गर्दै मानव साङ्लो, विमानस्थल बनाउन जोडदार माग",प्रमुख समाचार,प्रतीक दैनिक,"जेष्ठ २३, २०७९",निजगढ,"दिनानुदिन बढ्दै गएको गर्मीको कुनै प्रवाह नगरी ते¥हौं दिनदेखि निजगढमा स्थानीयहरूले सडकमैं उत्रिएर निजगढ अन्तर्राष्ट्रिय विमानस्थल निर्माण गर्न जोडदार माग गर्दै मानव साङ्लो प्रदर्शन गरी विरोध गरेका छन् ।. बहुचर्चित बहुप्रतीक्षित निजगढ अन्तर्राष्ट्रिय विमानस्थल निर्माणमा सर्वोच्च अदालतको निर्णयले रोकेपछि अदालतको विरोधमा उनीहरू निरन्तर उत्रिएका हुन् । अन्तर्राष्ट्रिय विमानस्थल निर्माण गर्न स्थान परिवर्तन गर्न आएको अदालतको सो निर्णय विकासप्रेमी पक्षधरहरूले राष्ट्रघाती, विकासविरोधी, समग्र मुलुकको आर्थिक समृद्धिविरोधी कदम भएको भन्दै उक्त निर्णय अविलम्ब सच्चाउन जोडदार माग पनि गर्दै आएका छन् ।. अदालतको निर्णय खारेज गर्दै निजगढ अन्तर्राष्ट्रिय विमानस्थल निर्माण अविलम्ब शुरू गर्नुपर्ने भन्दै कोल्हवी, मनहर्वा, सिमरालगायत जिल्लाका विभिन्न स्थानमा विरोध प्रदर्शन भइरहेकाछन् ।. आज दिउँसो राजमार्गको निजगढ सडकमा करीब दुई घण्टा मानव साङ्लो प्रदर्शन गरी सडक अवरुद्ध पारी कोणसभामा गरिएको थियो । सरकारलगायत अधिकांश राजनीतिक दलहरू पनि निजगढ अन्तर्राष्ट्रिय विमानस्थल निजगढमा नै बन्नुपर्नेमा जोडदार आवाज उठाइरहे पनि सर्वोच्च अदालतले जेठ १२ गते केही न्यायाधीशहरूले विमानस्थल निर्माण गर्दा वातावरण, पर्यावरणमा गम्भीर असर पर्ने, वन्यजन्तु, पानीको मूल मासिनेलगायतका कुरालाई लिएर विमानस्थल निर्माणको विपक्षमा निर्णय गरेका थिए ।. यता समग्र मुलुकको विकास, आर्थिक समृद्धि, रोजगार सिर्जनामा गम्भीर असर पर्ने गरी देशी, विदेशी शक्तिको आडमा न्यायाधीशहरूले गलत निर्णय गरेको भन्दै त्यसको घोर भत्र्सनासमेत गरिरहेका छन् । नेपाल भूरिवेष्टित मुलुक भएकोले आधुनिक युगमा हवाई मार्गबाहेक नेपालले अर्को माध्यमबाट विकास र आर्थिक समृद्धिमा फड्को मार्न नसक्ने भएकोले हवाई मार्गमा पनि नेपाललाई दास बनाउने ठूलो योजनामा फसी गलत निर्णय भएको आशङ्का गरिएको छ ।. निजगढ अन्तर्राष्ट्रिय विमानस्थल बनाउन जस्तोसुकै सङ्घर्ष गर्नुपर्ने भएपनि आफूहरूले गर्ने निजगढ सार्वजनिक सरोकार समितिका अध्यक्ष एकबहादुर श्रेष्ठले बताए । न्यायालयले आफ्नो क्षेत्राधिकारलाई नाघ्दै विकासमा समेत अङ्कुश लगाउनु मुलुकको विकास, समृद्धिका लागि दुर्भाग्य हुन पुगेको युवा समाजसेवी विनोद भारतीले बताए । निरन्तर चलिरहेको सङ्घर्षलाई ख्याल–ख्याल नसोच्न न्यायालयलाई आग्रह गर्दै गलत दुराशयका साथ आएको गलत निर्णयलाई अविलम्ब खारेज गरी विमानस्थल बनाउन बाधा अडकाउ फुकाउन निजगढ नगरका पूर्वउपप्रमुख लीलादेवी लामिछानेले जोडदार माग गरिन् ।. “हामी अदालतलाई सम्मान गर्छौं । तर अदालतबाट आउने मुलुकको विकास विरोधी, आर्थिक समृद्धि विरोधी गलत निर्णयलाई कुनै पनि हालतमा मान्न तयार छैनौं,” निजगढ नगरप्रमुख सुरथ पुरीले सभालाई सम्बोधन गर्दै भने ।. यहाँ विमानस्थल निर्माण गरिंदा समग्र जिल्ला, प्रदेश र मुलुकको समेत बहुआयामिक विकास, रोजगार, आर्थिक समृद्धिसँग जोडिएको विकास आयोजना भएकाले यसको निर्माणमा राज्यसमेत गम्भीर भएर उभिनुपर्ने उनले बताए । आफूले जिल्लाभरिका नगरपालिका, गाउँपालिकाहरूका प्रमुखहरूलाई निजगढ अन्तर्राष्ट्रिय विमानस्थल निर्माणको पक्षमा एक ठाउँमा उभिएर न्यायालयलाई गलत निर्णय सच्चाउन, सरकारलाई छिटोभन्दा छिटो विमानस्थल निर्माण गर्न खबरदारी गर्नुपर्नेमा आफूले समन्वय गरिरहेको नगरप्रमुख पुरीले बताए ।. आज प्रदर्शन गरिएको मानव साङ्लोमा विद्यार्थीहरूलाई प्रयोग गरिएको भन्दै असन्तोष जनाइएको थियो ।. प्रत्येक दिन सङ्घर्षको स्वरूप परिवर्तन गर्दै भोलिदेखि राजमार्गमा रिले अनशन बस्ने प्रधानमन्त्रीलगायत विभिन्न दलका शीर्ष नेताहरूसँग भेटी निजगढ अन्तर्राष्ट्रिय विमानस्थल निर्माण गर्नेबारे ज्ञापनपत्र बुझाउने निजगढ सार्वजनिक सरोकार समितिद्वारा आज आयोजना गरिएको पत्रकार सम्मेलनमा अध्यक्ष एकबहादुर श्रेष्ठले जानकारी दिए ।. २०५१ सालदेखि नै बाराको टाँगियाबस्तीमा विमानस्थल बनाउनुपर्ने कुरा उठ्दै आएको थियो । मुलुकको सम्भावित स्थानमा सर्वे गरी हरेक दृष्टिकोणले निजगढमा विमानस्थल बनाउन देशी विदेशी विज्ञसहितको सर्वे टोलीले उपयुक्त हुने प्रतिवेदन बुझाएसँगै ढिलै भएपनि यहाँ विमानस्थल निर्माणका प्रारम्भिक चरणका कार्यहरू ढिलै भएपनि हुँदै आइरहेका थिए ।. विमानस्थल निर्माणका लागि चाहिने कुल ११ हजार ८७५ बिघा क्षेत्रफलमध्ये पहिलो चरणको लागि १९ सय हेक्टर वन क्षेत्रमा नम्बरिङ, ट्यागिङ कार्य शुरू गरे पनि बजेट अभावमा त्यसै बेला सो कार्य रोकिएको डिभिजन वन कार्यालय, बाराका प्रमुख मन्जुर अहमदले जानकारी दिए । जस अनुसार दुईवटा प्लटिङमा गरी ५७ हजार ३५० मा नम्बरिङ, ट्यागिङ कार्य मात्र गरिएको उनले बताए ।. काटगाउँ, ककरीलगायतका ११० बिघा तीन कट्ठा नम्बरी जग्गामध्ये रु ४४ करोड मुआवजा दिई ७० बिघा जग्गा आयोजनाले आफ्नो स्वामित्वमा लिइसकेको र बाँकी जग्गाको प्रक्रिया चलिरहेको बेला र विमानस्थल निर्माणको मध्यभागमा रहेको वन क्षेत्रमा वर्षौंदेखि बसोवास गर्दै आइरहेका टाँगियाबस्तीको एक हजार ४७६ घरधुरीलाई अन्यत्र उचित स्थानमा सारिने आशा रहे पनि एकाएक सर्वोच्च अदालतको निर्णयले तत्काल विमानस्थल निर्माणमा रोक लगाइ दिएसँगै निजगढ अन्तर्राष्ट्रिय विमानस्थल निर्माण हुनुपर्छ भन्दै निरन्तर निजगढमा सडक सङ्घर्ष चर्कदै गइरहेका छन् ।. विमानस्थल निर्माणको लागि प्रारम्भिक चरणका कार्यहरू भइरहे पनि विमानस्थल निर्माणका मुख्य काममा प्रवेश गर्न नपाउँदै सर्वोच्च अदालतले अन्य स्थानमा विकल्प खोज्न भन्दै रोक लगाएको थियो । जसमा राज्यको तीन अर्बभन्दा बढी रकम खर्च भइसकेको र यस स्थानबाहेक अन्यत्र स्थानमा निजगढ अन्तर्राष्ट्रिय विमानस्थल निर्माण गर्न सकिने सम्भावना नरहेको सर्भे टोलीले अध्ययन, अनुसन्धान गरी डेढ दशकअघि प्रतिवेदन सरकारलाई बुझाइसकेको जनाइएको छ ।",https://eprateekdaily.com/2022/06/06/35638
निजगढमा विमानस्थल जसरी पनि बन्छ –अर्थमन्त्री शर्मा,प्रमुख समाचार,प्रतीक दैनिक,"जेष्ठ २१, २०७९",वीरगंज,"अर्थमन्त्री जनार्दन शर्माले यसै वर्षदेखि निजगढमा विमानस्थल निर्माणको काम शुरू हुने बताएका छन् ।. वीरगंज उद्योग वाणिज्य सङ्घको ४६औं वार्षिक साधारणसभामा उनले सर्वोच्च अदालतको आदेशले निर्माणमा रोक लागे पनि निजगढमा दोस्रो अन्तर्राष्ट्रिय विमानस्थलको निर्माण कार्य कुनै पनि हालतमा नरोकिने बताए । उनले अन्तर्राष्ट्रिय विमानस्थल जसरी पनि बन्छ, त्यसमा कुनै आशङ्का नगर्न र विश्वस्त हुन आग्रह गरे ।. बजेटमा वीरगंजलाई उपेक्षा गरिएको भन्ने भनाइको खण्डन गर्दै अर्थमन्त्री शर्माले भने, “गरीबी निवारण गर्ने र आत्मनिर्भर हुने कुरा पनि वीरगंजवासीकै लागि हो, दोस्रो अन्तर्राष्ट्रिय विमानस्थल पनि वीरगंजकै लागि हो, जसले सिङ्गो मधेस प्रदेशलाई फाइदा पु¥याउँछ ।” उनले काठमाडौं–तराई/मधेस द्रुत मार्गको लागि विनियोजन गरिएको ३० अर्ब बजेट पनि वीरगंजवासीकै लागि भएको बताए ।. अर्थमन्त्री शर्माले वीरगंज चिनी कारखाना र कृषि औजार कारखाना चल्नेमा निश्चिन्त हुन बताए । अदालत र सशस्त्र प्रहरीलाई दिइएको सार्वजनिक जग्गा आवश्यकता अनुसार खाली गराउन सकिने हुँदा त्यो कुनै ठूलो विषय नभएको उनको भनाइ थियो । कृषिलाई प्राथमिकता दिइएको र उत्पादनमा जोड दिएको हुँदा अब कृषि औजार कारखानाको आवश्यकता पनि बढ्दै गएकोले सो कारखाना सञ्चालन गर्ने उनले बताए ।. वीउवासङ्घका अध्यक्ष सुबोध गुप्ताको सभापतित्वमा सम्पन्न कार्यक्रममा अर्थ सचिव मधु मरासिनी, मधेस प्रदेशका खानेपानी तथा ऊर्जा मन्त्री ओमप्रकाश शर्मा, सङ्घीय सांसद प्रदीप यादव, वीरगंजका प्रमुख राजेशमान सिंहलगायतले अधिवेशन सफलताको लागि शुभकामना व्यक्त गरेका थिए ।. कार्यक्रममा निर्याततर्फ उत्कृष्ट तीन उद्योग डाबर नेपाल, त्रिवेणी स्पिनिङ, शिवशक्ति केमो प्लास्टिक प्रालि तथा युवा उद्यमीमा नारायणी रिफाइनरीका निखिल चाचान, जगदम्बा कङ्क्रिटका आयुष गुप्ता, मारुती पेपर उद्योग प्रालिका सञ्चालक दीपेश अग्रवाल, एक्सप्रेस कार वासका राहुल साहलगायतलाई सम्मान गरिएको थियो ।",https://eprateekdaily.com/2022/06/04/35541
डिभिजन वन कार्यालयमा भएको भ्रष्टाचारको छानबीन शुरू,प्रमुख समाचार,प्रतीक दैनिक,"जेष्ठ १५, २०७९",वीरगंज,"मधेस प्रदेश सरकार अन्तर्गत रहेको डिभिजन वन कार्यालय, पर्सामा भएको भ्रष्टाचारको विषयमा अख्तियार दुरुपयोग अनुसन्धान कार्यालयले छानबीन शुरू गरेको छ ।. उजूरीको आधारमा सम्बन्धित विषयको आवश्यक कागजातसहित प्रतिवेदन बुझाइदिने भनी पत्र डिभिजन वन कार्यालयमा पुगेपछि घटना बाहिरिएको हो । यस विषयमा निमित्त कार्यालय प्रमुख फरमान मियाँसँग बुझ्दा अख्तियारले पठाएको पत्रको जवाफ पठाइसकेको र चित्त नबुझेमा स्थलगत अनुगमन गर्न सकिने उनको भनाइ थियो ।. समाचार स्रोतका अनुसार प्रदेश सरकारले आव २०७५–०७६, २०७६–०७७, २०७७–०७८ मा वृक्षारोपण, पोखरी उत्खनन, अतिक्रमण हटाउने उद्देश्यले बर्सेनि पठाएको करोडौं रुपियाँ कर्मचारीहरूले कामै नगरी नक्कली बिल भर्पाई बनाई भुक्तानी लिएको उजूरीको आधारमा अख्तियारले छानबीन गरेको छ । स्रोतका अनुसार बडनियार तथा स्कूलको छेउमा जीवजन्तुलाई पानी खानको लागि खनिएको पोखरी उचित ठाउँमा नरहेको, त्यहाँ पशुपक्षी पनि नआउने गरेकोले उपयोगहीन अवस्थामा छ । मनवा जङ्गलभित्र तटबन्धको नाममा रु २५ लाख, कोइलाभार सिमसार क्षेत्रको नाममा रु २५ लाख, सबैया साझेदारी वन क्षेत्रमा रु ५० लाखको दुईवटा पोखरी, वसन्तपुर सबडिभिजन अन्तर्गत सुकीभार नदी क्षेत्रमा वृक्षारोपण, अतिक्रमण र पोखरी उत्खनन, हरैया रेन्जपोस्टको उत्तरपट्टि वृक्षारोपण, छतिवन टाँडी, मनवा आदि क्षेत्रमा वृक्षारोपण, अतिक्रमणको बहानामा लाखौंको भुक्तानी गरेको विषयमा उजूरी परेको बताइएको छ ।. त्यसैगरी वृक्षारोपण गरेको भनिएको ठाउँमा बोटबिरुवा नरहे पनि नक्कली हेरालु खडा गरी भुक्तानी लिएको समेत तथ्य खुलेको छ । बीउ उत्पादन गरेको नक्कली तथ्याङ्क देखाई लाखौंको बिरुवा उत्पादन गरेको र सोमा लाखौं खर्च देखाएर रकम झ्वाम पारेको उजूरीमा उल्लेख छ । फलफूल, बिरुवा उत्पादन, त्यसको वितरण र वृक्षारोपण कहाँ भएको र अहिलेसम्म फेला नपरेको तर सोबापत रकम हिनामिना भएको उजूरीमा उल्लेख छ । स्थलगत निरीक्षण गर्दा उचित ठाउँमा पोखरी नभएको, पोखरी खनिएको ठाउँ नजीकै खोला र टर्सरसमेत रहेको छ । नियमानुसार सो ठाउँमा पोखरी खन्न मिल्दैन । जङ्गल अतिक्रमण रोक्ने प्रयास नभएको, विभिन्न बहाना बनाएर जनतालाई उस्काई कर्मचारीविरुद्ध होहल्ला गर्न लगाउने र उचित काम गर्न नदिने तर सोबापत रकम खर्च भएको स्रोतले दाबी गरेको छ ।",https://eprateekdaily.com/2022/05/29/35241
"वीरगंजमा पूर्ण बदर मत सबैभन्दा बढी, कालिकामाईमा शून्य",प्रमुख समाचार,प्रतीक दैनिक,"जेष्ठ १९, २०७९",वीरगंज,"पर्साका १४ वटा स्थानीय पालिकामध्ये पूर्ण बदर मत सबैभन्दा बढी वीरगंज महानगरपालिकामा भएको छ । वीरगंज महानगरपालिकाका एक लाख २४ हजार ६४७ मतदातामध्ये ९७ हजार ७८३ मतदाताले मत खसालेका थिए भने त्यसमा सदर मत ७३ हजार ५३७ र पूर्ण बदर मत २० हजार ८१ रहेको छ ।. पर्सा जिल्लाका तीन लाख ३९ हजार ८३६ मतदातामध्ये दुई लाख ९९ हजार ९१८ मतदाताले मत खसालेका थिए । छिपहरमाई गाउँपालिकामा १५ हजार ६६४ मतदाता रहेकामा १२ हजार ४९२ मतदान भएकामा सदर मत ११ हजार ८०२ र पूर्ण बदर मत १९० रहेको छ ।. धोबिनी गापामा कुल मतदाता १२ हजार २६७ रहेकामा खसेको मत १० हजार ३३ मा सदर मत नौ हजार १८४, पूर्ण बदर मत ८७९ रहेको छ ।पकाहामैनपुर गापामा कुल मतदाता १२ हजार ३१४ रहेकामा १० हजार २२ मतदान भएकामा सदर मत नौ हजार १७७ र पूर्ण बदर मत १८२ छ ।. विन्ध्यवासिनी गापामा कुल मतदाता १४ हजार ८०४ रहेकामा १२ हजार २६९ मतदान भएको छ भने सदर मत ११ हजार ४४० र पूर्ण बदर मत १६१ रहेको छ । सखुवाप्रसौनी गापाको कुल मतदाता १९ हजार ७६३ रहेकामा १६ हजार १६४ मतदान भएको थियो । सदर मत १४ हजार ९८७ छ भने पूर्ण बदर मत २२१ रहेको छ ।. कालिकामाई गापाको कुल मतदाता १२ हजार ७७५ रहेकामा १० हजार ९४१ मतदान भएको थियो भने सदर मत नौ हजार ८६२ र पूर्ण बदर मत शून्य रहेको छ । जीराभवानी गापाको १३ हजार ९२९ मतदाता रहेकामा ११ हजार ४९५ मतदान भएको थियो भने सदर मत १० हजार ४५९ र पूर्ण बदर मत २८६ रहेको छ ।. ठोरी गापामा १४ हजार ७०८ मतदातामध्ये १० हजार ६७८ मतदान भएको थियो । सदर मत १० हजार २०४ र पूर्ण बदर मत २३८ रहेको छ । पटेर्वासुगौली गापामा १३ हजार ९२५ मतदाता रहेकामा ११ हजार ४५२ मतदान भएको थियो भने सदर मत १० हजार ४०७ र पूर्ण बदर मत २२५ रहेको छ ।. पर्सागढी नगरपालिकामा २२ हजार ८०७ मतदाता रहेकामा १८ हजार ४६१ जनाले मतदान गरे भने सदर मत १६ हजार ४९४ र पूर्ण बदर मत २६० रहेको छ । पोखरिया नपाको १९ हजार ६६४ मतदातामध्ये १७ हजार ६० मतदान भएकोमा सदर मत १५ हजार १०४ र पूर्ण बदर मत २८४ रहेको छ ।. बहुदरमाई नपामा २३ हजार ३१३ मतदातामध्ये खसेको मत १९ हजार ८९८ मध्ये सदर मत १७ हजार ८७७ र पूर्ण बदर मत ३९६ रहेको छ । पूर्ण बदर मत भनेको सम्पूर्ण मतपत्र नै रद्द भएको निर्वाचन कार्यालय, पर्साले जनाएको छ । पद अनुसार बदर मतको सङ्ख्या गणना गर्दा बढी मत देखिने निर्वाचन अधिकृत रञ्जीता झाले बताइन् ।. नौजना तेस्रो लिङ्गीले मतदान गरे. पर्साको कुल मतदातामध्ये स्थानीय तहको चुनावमा नौजना तेस्रो लिङ्गीले मतदान गरेका थिए । निर्वाचन कार्यालयको तथ्याङ्क अनुसार पर्सा जिल्लामा १६ जना तेस्रो लिङ्गी छन् । सोमध्ये पकाहामैनपुर गापामा चार, कालिकामाईमा दुई, जीराभवानीमा दुई र विन्ध्यवासिनी गापामा एकजना तेस्रो लिङ्गीले मतदान गरेका थिए ।",https://eprateekdaily.com/2022/06/02/35420
वीरगंजका नवनिर्वाचित वडाध्यक्षद्वारा पदभार ग्रहण,प्रमुख समाचार,प्रतीक दैनिक,"जेष्ठ १७, २०७९",वीरगंज,"वीरगंज महानगरपालिकामा नवनिर्वाचित वडाध्यक्षहरूको पदभार ग्रहण कार्य जारी छ । जेठ १२ गते महानगरपालिकाका नगरप्रमुख, उपप्रमुख, वडाध्यक्ष र सदस्यहरूले शपथ लिएपछि नगरप्रमुख राजेशमान सिंहले सोही दिन बेलुका पदभार ग्रहण गरेका थिए ।. यसैगरी वडा नं. ५ का वडाध्यक्ष प्रदीप चौरसियाले शुक्रवार पदभार ग्रहण गरे । यसैगरी वडा नं. ४ का वडाध्यक्ष जगतसाह कानूले पनि सोही दिन पदभार ग्रहण गरे ।. शनिवार र आइतवार कार्यालय बन्द भएको कारण सोमवारदेखि पदभार ग्रहण कार्य जारी छ । सोमवार वडा नं १ र २ का क्रमशः मनोजराउत कुर्मी र रेयाज मियाँ तेलीले पदभार ग्रहण गरे । वडा सदस्यहरूसँगै उनीहरूले वडा कार्यालयमा पदभार ग्रहण गरेका हुन् ।. यसैगरी वडा नं २५ का वडाध्यक्ष आशुतोष चतुर्वेदीले पनि वडा सदस्यहरूसँगै सोमवार पदभार ग्रहण गरे । उनीसँगै सदस्यहरू जगदीशसाह तुरहा, सिकेन्द्र गुप्ता, तेतरीदेवी, फूलमती देवीलगायतले कार्यभार सम्हालेका छन् । उनले पहिलो दिन सो वडामा पर्ने तीनवटा सामुदायिक विद्यालयको निरीक्ष्Fण गर्दै विद्यालयमा भएका समस्याहरूको समाधान गर्ने बताए । आधारभूत विद्यालय श्रीसिया, आदर्शचोकमा ६ वटा पङ्खा वितरण गरे भने त्यहाँ विद्युत् लाइन जडान गर्ने, टेबुल–बेन्च, झ्याल–ढोकाको व्यवस्थापन गर्ने प्रतिबद्धता गरे । मौजे टोलाको विद्यालयमा विद्यार्थीहरूको लागि प्रार्थना गर्न साउन्ड सिस्टम र विद्यालयमा झ्यालढोकाको व्यवस्थापन गर्ने बताए भने भन्सार क्षेत्रको समस्या आगामी दिनमा पूरा गर्ने प्रतिबद्धता जनाए ।. यसैगरी वडा नं. ६ का अध्यक्ष जयप्रकाश साहले पनि आजै पदभार ग्रहण गरेका छन् ।. वीरगंज–१२ का वडाध्यक्ष सुरेश गुप्ताले पदभार सम्हालेका छन् । वडा कार्यालयमा उनले पदभार ग्रहण गर्दै टोलको समस्या र विकास आफ्नो लक्ष्य हुने बताए । कार्यक्रममा वडासदस्य दीपक डङ्गोल, रियाज अन्सारी, संविधानसभा सदस्य विचारी यादव, प्रभु हजरा, जयप्रकाश थारू, शम्भुप्रसाद गुप्तालगायतको सहभागिता थियो ।. . यसैगरी वीरगंज–२१ लिपनीबिर्ताका वडाध्यक्ष राधाकृष्ण रौनियारले कार्यभार सम्हालेका छन् । उनले वडाबाट उपचारको लागि निश्शुल्क एम्बुलेन्स सेवा प्रदान गर्ने बताए । उनले स्वास्थ्य चौकी परवानीपुरको निरीक्षण गर्दै जनताको सेवा गर्न स्वास्थ्यकर्मीहरूलाई निर्देशन दिए ।",https://eprateekdaily.com/2022/05/31/35296
"कार्यपालिकामा बहुमतको लागि दलहरूको दौडधुप शुरू, लाखौंको चलखेल",प्रमुख समाचार,प्रतीक दैनिक,"जेष्ठ १४, २०७९",वीरगंज,"पर्सा जिल्लाको भर्खरै सम्पन्न स्थानीय तहको नतीजापछि कार्यपालिका सदस्यमा बहुमत सिद्ध गर्न सबै दलका नेता कार्यकर्ताहरूले दौडधुप शुरू गरेका छन् ।. वीरगंज महानगरपालिका,पर्साको तीन नगरपाकिला तथा १० वटा गाउँपालिका गरी १४ वटा पालिकाहरूमा प्रभावशाली दलका नेताहरू दौडधुप तथा मतदाता रिझाउने काममा व्यस्त देखिएका छन् ।. निर्वाचनको नतीजा आइसकेपछि १५ दिन भित्र कार्यपालिका सदस्यको लागि बहुदमत हासिल गर्न दलका नेता तथा निर्वाचित जनप्रतिनिधिहरूले दौडधुप तथा पैसाको चलखेल गरिरहेको बुझिएको छ । एकजना सदस्यको लाखौं रुपियाँमा मोलमोलाई भइरहेको गाउँलेहरूले बताएका छन् ।. गाउँलेले दिएको जानकारी अनुसार जुन पालिकामा मेयर, उपमेयरमा निर्वाचित जनप्रतिनिधिहरू अल्पमतमा छन्, उनीहरूले अन्य दलका निर्वाचित सदस्य तथा वडा अध्यक्षलाई आफूतिर तान्न भरमग्दुर प्रयासमा जुटेको देखिएको छ ।. केही पालिकाका नेताहरू निर्वाचित जनप्रतिनिधिहरूलाई हेटौडा, चितवन, पोखरा, लुम्बिनी, काठमाडौंलगायत ठाउँको भ्रमणमा पनि हाइजेक गरी लगेको कुरा समाजिक सञ्जालमा देखएिको छ ।. नगरपालिकाको लागि निर्वाचित सदस्यमध्येबाट पाँचजना महिला सदस्य तथा अन्य तीनजना खुला पुरुषमा दलित तथा अल्पसङ्ख्यक र गापामा चारजना महिला सदस्य तथा दुईजना खुला बाहिरबाट पुरुष सदस्यलाई ल्याउनुपर्ने व्यवस्था छ । बाहिरबाट ल्याउनुपर्ने सदस्यहरूमा बार्गेनिङ चलिरहेको बताइएको छ । जुन पालिकामा पार्टी तथा गठबन्धनको बहुमत छ, त्यसमा बाहिरबाट ल्याउने सदस्यबाट लाखौं रुपियाँ लिएर भिœयाउने तथा जुन पालिकामा दल अल्पमतमा छ, उसले बाहिरबाट आउने सदस्यलाई रकमी चलखेल गरी भिœयाउने रणनीति देखिएको छ ।. पर्सा, धोबिनी गापामा जसपाको अध्यक्ष जितेपछि काङ्ग्रेस १५ जना, एमाले ३, जसपा ९ जना सदस्य रहेका छन् भने कालिकामाई गापामा जसपाको अध्यक्ष जितेपछि बोर्ड सदस्यमा १३ जना काङ्ग्रेस,१३ जना जसपा, एकजना एमाले रहेका छन् । जगरनाथपुर गापामा काङ्ग्रेस अध्यक्षमा जिते पनि काङ्ग्रेसका २६ जना, एमालेका ६ जना, पोखरिया नपामा एमालेका २४ जना, काङ्ग्रेसका २४ जना, नेपाल सुशासन पार्टीका ४ जना, छिपहरमाई गापामा काङ्ग्रेसका १२ जना, जसपा पाँचजना, एमालेका १० जना, पटेर्वासुगौली गापामा काङ्ग्रेसका २२ जना, एमालेका चारजना,जसपाका एकजना, विन्दवासिनी गापामा लोसपा ९ जना, काङ्ग्रेस १३ जना, एमाले दुईजना, माओवादी दुईजना, जसपा एकजना, सखुवापरसौनीमा जसपा ७ जना, काङ्ग्रेस १३ जना, एमाले १२ जना, वीरगंज महानगरमा जसपा ७०, काङ्ग्रेस ४७, एमाले ४०, लोसपा ५, बहुदरमाई नपामा एमाले २१, काङ्ग्रेस १८, जसपा ७, स्वतन्त्र एक,पर्सागढी नपामा एमाले १९,काङ्ग्रेस ११, जसपा १०, लोसपा ५, स्वतन्त्र दुई, जीराभवानी गापामा काङ्ग्रेस १७, एमाले २७, ठोरी गापामा एमाले १६, काङ्ग्रेस ४, माओवादी ७ जना निर्वाचित जनप्रतिनिधि रहेका छन् ।",https://eprateekdaily.com/2022/05/28/35194
गरुडामा एमाले प्रमुख र नेका उपप्रमुखमा विजयी,प्रमुख समाचार,प्रतीक दैनिक,"जेष्ठ १२, २०७९",गरुडा,"रौतहटको मध्यभागमा रहेको गरुडा नगरपालिकामा नेकपा एमाले नगरप्रमुख र नेपाली काङ्ग्रेस उपप्रमुखमा विजयी भएका छन् । नौवटा वडा रहेको गरुडा नगरपालिकामा वडाहरूको मिश्रित परिणाम आएको छ ।. गरुडा नगरपालिकाको प्रमुखमा नेकपा एमालेका कन्थमणिप्रसाद कलवारले नेकपा (एकीकृत समाजवादी) र नेकासित निकै कडा सङ्घर्षमा कठिन जीत निकाल्न सफल भएका छन् । गरुडा नगरपालिकाको प्रमुखमा एमालेका कलवारले चार हजार ५६४ मत ल्याइ जीत निकाल्दा नेकपा एसका बृजकिशोर यादवले चार हजार ५२६ मत ल्याएका थिए भने नेकाका सुनीलकुमार यादवले चार हजार ४९८ मत प्राप्त गरेका थिए ।. गरुडा नगरपालिकाको उपप्रमुखमा भने नेपाली काङग्रेसले निकै फराकिलो मतान्तरले जीत हासिल गरेको छ । उपप्रमुखमा नेकाकी पूनमकुमारी चौधरीले छ हजार ७०३ मत ल्याउँदा निकटतम प्रतिद्वन्द्वी जसपा नेपालकी बिन्दुकुमारी देवीले चार हजार ४७७ मत प्राप्त गरेकी थिइन् ।. गरुडा नगरपालिकाको वडा नं १ मा लोकतान्त्रिक समाजवादी पार्टी नेपालका शेख वहाब, २ मा जनता समाजवादी पार्टी नेपालका कृष्णनन्दन सहनी, ३ मा नेकपा माओवादी केन्द्रका अम्बिका सहनी, ४ मा नेकपा एसका सुनीलकुमार जयसवाल, ५ मा नेकपा माओवादी केन्द्रका रामविनोदप्रसाद जयसवाल, ६ मा नेकपा एमालेका रामबाबूप्रसाद साह, ७ मा नेकाका प्रवीण सिंह यादव, ८ मा जसपा नेपालका वशिष्ठराय यादव र ९ मा नेकाका राजेशकुमार सहनी निर्वाचित भएका छन् ।. गत वैसाख ३० गते भएको निर्वाचनमा एउटा मतदान केन्द्रको मतपेटिकामा विवादका कारण क्षति पुगेपछि जेठ ४ गते पुनः मतदान भएको गरुडा नगरपालिका–९ मा अन्तिम मतगणना चलिरहँदा पनि विवाद भएको थियो । विवादका कारण नेपाली काङ्ग्रेस र नेकपा एकीकृत समाजवादीले पुनः मतगणना हुनुपर्ने माग राखी निवेदन दर्ता गराएका थिए र पालिका निर्वाचन कार्यालयले पुनः मतगणनाको मागलाई अस्वीकार गर्दै एमाले उम्मेदवार कलवारलाई नगरप्रमुखमा विजयी भएको घोषणा गरेको थियो ।. गरुडा नगरपालिकामा नेकपा एमालेको जीतसँगै रौतहटका तीनवटा पालिकामा नेकपा एमाले विजयी भएको छ ।. यसअघि मौलापुर र देवाही गोनाही नगरपालिकामा नेकपा एमाले पूर्ण बहुमतसहित विजयी भएको छ ।. जनता नै आफ्नो प्रेरणाको स्रोत –नगरप्रमुख कलवार. रौतहटको गरुडा नगरपालिकामा प्रमुख पदमा निर्वाचित कन्थमणिप्रसाद कलवारलाई ५१ किलो फूलको माला लगाइएको छ । नगरप्रमुखमा विजयी भएपछि बिहीवार आयोजित विजयसभामा समर्थकहरूको तर्फबाट ठूलो माला लगाइएको हो ।. विजयसभालाई नेकपा एमालेका स्थायी समिति सदस्य तथा पूर्वमन्त्री प्रभु साहले गरुडा नगरपालिकामा नेकपा एमालेको जीतलाई ऐतिहासिक बताउँदै गरुडालाई स्मार्ट सिटी बनाउन आफूले सहयोग गर्ने बताएका छन् । नेकपा एमाले र मुख्यगरी कन्थमणिप्रसाद कलवारप्रति पिछडिएका वर्गको देखिएको समर्थनलाई अब विकासबाट विश्वासमा बदल्नुपर्ने सुझाव पूर्वमन्त्री साहले दिएका थिए ।. जिल्लाको मध्यभागमा रहेको गरुडाको उन्नतिले मधेस प्रदेश नै प्रभावित हुने भएकोले गरुडाको विकासमा नगरप्रमुखलाई साथ दिन पूर्वमन्त्री साहले जनसमुदायलाई आग्रह गरेका थिए ।. नवनिर्वाचित नगरप्रमुख कलवारले चुनावअघि आफूले सार्वजनिक गरेको घोषणापत्र अनुसार सबैसित मिलेर काम गर्ने प्रतिबद्धता जनाउँदै आफ्नोलागि प्रेरणाको स्रोत सदैव जनता र समाजसेवा रहने गरेको बताए । विकासवादी नेता प्रभु साहको निर्देशन र सर्वसाधारण जनताको सल्लाहबमोजिम आफूले काम गर्ने प्रतिबद्धता जनाउँदै नगरप्रमुख कलवारले मौलापुरको जस्तै गरुडाको नमूना विकास गर्ने सबैको चाहनालाई पूरा गर्न आफूले सबै जननिर्वाचित प्रतिनिधिहरूसित सहकार्य गर्ने बताएका थिए ।",https://eprateekdaily.com/2022/05/26/35106
महानगर कार्यपालिका सदस्यमा नेका–जसपा गठबन्धन विजयी,प्रमुख समाचार,प्रतीक दैनिक,"जेष्ठ २०, २०७९",वीरगंज,"वीरगंज महानगरको कार्यपालिका सदस्यमा नेपाली काङ्ग्रेस र जनता समाजवादी पार्टीको गठबन्धन विजयी भएको छ । शुक्रवार जिल्ला समन्वय समिति, पर्सामा भएको निर्वाचनमा आठ सदस्यीय पदका लागि १६ जनाको उम्मेदवारी परेको थियो ।. आठवटै सदस्य पदमा जसपा र काङ्ग्रेसका चार/चार जना सदस्य निर्वाचित भएका छन् । महानगरको कार्यपालिकामा दलित वा अल्पसङ्ख्यक सदस्यमा गठबन्धनबाट नेकाका कन्हैया प्रसाद, जसपाका खैरुद्दीन मियाँ धोबी र निरञ्जनप्रसाद सोनार निर्वाचित भएका छन् । कन्हैयाले १०७, धोेबीले १०८ र सोनार ११० मत प्राप्त गरेका थिए भने एमाले–लोसपा गठबन्धनबाट एमालेका उम्मेदवार अजयकुमार गुप्ताले ४७, ओमप्रकाश साह र राजकिशोर गुप्ताले ४८/४८ मत पाएका थिए ।. पाँचजना महिला सदस्यमा गठबन्धनबाट नेकाकी कनिका कौशिक, नीतुकुमारी राम, राधादेवी कार्की तथा जसपाबाट कलावतीदेवी राजपुतिन र रबुलसन खातुन विजयी भएका छन् । कौशिकले १०९, रामले १११, कार्कीले १०९, राजपुतिनले ११३ र खातुनले ११४ मत पाएका थिए ।. सोही पदमा एमालेकी अमरीदेवी चमारले ४५, कान्तिदेवीले ४५, मञ्जुदेवीले ४६, सङ्गीतादेवीले ४६ र लोसपाकी पतिया देवीले ४३ मत पाए ।. १६२ मतदातामध्ये १५९ जनाले मतदान गरेको मुख्य निर्वाचन अधिकृतको कार्यालयले जनाएको छ ।. पाँच महिला र तीन दलित वा अल्पसङ्ख्यक सदस्य गरी कुल आठ सदस्यीय पदका लागि भएको निर्वाचनमा नगरप्रमुख, उपप्रमुखलगायत ३२ वटै वडाका अध्यक्ष र सदस्यहरूले मतदान गरेका थिए ।. मतदानमा जसपाका तीनजना जनप्रतिनिधि सहभागी भएनन् । शुक्रवार बिहान मकवानपुरगढीमा दुर्घटनामा परी उनीहरू घाइते भएका कारण मतदानमा सहभागी हुन नपाएका हुन् ।",https://eprateekdaily.com/2022/06/03/35497
सूर्य नेपालको हरियो सिमरा अभियान शुरू,प्रमुख समाचार,प्रतीक दैनिक,"जेष्ठ २२, २०७९",परवानीपुर,"जीतपुरसिमरा उपमहानगरपालिकास्थित सूर्य नेपाल प्रालिले जीतपुरसिमरालाई हरियो बनाउने अभियान शुरू गरेको छ ।. विश्व वातावरण दिवसको अवसरमा आगामी दुर्ई वर्षसम्म यो अभियान जारी रहने सूर्य नेपालले जनाएको छ । बारा/पर्सा औद्योगिक कोरिडोरमा सञ्चालनमा रहेको तथा मुलुककै सर्वाधिक राजस्व तिर्ने उद्योगसमेत रहेको सूर्य नेपालले स्थानीय तहको विकासमा चालू आव २०७८/७९ को सामाजिक उत्तरदायित्व अन्तर्गत जीतपुरसिमरा सडकखण्डलाई हराभरा बनाउने अभियान थालेको कारखाना प्रबन्धक सुरेशकाजी श्रेष्ठले जानकारी गराए ।. आइतवार उद्योगको मूलगेटअगाडि औपचारिक कार्यक्रम आयोजना गरी अभियानबारे जानकारी गराउँदै वृक्षारोपण गरिएको थियो । वीरगंज–पथलैया व्यापारिक मार्गको बीचको डिभाइडरमा जीतपुरको लालकापुलदेखि सिमराको नेपाल टेलिकमसम्म पाँच हजार ७०० विभिन्न प्रजातिका बिरुवा लगाइने उनले बताए । उद्योगले आगामी दुई वर्षसम्म माली खटाएर बिरुवाको स्याहारसुसार तथा हुर्काउने कारखाना प्रबन्धक श्रेष्ठको भनाइ छ ।. कार्यक्रमका प्रमुख अतिथि जीतपुरसिमरा उपमनपाका प्रमुख राजन पौडेल तथा उपप्रमुख भोलाप्रसाद अधिकारीले बिरुवा रोपेर वृक्षारोपण अभियान शुभारम्भ गरेका थिए । उद्योगका सुरक्षा प्रबन्धक यज्ञबहादुर आलेको सहजीकरणमा भएको कार्यक्रममा उद्योगका कृषिविज्ञ नीरजकुमार मिश्र, जीतपुरसिमरा उपमनपाका वातावरण इन्जिनीयर पुष्पा सिंहलगायतले मन्तव्य व्यक्त गरेका थिए ।. कार्यक्रममा नगरप्रमुख पौडेलले जीतपुरसिमराको चौतर्फी विकासको लागि सूर्य नेपालको व्यवस्थापकीय क्षमताको सदुपयोग गर्नुपर्ने धारणा राखे । उनले उद्योगको व्यवस्थापकीय र प्राविधिक ज्ञान यहाँको विकासमा आवश्यक रहेकाले हरेक क्षेत्रमा सहयोग गर्न अपील गरे । “मुलुककै एउटा उच्च क्षमता भएको उद्योग सूर्य नेपाल, जीतपरसिमराको आन्तरिक आम्दानीको स्रोतमा कसरी वृद्धि गर्न सकिन्छ वा करको दायरा बढाउन सकिन्छ, सो सम्बन्धमा उद्योगले सघाउनुपर्छ,” उनले भने, “जीतपुरसिमरा उमनपामा भौतिक पूर्वाधारसम्बन्धी विकास, आर्थिक र सामाजिक विकाससँगै वातावरणीय विकासमा समेत योगदान गर्नुपर्ने उद्योगको सामाजिक उत्तरदायित्व हो ।”. कार्यक्रममा नेपाल विद्युत् प्राधिकरण, सिमरा वितरण केन्द्रका प्रमुख रामु श्रेष्ठ, सिमरा विमानस्थलका प्रमुख भुपेन्द्र भट्ट, आन्तरिक राजस्व कार्यालय सिमराका प्रमुख नारायणप्रसाद भण्डारी, जीतपुरसिमरा उद्योग वाणिज्य सङ्घका अध्यक्ष सञ्जय साह, वीरगंज उद्योग वाणिज्य सङ्घका प्रशासकीय अधिकृत मनोज उपाध्याय, पर्सा राष्ट्रिय निकुञ्ज, इलाका प्रशासन कार्यालय, सिमरा कलेजलगायत संस्थाका प्रतिनिधि तथा उद्योगका करीब ५० जना कर्मचारीको सहभागिता थियो ।",https://eprateekdaily.com/2022/06/05/35590
"निजगढ अन्तर्राष्ट्रिय विमानस्थल निर्माण गर्न निरन्तर सडक अवरुद्ध, राष्ट्रघाती, विकास विरोधी निर्णय सच्याउन जोडदार माग",प्रमुख समाचार,प्रतीक दैनिक,"जेष्ठ १७, २०७९",निजगढ,"निजगढमा निजगढ नगर उद्योग वाणिज्य सङ्घको आयोजना गरिएको राष्ट्रिय गौरवको आयोजना निजगढ अन्तर्राष्ट्रिय विमानस्थल निर्माण रोक्ने सर्वोच्च अदालतको निर्णयविरुद्ध बृहत् भेला सम्पन्न भएको छ ।. सो भेलामा बोल्दै पूर्वमन्त्री पुरुषोत्तम पौडेलले देशी–विदेशी शक्तिको इशारामा नेपालको बहुचर्चित–बहुप्रतीक्षित अन्तर्राष्ट्रिय विमानस्थल निर्माणमा अवरोध भएको बताए । कार्यपालिका, व्यवस्थापिका र न्यायपालिका अर्थात् यी मुलुकका तीनै अङ्गले राष्ट्रहितविरुद्ध गलत निर्णय गरे आम जनताले त्यस्ता गलत कार्यको प्रतिकार गर्ने बताए । विमानस्थल निर्माण हुने क्षेत्रमा बाहिरबाट देखिएजस्तो रूख नभएको भन्दै गलत निर्णय गर्ने न्यायाधीशहरूले स्थलगत अवलोकन गरी आम विकासप्रेमी जनतालाई उत्तर दिन समेत उनले आग्रह गरे ।. निजगढ अन्तर्राष्ट्रिय विमानस्थल निर्माण रोक्ने सर्वोच्च अदालतको निर्णयको घोर भत्र्सना गर्दै सङ्र्घषका चरण अघि बढाउनुपर्ने पूर्वमन्त्री पौडेलले बताए ।. सोही कार्यक्रममा नेकपा एमालेका नेता अच्युत मैनालीले निजगढ अन्तर्राष्ट्रिय विमानस्थल निर्माण रोक्ने सर्वोच्च अदालतको निर्णय आपत्तिजनक, विकास विरोधी, जनभावना विरोधी, राष्ट्रको समृद्धि विरोधी भएको बताए ।. कार्यक्रमका प्रमुख अतिथि निजगढ नगरका प्रमुख सुरथ पुरीले निजगढ अन्तर्राष्ट्रिय विमानस्थल निर्माणविरुद्ध सर्वोच्च अदालतको फैसलाले समग्र निजगढ नगरवासीको मात्र नभई समग्र मधेस प्रदेश, मुलकका विकासप्रेमीमाथि आघात, ठेस मात्र नभई देशद्रोही निर्णय भएको भन्दै सो निर्णय नसच्याए सङ्घर्षका चरणबद्ध कार्यक्रम सार्वजनिक हुन सक्ने र त्यसमा निजगढ नगरपालिकाको तर्फबाट पनि ऐक्यबद्धता जनाउने बताए ।. कार्यक्रममा निवर्तमान नगरप्रमुख सुरेशकुमार खनाल, युवा नेता एवं समाजसेवी शम्भुबहादुर बुढाथोकी, विनोद भारतीलगायत दुई दर्जनभन्दा बढी वक्ताहरूले मुलुकको समग्र विकास, आर्थिक समृद्धिका लागि एक मात्र विकल्प निजगढ अन्तर्राष्ट्रिय विमानस्थल रहेको भन्दै यथाशीघ्र विमानस्थल निर्माण कार्यमा सरकार अघि बढ्नुपर्ने धारणा राखे ।. कार्यक्रमको अध्यक्षता निजगढ नगर उद्योग वाणिज्य सङ्घका अध्यक्ष रामकृष्ण नेपाल र कार्यक्रम सञ्चालन भोलाप्रसाद गौतमले गरेका थिए ।. बाराको टाँगियाबस्तीमा विमानस्थल बनाउन २०५१ सालदेखि नै कुरा उठ्दै आएको थियो ।. विमानस्थल निर्माणका लागि चाहिने कुल ११ हजार ८ सय ७५ बिघा क्षेत्रफलमध्ये पहिलो चरणमा १९ सय हेक्टर वन क्षेत्रमा नम्बरिङ, ट्रयागिङ कार्य शुरू गरेपनि अहिले रोकिएको छ । जस अनुसार दुईवटा प्लटको ५७ हजार ३५० मा नम्बरिङ, ट्रयागिङ भएको छ ।. काटगाउँ, ककरीलगायतको ११० बिघा ३ कठ्ठा नम्बरी जग्गाको ४४ करोड मुआब्जा दिई ७० बिघा जग्गा आयोजनाले आफ्नो स्वामित्वमा लिइसकेको र बाँकी जग्गा अधिग्रहण गर्ने प्रक्रिया चलिरहेको छ ।. सरकारी तथ्याङ्क अनुसारटाँगियाबस्तीमा १४७६ घरधुरी वन क्षेत्रको जमीनमा वर्षौंदेखि बस्दै आएको छ ।. त्यसैगरी केही दिन यतादेखि प्रस्तावित निजगढ दोस्रो अन्तर्राष्ट्रिय विमानस्थल निमार्णका प्रारम्भिक चरणका कार्य हुँदै आएपनि केही दिन अघि मात्रै सर्वोच्च अदालतले विमानस्थल निर्माणका लागि अन्यत्र स्थान खोजी गर्न आदेश दिएसँगै सो आदेशको विरोधमा दिनहुँ निजगढमा सडक अवरुद्ध हुँदै आएको छ ।. काठमाडौंको त्रिभुवन अन्तर्राष्ट्रिय विमानस्थलको विकल्पमा दुई दशक अघि देशको विभिन्न स्थानमा अन्तर्राष्ट्रिय विमानस्थल निमार्णका लागि सर्भे कार्य भई बाराको टाँगियाबस्ती हरेक दृष्टिकोणले उपयुक्त भएको प्राविधिक प्रतिवेदनमा उल्लेख भएसँगै लामो समयको प्रतीक्षापछि सरकारले चारकिल्ला घेर्ने, काँडे तारबार गर्ने, खोलाहरूमा तटबन्ध गर्ने, निजी जग्गाको मुआब्जा वितरण गर्नेजस्ता कार्य गर्दै आएको थियो ।. विमानस्थल निर्माण हुने क्षेत्रको मध्य भाग वन क्षेत्रको जमीनमा वर्षौदेखि बस्दै आएको टाँगियाबस्तीको उचित व्यवस्थापन गर्न सरकार लागिरहेकै बेला अदालतले रोक लगाउनुलाई सर्वोच्च अदालत र सम्बन्धित न्यायाधीशहरूविरुद्ध विकास विरोधी निर्णय गरेको भन्दै चर्को विरोध हुँदै आएको छ ।. निजगढमा झन्डै एक सातादेखि स्वतन्त्र निजगढका युवा विद्यार्थी सरोकार मञ्चको आयोजनामा दिनहुँ राजमार्गमा सडक अवरुद्ध हुँदै आएको छ ।",https://eprateekdaily.com/2022/05/31/35336
नवनिर्वाचित नगरप्रमुखद्वारा जनमन छुने काम,प्रमुख समाचार,प्रतीक दैनिक,"जेष्ठ १३, २०७९",वीरगंज,"नवनिर्वाचित वीरगंज महानगरका नगरप्रमुख राजेशमान सिंहले बिहीवार राति पदभार ग्रहण गरेपछि शुक्रवार बिहानै वीरगंजका केही क्षेत्रको निरीक्षण गरेका छन् ।. वीरगंज मेनरोड आदर्शनगर, माईस्थानलगायत क्षेत्रमा सरसफाइ, शङ्कराचार्यद्वारको सौन्दर्यीकरण अवस्थालगायतको निरीक्ष्Fण गरेका हुन् । नवनिर्वाचित नगरप्रमुख सिंहले सरसफाइसम्बन्धी कार्यमा तदारुकता देखाउन सम्बन्धित ठेकेदारलाई निर्देशन दिएका छन् । उनले महानगरको सफाइमा ढिलासुस्ती सहन नसक्ने बताए । उनले महानगरका कर्मचारी र ठेकेदारका कर्मचारीहरूलाई सरसफाइ कार्यमा गम्भीर हुन निर्देशन दिए ।. नगरप्रमुखमा सिंह निर्वाचित हुने पक्कापक्की भएपछि वीरगंज महानगरको फोहर उठाउने काममा तीव्रता आएको थियो । स्वयं नगरप्रमुख सिंहले शपथग्रहणमा आफू निर्वाचित भएलगत्तै घरनजीक सरसफाइ तीव्र भएको र सरसफाइकर्मी पनि खटेको बताए । उनले नगरप्रमुखको घर क्षेत्र सरसफाइ गरेर वीरगंजको सरसफाइ नहुने भन्दै आम मानिसको घर अगाडि पनि सफाइ गर्न निर्देशन दिएका थिए । अहिले वीरगंजमा रात्रिकालीन सफाइ पनि शुरू भएको छ । राति ११ बजेसम्म बजार क्षेत्र र मेनरोडका फोहरहरू सङ्कलन तीव्र गतिले भइरहेको छ जसले गर्दा वीरगंजमा अहिले पहिलेजस्तो फोहरहरू यत्रतत्र देख्न पाइँदैन ।. नगरप्रमुख सिंहले अनुगमनको क्रममा रजतजयन्ती चोकस्थित महानगरको सवारी कर डिपो हटाएका छन् । सडक विभागको क्षेत्रमा महानगरपालिकाले सवारी कर डिपो राखेर कर सङ्कलन गर्न नमिल्ने भन्दै उनले डिपो हटाउनुको साथै त्यहाँका बिलहरू नियन्त्रणमा लिएका थिए । रजतजयन्तीलगायत महानगरको श्रीसिया सुक्खा बन्दरगाह, परवानीपुरलगायत क्षेत्रमा महानगरको सडक नभए पनि ठेकेदारले अनधिकृत सवारी कर असुली गर्दै आएको छ । यस अघि यस सम्बन्धमा थुप्रै उजूरीहरू परे पनि महानगर मौन थियो ।. यसैगरी नगरप्रमुख सिंहले चौबीस घण्टाभित्र वीरगंजमा परिवर्तनको अनुभूति गराउने घोषणा गरे अनुरूप घण्टाघर, माईस्थान सडकको मरम्मत शुरू गराएका छन् । पछिल्लो समय यो सडकखण्ड लामो समयदेखि बिग्रेको कारण नगरवासीले निकै आलोचना गरेका थिए ।. निवर्तमान नगरप्रमुख विजय सरावगीले घण्टाघर, पावरहाउस फोर लेन सडक बनाउँदा सडक विभागले आफ्नो क्षेत्रमा सडक बनाएको दाबी गरेको र महालेखा परीक्षकले उक्त रकम बेरूजु गरेको भन्दै घण्टाघर, माईस्थान सडकखण्ड सडक विभाग अन्तर्गत परेको भनेर मरम्मत गर्न नसकिएको बाध्यता जाहेर गरेका थिए तर नवनिर्वाचित नगरप्रमुख सिंहले सबैभन्दा पहिले यही बाट मरम्मत काम शुरू गरेका छन् । उनी निर्वाचित भएलगत्तै सो ठाउँमा खानेपानीले फुटेको पाइप मरम्मत गरेको थियो भने सिंहले सडक मरम्मतको लागि एक्साभेटर डोजर लगाएर काम शुरू गराएका छन् ।",https://eprateekdaily.com/2022/05/27/35158
विद्यालयलाई कमिशन दिएर पाठ्यपुस्तक बिक्री,प्रमुख समाचार,प्रतीक दैनिक,"जेष्ठ १८, २०७९",वीरगंज,"पर्सा जिल्लाका निजी विद्यालयहरूमा यस वर्ष कमिशनको चलखेल बढेको छ । जेठ २ गतेदेखि नयाँ शैक्षिक सत्र शुरू भएको र यसपटक कक्षा १ देखि ४ र कक्षा ६, ७ र ९ का पाठ्यपुस्तक परिवर्तन भएका छन् । परिवर्तन भएका पुस्तक बिक्रीका लागि पुस्तक पसलेहरूले विद्यालयहरूलाई दुईदेखि पाँच लाखसम्म कमिशन दिएका छन् ।. कमिशनपछि विद्यालयहरूले विद्यार्थी र अभिभावकलाई अनिवार्यरूपमा तोकिएका पुस्तकपसलबाट पुस्तक खरीद गर्न बाध्य बनाएका छन् ।. यसपटक विद्यालयले अभिभावक र विद्यार्थीहरूलाई चिट दिएर तोकिएको पसलबाट पुस्तक खरीद गर्न दबाब दिएको एकजना अभिभावकले बताए । सरकारले विद्यालयबाट पाठ्यपुस्तक बिक्री गर्न नपाउने र अभिभावकहरूले अनुकूल पुस्तकपसलबाट पुस्तक खरीद गर्न सक्ने व्यवस्था गरे पनि यसपटक खुलेआम चिटबाट अभिभावकहरूलाई तोकिएका पुस्तकपसलबाट पुस्तक खरीद गर्न लगाइएको छ ।. प्रत्येक प्रकाशनले विक्रेतालाई २५ देखि ४० प्रतिशतसम्म कमिशन दिने गरेको छ । सो कमिशनबाट पुस्तकपसलेले यसअघि अभिभावकहरूलाई १० देखि २० प्रतिशतसम्म छुट दिंदै आएका थिए तर यसपटक त्यस्तो छुट नपाइएको अभिभावकहरूको गुनासो छ ।. अहिले जिल्ला प्रशासन कार्यालय, पर्साको उत्तरतर्फ रहेको पूजा, लक्ष्मी, गणेश पुस्तक पसलमा पुस्तक खरीदको लागि भीड देख्न सकिन्छ । कतिपय पुस्तकहरू अहिले प्रकाशन भएर बजार आइसकेका छैनन् ।. स्रोतका अनुसार रिडमोर पब्लिकेशनले सामाजिक विषयको पुस्तक बिक्री गरेबापत प्याब्सन, पर्सालाई १२ लाख दिने सहमति गरेको छ । यसैले यसपटक सामाजिक पुस्तक बिक्री शुरू गरिएको छ ।. यसअघि मेरो सेरोफेरो पुस्तकमा विज्ञान, सामाजिक, स्वास्थ्य र सामान्य ज्ञानको व्यवस्था थियो तर कमिशनको लागि विज्ञान, सामाजिक र सामान्य ज्ञानका छुट्टै प्रकाशन बिक्री गराउन लगाइएको छ । स्रोतका आनुसार ओशियन पब्लिकेशनले विज्ञान पुस्तक बिक्री गराएबापत प्याब्सन केन्द्रलाई रु एक करोड दिने मौखिक सहमति गरेको छ ।. रोक लगाइएको पुस्तक पनि बिक्री. सरकारले तोकेको मूल्यभन्दा बढी मूल्य राखेको भन्दै ओशियन पब्लिकेशनको कक्षा ७ का सबै पुस्तक बिक्रीमा प्रतिबन्ध लगाएको छ । सरकारले लगाएको प्रतिबन्ध अनुसार वीरगंज महानगरपालिकाले पनि सो प्रकाशनको कक्षा ७ का पुस्तक बिक्रीमा रोक लगाएको छ । तर अहिले महानगरमा बढी मूल्य अङ्कित ओशियन पब्लिकेशनको कक्षा ७ का पुस्तक बिक्री भइरहेको र त्यसमा महानगरले कुनै चासो नदेखाएको अभिभावकहरूले बताएका छन् ।. सामुदायिक विद्यालय पुस्तकविहीन. जेठ २ गतेदेखि नयाँ शैक्षिक सत्र सञ्चालन भएपनि सामुदायिक विद्यालयहरूमा पुस्तक आएको छैन । दुई साताभन्दा बढी समयदेखि विद्यालय सञ्चालन भएपनि पुस्तक नआउँदा पर्सा जिल्लाभरि वितरण हुन नसकेको स्रोतले जनाएको छ ।. अहिले पुस्तकविना नै सामुदायिक विद्यालयहरूमा अध्यापन भइरहेको छ ।",https://eprateekdaily.com/2022/06/01/35377
वीरगंज महानगरको प्रमुखमा सिंहको अग्रता कायमै,प्रमुख समाचार,प्रतीक दैनिक,"जेष्ठ ३, २०७९",वीरगंज,"वीरगंज महानगरपालिकाको प्रमुखमा सत्तारूढ गठबन्धनबाट जसपाका राजेशमान सिंहले अग्रता कायमै राखेका छन् । उनले निवर्तमान नगरप्रमुख एवं एमालेका उम्मेदवार विजयकुमार सरावगीभन्दा पाँच हजार ४८२ मतान्तरले अग्रता कायम राखेका छन् ।. शनिवारदेखि शुरू भएको मतगणना मङ्गलवारसम्म नौवटा वडाको मतगणना जारी रहँदा जसपाका सिंहले नौ हजार ७६८ मत पाएका छन् भने एमालेका सरावगीले चार हजार २८६ मत पाएका छन् ।. यसैगरी, नगरप्रमुखमा राष्ट्रिय प्रजातन्त्र पार्टीका गिरीश गिरीले ३४१ मत प्राप्त गरेका छन् ।. महानगरको उपप्रमुखमा सत्तारूढ गठबन्धनबाट नेपाली काङ्ग्रेसका इम्तियाज आलमले छ हजार ६६१ मतले अग्रता बनाइराखेका छन् ।. शुरूदेखि उपप्रमुखमा उनको अग्रता मङ्गलवारसम्म कायम छ ।. एमाले र लोसपा गठबन्धनबाट उपप्रमुखका उम्मेदवार पुरुषोत्तमलाल झाले एक हजार ८१ मत पाएका छन् ।. स्वतन्त्र उम्मेदवार रम्भा मिश्रले ७७६ मत र राप्रपाकी उम्मेदवार वीणा जैसवाल कुर्मीले ५३९ मत पाएकी छन् ।. वीरगंज महानगरको वडा नं ३, ४, ५, ६, २८ र २९ गरी छवटा वडाको मतगणना जारी छ । वडा नं ३ को अध्यक्ष पदमा जसपाका बैजु स्वर्णकारले ५२२ र नेकाका अनवर अन्सारीले ४७८ मत ल्याएका छन् ।. वीरगंज महानगरको प्रमुख पदको १९ हजार ४०९ मत गणना गर्दा सदर मत १४ हजार ५२२ र बदर मतको सङ्ख्या चार हजार ८८७ रहेको छ ।. त्यस्तै, उपप्रमुख पदको १९ हजार ४०९ मत गणना गर्दा सदर मत नौ हजार २३९ र बदर मतको सङ्ख्या १० हजार १७० रहेको छ ।",https://eprateekdaily.com/2022/05/17/34705
"वीरगंज महानगरकोे १८ वटा वडाको मतपरिणाम सार्वजनिक, ६ वटा वडाको मतगणना जारी",प्रमुख समाचार,प्रतीक दैनिक,"जेष्ठ ७, २०७९",वीरगंज,"मधेस प्रदेशको एकमात्र वीरगंज महानगरमा अहिले मतगणना जारी रहेको छ । ३२ वटा वडा रहेको वीरगंज महानगरमा २० वटा वडाको मतगणना सकिसकेको छ भने १२ वटा वडाको मतगणना बाँकी छ । हालसम्म सकिएको वडाहरूको मतगणनाको नतीजा अनुसार वीरगंजको २० वटा वडामध्ये आठवटामा काङ्ग्रेस र सातवटामा जसपाले वडाध्यक्ष जितेको छ भने एमालेले चारवटा वडामा र एउटा वडामा लोसपाले जितेको छ । वीरगंज महानगरको ३२ वटा वडामध्ये १ देखि ९ सम्म र २२ देखि ३२ सम्मको मतगणनाको नतीजा आइसकेको छ । वीरगंजको वडा नं ८ मा जसपाका रितेश गुप्ता, २२ मा काङ्ग्रेसका द्वारिका महतो, २३ मा एमालेका अवधकिशोर कुशवाहा, २४ मा एमालेका विजयप्रसाद कुर्मी शनिवार विजयी घोषणा भएका छन् ।. दोहोरिएर जितेका वडाध्यक्षहरू. वीरगंज महानगरको वडा नं ३, ४, ५, २३, २६, २९ र ३२ मा गरी सातवटा वडामा पुरानै वडाध्यक्षहरूलाई जनताले चुनेको छ भने १३ वटा वडाको अध्यक्षमा नयाँ अनुहार आएका छन् । वीरगंजको केही वडामा आफ्नो दलले टिकट नदिंदा अर्को दलबाट उम्मेदवारी दिएर पनि केही वडाध्यक्षमा विजयी भएका छन् । वीरगंजको वडा नं १ का मनोजराउत कुर्मीलाई काङ्ग्रेसले नपत्याउँदा उनी जसपाबाट चुनाव लडेर विजयी भएका छन् ।. त्यसैगरी, वडा नं ८ मा काङ्ग्रेसका नेता रितेश गुप्तालाई दलले टिकट नदिंदा उनी जसपाबाट चुनाव लडेर विजयी भए । त्यसैगरी, वडा नं २४ मा पनि काङ्गे्रसबाट टिकट नपाउँदा विजयप्रसाद कुर्मी एमालेबाट चुनाव लडेर जितेका छन् । त्यसैगरी, वीरगंज ३१ बेल्वामा पनि जसपाले जीतेन्द्र यादवलाई टिकट नदिंदा उनी एमालेबाट विजयी भए ।. बाँकी चारवटा वडामा ककसको अग्रता. अहिले वडा नं १०, ११, १२, २१, १६ को मतगणना जारी रहेको छ । जसमा वडा नं १० मा जसपाका सुशील साह कानू, वडा नं ११ मा जसपाका अजय चौरसिया, वडा नं १२ मा एमालेका सुरेश साह कानू, २१ मा लोसपाका राधाकृष्ण रौनियारले अग्रता लिएका छन् ।. वडा नं १६ को मतगणना प्रारम्भिक चरणमा छ ।",https://eprateekdaily.com/2022/05/21/34855
वीरगंज महानगरको प्रमुखमा सिंह र उपप्रमुखमा ठकुराई विजयी,प्रमुख समाचार,प्रतीक दैनिक,"जेष्ठ १०, २०७९",वीरगंज,"वीरगंज महानगरपालिकाको प्रमुखमा सत्तारूढ गठबन्धनबाट जसपाका राजेशमान सिंह र उपप्रमुखमा सोही गठबन्धनबाट नेपाली काङ्ग्रेसका इम्तियाज आलम ठकुराई विजयी भएकाछन् ।. मङ्गलवार बिहान निर्वाचन कार्यालय, वीरगंजले दुवैको जीतलाई औपचारिकता प्रदान गरेको थियो । सत्तारूढ पाँच दलीय गठबन्धनका प्रमुख र उपप्रमुखको अनौपचारिक जीत भने आइतवार राति नै भइसकेको थियो ।. मतगणना जारी रहँदा दुवैले आफ्ना निकटतम प्रतिद्वन्द्वी एमाले–लोसपा गठबन्धनबाट एमालेका उम्मेदवार निवर्तमान नगरप्रमुख विजयकुमार सरावगी र उपप्रमुखका उम्मेदवार लोसपाका पुरुषोत्तमलाल झालाई ठूलो मतान्तरले पछाडि पारेका थिए । दुई दिनअघि प्रमुखमा विजयी सिंह र उपप्रमुखमा विजयी ठकुराईले मतगणना हुन बाँकी मतभन्दा बढीले पछाडि पारेको र आज बिहान उनीहरूको जीतलाई औपचारिकता प्रदान गरिएको थियो । आज बिहान जितेपछि पत्रकारहरूलाई संक्षिप्त प्रतिक्रिया दिने क्रममा नवनिर्वाचित प्रमुख राजेशमान सिंहले वीरगंजको विकासका लागि काम गर्ने प्रतिबद्धता जाहेर गरे ।. जीतको औपचारिक घोषणापछि गठबन्धनको संयुक्त जुलूस निकालिएको थियो र सो जुलूसले नगरपरिक्रमा गरेको थियो । निर्वाचन अधिकृतको कार्यालयले जनाए अनुसार नगरप्रमुखमा विजयी सिंहले ४६ हजार २१५ मत पाएका थिए ।. एमालेका सरावगीले २३ हजार ६७१ मत मात्र पाए । उपप्रमुखमा विजयी ठकुराईले तीस हजार ५५ मत पाए । कुल मतदाता एक लाख २४ हजार ६२५ रहेको महानगरमा ९५ हजार ३२५ मत खसेको थियो । प्रमुखमा १७ हजार ७८० र उपप्रमुखमा ३७ हजार ४९० मत बदर भएको थियो ।",https://eprateekdaily.com/2022/05/24/35008
"वीरगंजको मतगणना जारी, प्रमुखमा सिंहको अग्रता",प्रमुख समाचार,प्रतीक दैनिक,"जेष्ठ ५, २०७९",वीरगंज,"वीरगंज महानगरपालिकाको प्रमुखमा जनता समाजवादी पार्टी (जसपा)का उम्मेदवार राजेशमान सिंहको अग्रता कायमै छ ।. मतगणनाको सुरुआतदेखि अग्रता कायम गरेका उनले बिहीवार छैटौं दिन पनि पहिलेभन्दा बढी मतले अग्रता कायमै राखेका छन् । ३२ हजार ७०१ मत गणना हुँदा सिंहले १८ हजार ३९३ मत पाएका छन् ।. उनलाई निवर्तमान नगरप्रमुख एवं नेकपा एमालेका विजयकुमार सरावगीले निरन्तर दोस्रो स्थानमा रही पछ्याइरहेका छन् । सरावगीले नौ हजार ५०४ मत पाएका छन् ।. राप्रपाका गिरीश गिरीले ८२२ मत पाएर तेस्रो स्थानमा छन् ।. उपप्रमुखमा सत्तारूढ गठबन्धनबाट नेपाली काङ्ग्रेसका इम्तियाज आलमले १३ हजार २७९ मतको साथ अग्रता कायमै राखेका छन् । उनी पनि मतगणनाको सुरुआतदेखि आफ्ना प्रतिद्वन्द्वीलाई पछाडि पारेर छैटौं दिन पनि अग्रस्थानमा छन् ।. उपप्रमुखमा एमाले र लोसपाको गठबन्धनबाट उपप्रमुखका उम्मेदवार पुरुषोत्तमलाल झाले दुई हजार ६९४ मत पाएका छन् भने राप्रपाकी विना जयसवालले एक हजार ४४३ मत र स्वतन्त्र उम्मेदवार रम्भा मिश्रले एक हजार ८७७ मत पाएकी छन् ।. बिहीवार चारवटा वडाको मतगणना सम्पन्न भएको छ, जसमा दुईवटामा अध्यक्ष जसपा, एउटामा लोसपा र अर्को एकमा नेकाले जीत हासिल गरेको छ । लोसपाबाट जयप्रकाश साह वडा नं ६ को अध्यक्षमा निर्वाचित भएका छन् । यसैगरी, जसपाबाट वडा नं ३ मा बैजु स्वर्णकारले दोस्रोपटक जीत हासिल गरेका छन् । उनले नेकाका अनवर हवारीलाई ४२२ मतान्तरले पराजित गरी वडाध्यक्षमा दोस्रोपटक विजयी भएका हुन् । स्वर्णकारले एक हजार ५७० र हवारीले एक हजार १५८ मत पाएका थिए ।. जीतसँगै वडा नं ३ मा विजय ¥याली निकालिएको थियो । जसपाको वडाध्यक्षसहितको प्यानल जितेकोमा बाजागाजाका साथ अबीरजात्रा गरिएको थियो ।. वीरगंज महानगरपालिका वडा नं २९ को अध्यक्षमा जसपाका धर्मेन्द्र महतो चौधरी पुनः निर्वाचित भएका छन् । बिहीवार सम्पन्न मतगणना अनुसार नेकपा एमालेका उम्मेदवार नबिजान अन्सारीलाई ५१ मतान्तरले पराजित गर्दै चौधरी वडाध्यक्षमा पुनः निर्वाचित भएका हुन् । चौधरीले एक हजार १११ र अन्सारीले एक हजार ६० मत पाएका थिए भने नेपाली काङ्ग्रेसका वकील मियाँले ९९८ मत प्राप्त गरेका थिए । यसैगरी, बिहीवार दिउँसो घोषित मतपरिणाम अनुसार वीरगंज महानगर वडा नं ७ को अध्यक्षमा नेकाका हीराकाजी महर्जन विजयी भएका छन् ।. यसैगरी, बिहीवार साँझ घोषित मतपरिणाम अनुसार वीरगंज महानगर वडा नं २७ को अध्यक्षमा नेकाका ह्दयनारायणप्रसाद कुर्मी विजयी भएका छन् ।. अहिलेसम्म को को जिते. वीरगंज महानगरपालिकामा बिहीवारसम्म १२ वटा वडाको मतपरिणाम सार्वजनिक भएको छ । वडा नं १ देखि ७ सम्म क्रमशः मनोजराउत कुर्मी, रेयाज आलम, बैजु स्वर्णकार, जगतसाह कानू, प्रदीप चौरसिया, जयप्रकाश शाह, हीराकाजी महर्जन विजयी भएका छन् भने वडा नं २७, २९, ३०, ३१ र ३२ सम्म क्रमशः ह्दयनारायणप्रसाद कुर्मी, धर्मेन्द्र थारू, मनोज यादव, जीतेन्द्र यादव र रेयाज अहमद विजयी भइसकेको निर्वाचन अधिकृतको कार्यालयले जनाएको छ ।. अहिलेसम्म महानगरमा जसपाले पाँच, काङ्ग्रेसले तीन, एमालेले दुई र लोसपाले एउटा वडामा जीत हासिल गरेको छ ।. महानगरमा बिहीवार वडा नं ८, ९, २५, २६, २७ र २८ गरी ६ वटा वडाको मतगणना जारी छ ।. वीरगंज–६ मा काङ्ग्रेसको गढ ढल्यो. प्रस, वीरगंज, ५ जेठ/. वीरगंज महानगर–६ मा काङ्ग्रेसको गढ ढलेको छ । वीरगंज महानगर हुनुअघि वडा नं ११ रहेको र अहिले वडा नं ६ भएको नेपाली काङ्ग्रेसको गढ भनिने सो वडामा यो स्थानीय चुनावमा पहिलोपटक नेकाबाहेकको दलले वडाध्यक्षमा जीत हासिल गरेको छ ।. स्थानीय तहको निर्वाचन शुरू भएदेखि अहिलेसम्म सो वडामा नेकाको वर्चस्व रहँदै आएको थियो । वीरगंजमा नेकाको गढ भनेर कहलिएको वडामा यसपटक लोसपाका जयप्रकाश शाहले जीत हासिल गरी काङ्ग्रेसको गढ ढालेका हुन् । यसअघि सो वडाका अध्यक्षमा नेकाका धु्रव नेपाल निर्वाचित थिए । यो चुनावमा शाहले नेकाका दिनाप्रसाद गुप्तालाई ३६९ मतान्तरले पराजित गरेका छन् । शाहले ८६१ र गुप्ताले ४९२ मत पाएका थिए ।",https://eprateekdaily.com/2022/05/19/34760
आइतवार महानगरमा जितेका तीनजना वडाध्यक्ष,प्रमुख समाचार,प्रतीक दैनिक,"जेष्ठ ८, २०७९",वीरगंज,"वीरगंज महानगरपालिकाको मतगणना जारी छ । गत शनिवार वैशाख ३१ गतेदेखि शुरू भएको मतगणना आइतवार नवौं दिन पनि जारी रह्यो ।. ९५ हजार ३२५ मतदान भएकामा अहिले २५ प्रतिशत मतगणना गर्न अझै बाँकी छ । जारी मतगणनामा सत्तारूढ गठबन्धनका साझा उम्मेदवार जसपाका राजेशमान सिंह अग्रस्थानमा छन् । उनले ३३ हजार ८४९ मत पाएका छन् । उनका प्रतिद्वन्द्वी निवर्तमान नगरप्रमुख एवं एमालेका उम्मेदवार विजयकुमार सरावगीले १७ हजार ७५७ मत पाएका छन् ।. यसैगरी, उपप्रमुखमा पनि सत्तारूढ गठबन्धनबाट नेपाली काङ्ग्रेसका इम्तियाज आलम अग्रस्थानमा छन् । उनले २३ हजार १२९ मत पाएका छन् । उनका प्रतिद्वन्द्वी एमाले–लोसपा गठबन्धनका पुरुषोत्तमलाल झाले पाँच हजार ८२० मत पाएका छन् ।. वडा नं १० मा जसपाका सुशील साह कानू विजयी भएका छन् । आइतवार सम्पन्न मतगणनामा उनले निवर्तमान वडाध्यक्ष नेकाका रामनगिनाप्रसाद कानूलाई ४७३ मतान्तरले पराजित गर्दै विजयी भएका हुन् । यसअघि उनलाई कानूले पराजित गरेका थिए । सुशीलले एक हजार ५९६ मत ल्याएका छन् भने रामनगीनाले एक हजार १२३ मत पाएका छन् ।. यसैगरी, आइतवार घोषित मतपरिणाम अनुसार वीरगंज–११ मा जसपाका अजयकुमार चौरसिया प्यानलसहित विजयी भएका छन् । उनले प्रतिद्वन्द्वी नेकाका महेश्वरलाल महतोलाई १९९ मतान्तरले पराजित गरी विजयी भएका हुन् । निवर्तमान वडाध्यक्ष एमालेका प्रद्युम्न सेढाईंले ५६१ मत मात्र पाए ।. चौरसियाले ९८३ मत पाएर विजयी भएका हुन् भने नेकाका महतोले ७८४ मत पाएका थिए । चौरसिया गत स्थानीय चुनावमा निवर्तमान वडाध्यक्ष सेढाईंसँग १७२ मतान्तरले पराजित भएका थिए ।. वीरगंज–२० को वडाध्यक्षमा नेकपा एमालेका रामकिशोर सिंह (पराग) प्यानलसहित विजयी भएका छन् ।",https://eprateekdaily.com/2022/05/22/34897
पर्साका १४ स्थानीय तहमा १ अर्ब ७५ करोड बेरुजू,प्रमुख समाचार,प्रतीक दैनिक,"जेष्ठ ११, २०७९",वीरगंज,"पर्साका एक महानगर, तीन नगरपालिका र १० गाउँपालिका गरी १४ वटा पालिकामा रु १ अर्ब ७५ करोड बेरुजू देखिएको छ र यसको दोषी निवर्तमान जनप्रतिनिधिहरू रहेका छन् ।. २०७४ सालमा निर्वाचित भएका जनप्रतिनिधिहरूले सरकारी रकमलाई आफ्नो खल्तीको रकम सम्झेर जथाभावी खर्च गरेकाले बेरुजू रकम बर्सेनि थपिंदै गएको हो । त्यति मात्र हैन, राज्यकोषको सुरक्षाको लागि स्थानीय तहमा खटेका कर्मचारीहरूले प्रलोभनमा परी नियमविपरीत भुक्तानी दिएको, कानूनविपरीत पेश्की दिएकाले बेरुजू रकम घट्नुको सट्टा बढेको कोष तथा लेखा नियन्त्रक कार्यालय, पर्साले जनाएको छ ।. स्थानीय तहमा खटेका प्रमुख प्रशासकीय अधिकृत, लेखा अधिकृतहरूले पालिकाको बजेट जथाभावी खर्च गर्ने र केही समयपछि सरुवा माग गरी अर्को पालिकामा पुग्ने गरेका कारण बेरुजू रकम बढ्दै गएको बताइन्छ ।. नवनिर्वाचित प्रमुख तथा अध्यक्षहरूको शपथग्रहण कार्यक्रममा पर्साका कोष तथा लेखा नियन्त्रक रुद्रनारायण भट्टराईले पर्साका पालिकाहरूमा बर्सेनि बढ्दै गइरहेको बेरुजू रकम समयमैं फछ्र्योट गरिएन भने पछि पालिकाको हकमा राज्यले अर्को कदम पनि चाल्न सक्ने सम्भावना रहेको भनी चेतावनी दिएका थिए ।. २०७४ सालको स्थानीय चुनावमा निर्वाचित भएका जनप्रतिनिधिहरूले गरेका खर्चको लेखाजोखा गर्दै महालेखा परीक्षकको कार्यालयले वार्षिक प्रतिवेदन सार्वजनिक गरेको छ । महालेखा परीक्षको कार्यालयले २०७५, २०७७ तथा २०७८ सालमा गरी तीनपटक वार्षिक प्रतिवेदन सार्वजनिक गरेको छ । गत वर्षको लेखापरीक्षण प्रतिवेदन केही महीनाभित्र सार्वजनिक हुने बताइएको छ ।. वार्षिक प्रतिवेदन–२०७८ अनुसार वीरगंज महानगरमा रु ७५ करोड ६७ लाख ३० हजार बेरुजु रहेको देखाएको छ । त्यसमध्ये असुल गर्नुपर्नेमा २२ करोड ९६ लाख, प्रमाण नभेटिएको तर खर्च भएको ३१ करोड २५ लाख, पेश्की रकम पाँच करोड ५२ लाख र अन्य खर्चतर्फ १५ करोड रहेका छन् ।. जगरनाथपुर गाउँपालिकामा रु २० करोड ७३ लाख बेरुजु रहेको प्रतिवेदनले देखाएको छ । त्यसमध्ये असुल गर्नुपर्नेमा ५५ लाख, प्रमाण नभए पनि भुक्तानी दिएको १० करोड २६ लाख, पेश्की आठ करोड १३ लाख र अन्यतर्फ एक करोड ७७ लाख बेरुजू रहेका छन् ।. बहुदरमाई नगरपालिकामा रु १४ करोड ७७ लाख बेरुजू रहेको छ । त्यसमध्ये असुल गर्नुपर्ने ३८ लाख, विनाप्रमाण वा कागजात नभए पनि सात करोड भुक्तानी, पेश्की एक करोड ३४ लाख र अन्यतर्फ पाँच करोड ४१ लाख बेरुजु रहेको छ ।. सखुवाप्रसौनी गापामा रु १३ करोड ३१ लाख ४३ हजार बेरुजू रहेकोमा असुल गर्नुपर्ने २६ लाख, पेश्की चार करोड ६८ लाख, अन्यतर्फ दुई करोड ७७ लाख र विनाप्रमाण छ करोड ३५ लाख भुक्तानी गरेकामा त्यति बराबरको रकम बेरुजू भएको छ ।. ठोरी गापामा रु ११ करोड ५८ लाख तीन हजार बेरुजू रहेकोमा असुल गर्नुपर्नेमा २६ लाख, पेश्की चार करोड ६८ लाख, अन्यतर्फ दुई करोड ७७ लाख तथा विनाप्रमाणको आधारमा छ करोड ३५ लाख भुक्तानी दिएकामा सो बराबर रकम बेरुजू भएको छ ।. धोबिनी गापामा रु १० करोड ३१ लाख बेरुजू रहेकोमा असुल गर्नुपर्नेमा तीन करोड दुई लाख, पेश्की २१ लाख, अन्यतर्फ तीन करोड ७८ लाख र विनाप्रमाण तीन करोड २८ लाख भुक्तानी दिएको देखिन्छ ।. पोखरिया नगरपालिकामा रु नौ करोड नौ लाख बेरुजू रहेकोमा असुल गर्नुपर्ने एक करोड ५३ लाख, पेश्की चार करोड, अन्यतर्फ एक करोड १५ लाख तथा विनाप्रमाण पाँच करोड चार लाख भुुक्तानी दिइएको छ ।. पर्सागढी नगरपालिकामा रु पाँच करोड ४४ लाख बेरुजू रहेकोमा असुल गर्नुपर्ने ४४ लाख, अन्यतर्फ दुई करोड १२ लाख र पेश्की ४५ लाख रहेका छन् ।. पटेर्वासुगौली गापामा रु छ करोड ४८ लाख बेरुजू रहेकोमा असुल गर्नुपर्ने ६२ लाख, पेश्की दुई करोड ४२ लाख, अन्यतर्फ दुई करोड १२ लाख रहेका छन् ।. पकाहामैनपुर गापामा रु एक करोड १७ लाख बेरुजू देखाए पनि दुई आर्थिक वर्षको प्रतिवेदन सार्वजनिक भएको छैन । सोमध्ये असुल गर्नुपर्ने १५ लाख, विनाप्रमाण ३९ लाख, पेश्की १६ लाख र अन्यतर्फ ४५ लाख बेरुजू रहेका छन् ।. कालिकामाई गापामा रु तीन करोड ६० लाख बेरुजू रहेकोमा असुल गर्नुपर्ने २२ लाख, अन्य २० लाख, विनाकागजात भुक्तानी दुई करोड ३९ लाख रहेका छन् । सो गापाले एक आर्थिक वर्षको लेखापरीक्ष्Fण नगराउँदा प्रतिवेदन तयार गरिएको छैन ।. जीराभवानी गापामा रु सात करोड ६० लाख बेरुजू रहेकोमा असुल गर्नुपर्ने एक करोड २१ लाख, पेश्की १४ लाख, अन्यतर्फ एक करोड ७७ लाख, विनाप्रमाण चार करोड ७० लाख भुक्तानी गरेकामा बेरुजू भएको छ ।. छिपहरमाई गापामा रु नौ करोड १५ लाख बेरुजू रहेकोमा असुल गर्नुपर्ने दुई करोड १५ लाख, पेश्की ३६ लाख, अन्यतर्फ दुई करोड ९७ लाख, विनाप्रमाण भुक्तानी तीन करोड ६५ लाख बेरुजू देखिएका छन् ।. विन्ध्यवासिनी गापामा रु पाँच करोड ९५ लाख बेरुजू देखिएकोमा पेश्की ५९ लाख, अन्यतर्फ एक करोड ५५ लाख, असुल गर्नुपर्ने १८ लाख तथा विनाप्रमाण तीन करोड ५२ लाख भुक्तानी दिएका कारण बेरुजू देखिएको छ ।",https://eprateekdaily.com/2022/05/25/35052
"छिपहरमाई, सखुवाप्रसौनीमा एमाले, जगरनाथपुरमा काङ्ग्रेस",प्रमुख समाचार,प्रतीक दैनिक,"जेष्ठ ६, २०७९",वीरगंज,"स्थानीय तह निर्वाचन अन्तर्गत शुक्रवार पर्सा जिल्लाको तीनवटा पालिकाको मतगणना सार्वजनिक भएको छ । छिपहरमाई, जगरनाथपुर र सखुवापरसौनी गाउँपालिकाको मत परिणाम सार्वजनिक भएको र एमालेले दुई स्थान तथा नेपाली काङ्ग्रेसले एक स्थानमा जीत हासिल गरेको छ ।. जगरनाथपुर गापामा नेकाका श्रीकान्त यादव विजयी भए । उनले ५ हजार ७४९ मत ल्याए भने उनका प्रतिद्वन्द्वी एमालेका महम्मद सलीम मन्सुरले ३ हजार ९२६ मत ल्याए ।. यसैगरी उपाध्यक्षमा पनि नेकाकी बबिता सिंह ५ हजार ५३१ मत ल्याएर विजयी भइन् । उनकी प्रतिद्वन्द्वी एमालेकी मीरादेवी कुर्मीले ३ हजार ३४५ मत ल्याइन् ।. सखुवापरसौनी गापामा नेकपा एमालेका जसवन्त यादव विजयी भए । उनले ६ हजार ६४१ मत ल्याए । उनका प्रतिद्वन्द्वी निवर्तमान प्रमुख एवं जसपाका उम्मेदवार प्रदीपकुमार जयसवालले ४ हजार ८१० मत ल्याए ।. उपाध्यक्षमा जसपाकी शर्मिला विष्ट महतो विजयी भइन् । उनले ४ हजार ४६८ मत ल्याइन् । उनकी प्रतिद्वन्द्वी एमालेकी फूलमतीकुमारी थरूनीले ४ हजार २५६ मत ल्याइन् ।. सुग्रीव साह, भिस्वा/. छिपहरमाई गाउँपालिकाको मत गणना परिणाम सार्वजनिक भएको छ र अध्यक्षमा एमालेका मनोजकुमार गुप्ता दोस्रोपटक निर्वाचित भएका छन् । उनले ४ हजार १८८ मत ल्याए । उनका प्रतिद्वन्द्वी जसपाका इन्द्रासन साह कलवारले ३ हजार ८६८ मत ल्याए ।. स्थानीय तहको निर्वाचनमा पर्सा जिल्लाको मतगणना सार्वजनिक भएको १३ वटा पालिकामध्ये छिपहरमाई गापाका अध्यक्ष गुप्ता मात्र पुनः निर्वाचित भएका छन् । १२ वटा पालिकामा पूर्वप्रमुखहरूको पराजय भएको छ । कालिकामाई गापाका अध्यक्ष नथुनीप्रसादको मृत्यु भएको र उनीबाहेक यसपटकको निर्वाचनमा पहिले जितेकाहरू सबै चुनावी मैदानमा थिए ।. छिपहरमाई गापामा घोषित मत परिणाम अनुसार उपप्रमुखमा नेपाली काङ्ग्रेसकी लीलावतीदेवी कानू विजयी भएकी छन् । उनले ३ हजार ७६१ मत ल्याइन् । उनका प्रतिद्वन्द्वी एमालेकी मोदिना खातुनले ३ हजार ५९० मत पाइन् । १ देखि ५ सम्मको वडाध्यक्ष क्रमशः भुल्टुन यादव (नेका), महेन्द्र कलवार (एमाले), दीपेन्द्र सिंह (नेका), रामेश्वरमहतो केवट (नेका), मौजीलाल साह कानू (एमाले) निर्वाचित भएको निर्वाचन अधिकृतको कार्यालयले जनाएको छ ।",https://eprateekdaily.com/2022/05/20/34819
पर्साका १३ पालिकाका प्रमुख/अध्यक्षहरूको शपथग्रहण,प्रमुख समाचार,प्रतीक दैनिक,"जेष्ठ ९, २०७९",वीरगंज,"पर्साको १३ वटा स्थानीय तहमा विजयी निर्वाचित जनप्रतिनिधिहरूको शपथग्रहण कार्यक्रम सोमवार जिल्ला समन्वय समिति पर्साको भवनमा सम्पन्न भएको छ ।. मुख्य निर्वाचन अधिकृत तथा जिल्ला अदालतका न्यायाधीश धर्मराज पौडेलले शपथग्रहण गराएका थिए ।. कार्यक्रमका प्रमुख अतिथि मुख्य निर्वाचन अधिकृत पौडेलले राज्य तथा जनताप्रति उत्तरदायी भएर काम गर्न निर्वाचित जनप्रतिनिधिहरूलाई आग्रह गरे । उनले सङ्घ, प्रदेश तथा पालिकाले बनाएको कानूनको परिधिभित्र रही नीति नियम पालन गर्न आग्रह गरे ।. प्रमुख जिल्ला अधिकारी उमेश ढकालले पर्साको सुरक्षा निकायको प्रतिनिधित्व गर्ने जिम्मेवारी आफूमा रहेकोले समन्वय गरी काम गर्नुपर्ने बताए । उनले समाजमा हुने अशान्तिलाई समन्वयात्मक तरीकाले समाधान गर्ने जिम्मेवारी जनप्रतिनिधिहरूको रहेको र त्यसमा शान्ति सुरक्षा कायम गर्न आफूले सक्दो सहयोग गर्ने बताए । समाजमा रहेका केही तŒवले जनतालाई दुःख दिेने कार्य गरिरहेकोमा उनीहरूलाई कानूनको दायरामा ल्याउन जोड दिए ।. कोष नियन्त्रक रुद्रप्रसाद भट्टराईले पर्साका १४ वटा स्थानीय तहमा बर्सेनि बेरूजु रकम थपिंदै गएकोमा सच्याउन माग गरे । उनले १९ देखि ३३ प्रतिशतसम्म बर्षेनि बेरूजु रकम थपिंदै जानु पर्साको लागि शुभ सङ्केत नभएको बताए । नवनिर्वाचित जनप्रतिनिधिहरूको लागि चालू आर्थिक वर्षको उचित बजेट व्यवस्थापन तथा असार १९ गतेसम्म नयाँ बजेट पारित गर्नु ठूलो चुनौती रहेको उनले सम्झना गराए । उनले आआफ्नो गापाका बेरूजु कोसँग कसरी लिने/असुल गर्नेबारे पनि सोच्नुपर्ने बताए । गापाहरूमा देखिएको प्रमुख प्रशासकीय अधिकृतहरूको अस्थिरतालाई स्थिरता नदिएसम्म समस्या समाधान नहुने बताए ।. कार्यक्रममा निर्वाचित जनप्रतिनिधि पटेर्वासुगौली गाउँपालिका उपाध्यक्ष दिनेश चौधरीले जनताको सेवा गर्न आफूहरूले राजनीति गर्ने बताए । उनले विगतमा जे भएपनि अबदेखि उत्तरदायी भएर काम गर्ने बताए । चालू आवको अन्त्यतिर निर्वाचित भएको बताउँदै उनले कर्मचारीहरूसँग समन्वय गरी काम गर्ने बताए ।. कार्यक्रमको सहजकीरण जिसस पर्साका अधिकृत निशा दाहाल तथा स्वागत छविरमण भट्टराईले गरेका थिए ।. औपचारिक शपथग्रहण कार्यक्रममा नवनिर्वाचित जनप्रनिधिहरू धोबिनी गापाका अध्यक्ष मदन चौहान, छिपहरमाईका अध्यक्ष मनोज गुप्ता, कालिकामाईका अध्यक्ष वशिष्ठकुमार गुप्ता, पकहामैनपुरका अध्यक्ष सुरेश प्रसाद, विन्ध्यवासिनीका अध्यक्ष प्रमोद तिवारी, ठोरीका लालबहादुर श्रेष्ठ, जीराभवानीका अध्यक्ष अनोज चौधरी, पटेर्वासुगौलीका अध्यक्ष दिनेश चौधरी, सखुवापरसौनीका अध्यक्ष यशवन्त यादव, जगरनाथपुर गापाका अध्यक्ष श्रीकान्त यादव, बहुदरमाई नगरपालिकाका प्रमुख सिंहासनसाह तेली, पोखरिया नपाका प्रमुख प्रद्युम्न चौहान, पर्सागढी नपाका गोर्कण पाठकले शपथ लिएका थिए ।. कार्यक्रममा शपथग्रहण गरेका नगरप्रमुख तथा गापा अध्यक्षहरूले आजै आआफ्नो गापामा उपाध्यक्ष, वडाध्यक्ष, सदस्यहरूलाई शपथ ग्रहण गराउने बताइएको छ ।",https://eprateekdaily.com/2022/05/23/34960
ढिलो गणनाले आइतवारसम्म चार वडाको मतगणना पनि सकिएन,प्रमुख समाचार,प्रतीक दैनिक,"जेष्ठ १, २०७९",वीरगंज,"पर्सा जिल्लाका १४ वटै पालिकामा मतगणना जारी छ ।. वैशाख ३० गते साँझ निर्वाचन सम्पन्न भएपनि वैशाख ३१ गते शनिवार कतै बिहान, कतै दिउँसो र कतै रातिदेखि मतगणना शुरू भएको थियो ।. ढिलो गरी शुरू भएको मतगणना पनि ढिलै गरी गणना भइरहेको छ । जसले गर्दा अहिलेसम्म १४ वटै पालिकामा केही वडाध्यक्ष्F, सदस्यबाहेकको परिणाम सार्वजनिक हुन सकेको छैन ।. वीरगंज महानगरपालिकाको मतगणना झनै ढिलो छ । शनिवार दिउँसो २ बजेदेखि शुरू भएको गणना आइतवार रातिसम्म चारवटा वडा पनि सकिएको छैन । पहिलो चरणमा वडा नं १, २ र ३१, ३२ को गणना भएको हो । आइतवार रातिसम्म चारवटै वडाको गणना सम्पन्न हुन सकेको छैन ।. यसैबीच, हामीलाई प्राप्त जानकारी अनुसार पोखरिया नगरपालिकामा दुईवटा वडाका अध्यक्षको टुङ्गो लागेको छ । वडा नं १ मा एमालेका प्रमोद गिरी र वडा नं १० मा एमालेकै सोनालाल गोढ विजयी भएका छन् ।. पोखरिया नगरपालिकाका वडा नं २, ३ र ९ को मत गणना भइरहेको छ । आइतवार साँझसम्म चार हजार २५४ मत गणना हुँदा एमालेबाट प्रमुखका उम्मेदवार प्रद्युमन चौहानले एक हजार ७९९ र उपाध्यक्ष रुवि ठाकुरले एक हजार ६११ मत पाएका छन् । नेपाली काङ्ग्रेसका दीपनारायण रौनियारले ६६६ र उपप्रमुख रहाना खातुनले एक हजार ५८ मत पाएका छन् । यसैगरी, लोसपाका नेजामुद्दीन समानीले ४४८ र आशादेवी चौहानले ५०५ मत पाएका छन् ।. कालिकामाई गाउँपालिकामा चार हजार ४३ मत गणना हुँदा नेपाली काङ्ग्रेसका अजय पटेलले एक हजार २१८ र उपाध्यक्ष राजमती देवीले एक हजार ३२६ मत पाएका छन् । जसपाका वशिष्ट कुर्मीले ८९४ र साहनी खातुनले ९२९ मत पाएका छन् । एमालेबाट अध्यक्षका उम्मेदवार राजेश चौरसियाले ५०४, उपाध्यक्ष अंशु आनन्द तिवारीले ३४८ मत पाएका छन् ।. छिपहरमाई गाउँपालिकामा चार हजार २४८ मत गणना हुँदा अध्यक्षमा एमालेका मनोजकुमार गुप्ताले एक हजार ५९०, उपाध्यक्ष्F मोदिना खातुनले एक हजार ३८१, जसपाका इगरासन साहले एक हजार ५७४, उपाध्यक्ष रेहाना खातुनले एक हजार ३३४ र नेपाली काङ्ग्रेसका नवीन सिंहले ७५२ तथा उपाध्यक्ष लीलावती देवीले ८७२ मत पाएका छन् ।. बहुदरमाई नगरपालिकामा एमालेबाट प्रमुखका उम्मेदवार शिव पटेलले एक हजार ३५३, उपप्रमुख सुषमा कुशवाहाले एक हजार ३६२, नेपाली काङ्ग्रेसका नितेन्द्र साहले एक हजार ३१६ र उपप्रमुख सोनामती देवीले एक हजार २८९ तथा जसपाबाट प्रमुखका उम्मेदवार सिंहासन साहले एक हजार ११३ र उपप्रमुख शान्ति कुशवाहाले एक हजार ४७ मत पाएका छन् ।. सखुवाप्रसौनी गाउँपालिकामा एमालेबाट अध्यक्षका उम्मेदवार यशवन्त यादवले ७६१, उपाध्यक्ष्F फूलमतीदेवी यादवले ५९१, जसपाका प्रदीप जैसवालले ४४८, उपाध्यक्ष्F शर्मिलाविष्ट महतोले ४५३ र नेपाली काङ्ग्रेसका शैलेन्द्र यादवले ३२५, उपाध्यक्ष्F मन्तुरादेवी थरुनीले ४८७ मत पाएका छिन् । यो गाउँपालिकाको अहिलेसम्म कुल एक हजार ८८६ मत गणना भएको छ ।. यसैगरी, पटेर्वासुगौली गाउँपालिकामा एमालेबाट अध्यक्षका उम्मेदवार हरिनारायण चौधरीले ७२५, उपाध्यक्ष मन्तुरादेवी थरुनीले ७१९, नेपाली काङ्ग्रेसका दिनेश चौधरीले ८०७ उपाध्यक्ष ममता महतोले ६१५ मत पाएका छन् । नेपाल सुशासन पार्टीबाट अध्यक्षका उम्मेदवार लालबाबू रामले २७७ र उपाध्यक्ष्F कविता चौधरीले २९६ मत पाएका छन् ।. जीराभवानी गाउँपालिकामा एमालेका रामप्रीत महतो थारूले एक हजार २१३, उषादेवी थरुनीले एक हजार २५७, नेपाली काङ्ग्रेसका अनोज चौधरीले एक हजार २९५, उपाध्यक्ष रेखा चौधरीले एक हजार २६३ र जसपाका बिकाउ भण्डारीले ६५६ तथा उपाध्यक्ष बिन्दु चौधरीले ६९९ मत पाएका छन् ।. ठोरी गाउँपालिकामा जारी मत गणनामा एमालेबाट अध्यक्षका उम्मेदवार लालबहादुर श्रेष्ठले एक हजार १३७, नेपाली काङ्ग्रेसका वृहस्पतिकृष्ण श्रेष्ठले एक हजार २०१ र माओवादी केन्द्रका पद्मलाल श्रेष्ठले ५६९ मत पाएका छन् । उपाध्यक्षमा एमालेकी गोकुली रेग्मीले एक हजार ४९०, नेकाकी चीनमाया लामाले ७९६ र माओवादी केन्द्रकी निरु तामाङले ५५२ मत पाएका छन् । ठोरीमा आइतवार रातिसम्म दुईवटा वडाको मतगणना सम्पन्न भएको छ । तीनवटा वडाको बाँकी रहेकामा आइतवार राति १० बजेदेखि मतगणना शुरू हुने निर्वाचन अधिकृतको कार्यालयले जनाएको छ ।. . पर्साबाट को को जिते…. ठोरी गाउँपालिका वडा नं २ को अध्यक्षमा नेपाली काङ्ग्रेसका अमृतकृष्ण सापकोटा विजयी भएका छन् । उनीसFगै वडासदस्यहरुमा नेपाली काङ्ग्रेसका केशर भण्डारी, सीताराम तिमिल्सिना, भगवती धिताल र एमालेबाट महिला सदस्यमा फूलमाया दर्जी विजयी भएका छन् ।. यसैगरी, पर्सागढी नगरपालिका वडा नं १ को अध्यक्षमा राजकपूर खवाससहितको प्यानल जितेको छ ।. पोखरिया नपामा वडा नं १ र १० का अध्यक्षमा एमालेका प्रमोद गिरी र सोनालाल गोढ विजयी भएका छन् ।. यसैगरी, जीराभवानी गाउँपालिका वडा नं १ को अध्यक्षमा एमालेका रामशरण खवास विजयी भएका छन् ।. यस्तै, पकाहामैनपुर गाउँपालिका वडा नं १ धोरेबाट अध्यक्षमा नेपाली काङ्ग्रेसका विनोद मेहता निर्वाचित भएका छन् ।",https://eprateekdaily.com/2022/05/15/34605
पर्सा र बारामा मतगणना जारी,प्रमुख समाचार,प्रतीक दैनिक,"बैशाख ३१, २०७९",वीरगंज,"पर्सा र बारामा मतगणना जारी छ ।. हामीलाई प्राप्त जानकारी अनुसार पर्सा जिल्लाको बहुदरमाई नगरपालिकामा प्रमुख पदका उम्मेदवार एमालेका शिव पटेल अग्रस्थानमा छन् । दुईवटा वडाको हजारवटा मत गणना हुँदा पटेलले ३४२, नेपाली काङ्ग्रेसका नितेन्द्र साहले २९८ र जसपाका सिंहासन साहले ३२२ मत ल्याएका छन् ।. पोखरिया नगरपालिकामा दुईवटा वडाका आठ सय मत गणना हुँदा एमालेबाट प्रमुख पदका उम्मेदवार प्रद्युम्न चौहानले ४१८ मत, एमालेकै उपप्रमुखमा रूवि ठाकुरले ३६३, नेपाली काङ्ग्रेसबाट प्रमुखका उम्मेदवार दीपनारायण रौनियारले ९१, नेकाबाट रहाना खातुनले उपप्रमुखमा १७३ मत परेको छ । नेपाल सुशासन पार्टीको प्रमुख पदका उम्मेदवारले १७१ र उपप्रमुखले ७३ मत तथा लोसपाबाट प्रमुखले ४४, उपप्रमुखले ६४ र जनता समाजवादी पार्टीले प्रमुखमा २२ मत पाएका छन् ।. जगरनाथपुर गाउँपालिकामा दुई सय मत गणना हुँदा प्रमुखमा जसपाले ७५, नेपाली काङ्ग्रेसले ४४ र एमालेले ४२ मत पाएका छन् ।. लोसपाले छ र माओवादीले एक मत मात्र पाएका छन् ।. बाराको परवानीपुर गापा वडा नं १ र २ मा २३ सय मत गणना हुँदा नेपाली काङ्ग्रेसले प्रमुखमा ६१६, उपप्रमुखमा ६३३, लोसपाले प्रमुखमा ५९०, उपप्रमुखमा ५५६, जसपाले प्रमुखमा ४३०, उपप्रमुखमा ४१०, एमालले प्रमुखमा ४६६, उपप्रमुखमा ४९० मत पाएका छन्. बारा जिल्लाको करैयामाई गाउँपालिका वडा नं १ मा आठ सय मत गणना हुँदा अध्यक्ष पदमा जसपाले ३७९, नेपाली काङ्ग्रेसले २२१, नेकपा एकीकृत समाजवादीले १३३, नेकपा एमालले ६१ र माओवादीले १६ मत पाएका छन् ।. यसैगरी, निजगढ नगरपालिका वडा नं १३ मा ९०० मत गणना भएकोमा प्रमुखमा एमालेले ४६८, उपप्रमुखमा ४६९, गठबन्धनबाट नेपाली काङ्ग्रेसले ४२४, उपप्रमुखले ४२२ मत पाएका छन् ।",https://eprateekdaily.com/2022/05/14/34560
"महानगरमा छवटा वडाको गणना जारी, विभिन्न पालिकाहरूमा पनि गणना सुस्त",प्रमुख समाचार,प्रतीक दैनिक,"जेष्ठ २, २०७९",वीरगंज,"वीरगंज महानगरपालिकाका छवटा वडाको मतगणना जारी छ । शनिवार दिउँसोदेखि चारवटा वडाको गणना शुरू भएकोमा सोमवारदेखि थप दुईवटा वडाको मतगणना शुरू भएको हो ।. छवटा वडाको गणना हुँदा अहिलेसम्म एउटा वडाको मात्र मतगणना सकिएको छ भने बाँकीको जारी छ । शुरूमा वडा नं १, २, ३१ र ३२ को मतगणना शुरू भएको थियो भने सोमवारदेखि वडा नं ३, ४ र ३० को मतगणना पनि शुरू भएको छ ।. जारी मतगणनामा ११ हजार ८८१ मत गणना हुँदा नगरप्रमुखमा सत्तारूढ पाँच दलीय गठबन्धनबाट जसपाका उम्मेदवार राजेशमान सिंहले पाँच हजार ८२७ मत पाएर अग्रता कायम राखेका छन् ।. यसैगरी, गठबन्धनबाट उपप्रमुखका उम्मेदवार नेपाली काङ्ग्रेसका इम्तियाज आलमले तीन हजार ७२६ मत पाएर अग्रता कायम राखेका छन् ।. नगरप्रमुखमा एमालेका उम्मेदवार विजयकुमार सरावगीले दुई हजार ५७३ मत पाएका छन् भने एमाले–लोसपा गठबन्धनबाट उपप्रमुखका उम्मेदवार पुरुषोत्तमलाल झाले ६३३ मत पाएका छन् ।. नगरप्रमुखमा राप्रपाका गिरीश गिरीले १९० मत पाएका छन् भने उपप्रमुखमा स्वतन्त्र उम्मेदवार रम्भा मिश्रले ४३७ मत पाएकी छन् ।. प्रस, पोखरिया/. पोखरिया नगरपालिकामा सात हजार ३५३ मत गणना हुँदा नगरप्रमुखमा नेकपा एमालेका उम्मेदवार प्रद्युम्न चौहानले अग्रता कायम राखेका छन् ।. उनले दुई हजार ८०७ मत पाएका छन् भने एमालेबाटै उपप्रमुखका उम्मेदवार रुवि ठाकुरले पनि अग्रता कायम राख्दै दुई हजार ६६१ मत पाएकी छन् ।. नगरप्रमुखमा नेपाल सुशासन पार्टीका उम्मेदवार शङ्करप्रसाद यादवले एक हजार ९१० र उपप्रमुखकी उम्मेदवार वीणा देवीले एक हजार ३८६ मत पाएकी छन् ।. नेपाली काङ्ग्रेसका दीपनारायण रौनियारले एक हजार ८७ र उपप्रमुखकी उम्मेदवार रहाना खातुनले एक हजार ६९१ मत पाएकी छन् ।. यसैगरी, कालिकामाई गाउँपालिकामा पाँच हजार ९८१ मत गणना हुँदा अध्यक्ष पदमा नेपाली काङ्ग्रेसका उम्मेदवार अजय पटेलले दुई हजार १९४ र उपाध्यक्ष पदकी उम्मेदवारराजमती देवीले दुई हजार ४१८ मत पाएकी छन् । जसपाको अध्यक्ष पदका उम्मेदवार वशिष्ठ कुर्मीले एक हजार ८६२ र उपाध्यक्ष पदकी उम्मेदवार साहनी खातुनले एक हजार ९३१ मत पाएक छन् भने एमालेका राजेश चौरसियाले ९११ र अंशु आनन्द तिवारीले ५७० मत पाएका छन् ।. जगरनाथपुर गाउँपालिकामा तीन हजार ९३९ मत गणना हुँदा अध्यक्षमा जसपाले एक हजार ३०८, उपाध्यक्षमा एक हजार २१, अध्यक्षमा एमालेले एक हजार ३७ र उपाध्यक्षमा ७२४ तथा अध्यक्षमा नेपाली काङ्ग्रेसले एक हजार ३ र उपाध्यक्षमा एक हजार १६४ मत पाएका छन् ।. प्रस, सेढवा/. जीराभवानी गाउँपालिकामा अध्यक्षमा नेपाली काङ्ग्रेसका अनोज चौधरीले दुई हजार ६८८ र उपाध्यक्षमा रेखा चौधरीले दुई हजार७३३ मत पाएका छन् ।. त्यस्तै, अध्यक्षमा एमालेका रामप्रीत महतो थारूले दुई हजार ३४९ मत पाएका छन् भने उपाध्यक्षमा उषादेवी थरुनीले दुई हजार १२१ मत पाएकी छन् ।",https://eprateekdaily.com/2022/05/16/34669
२१ वर्षीय वशिष्ठ बने कालिकामाई गापाको अध्यक्ष,प्रमुख समाचार,प्रतीक दैनिक,"जेष्ठ ५, २०७९",वीरगंज,"पर्साको कालिकामाई गाउँपालिकाको अध्यक्षको कार्यभार २१ वर्षीय वशिष्ठकुमार कलवारले सम्हाल्ने भएका छन् । यही उमेर समूह भएपछि मात्र नेपालको संविधान अनुसार उम्मेदवार हुन पाइन्छ र उनी सम्भवतः नेपालको इतिहासमा पहिलो कान्छो पालिका अध्यक्ष बनेका छन् ।. जसपाबाट टिकट पाएर गापा अध्यक्षमा कलवारले आफ्ना निकटतम प्रतिद्वन्द्वी नेपाली काङ्ग्रेसका अजय कुमारलाई ११४ मतान्तरले पराजित गर्दै अध्यक्ष बनेका छन् । कलवारले तीन हजार ७१९ मत ल्याएर विजयी भए भने अजयले तीन हजार ६०५ मत ल्याएका थिए । कालिकामाई गापाको उपाध्यक्षमा नेकाकी राजमती बरैनी विजयी भएकी छन् । उनले तीन हजार ९६१ मत ल्याएर विजयी भइन् भने उनकी प्रतिद्वन्द्वी जसपाकी सहानी खातुनले तीन हजार ८३४ मत ल्याइन् ।. कालिकामाई गापाको वडा नं १ मा जसपाका लालबाबू राउत बरै एक हजार ४१८ मत, वडा नं २ मा एमालेका सोनालालप्रसाद चौरसिया ५७२ मत, वडा नं ३ मा जसपाका सञ्जयकुमार पटेल ६५० मत, वडा नं ४ मा काङ्ग्रेसका सञ्जयकुमार साह ७६९ मत र वडा नं ५ मा जसपाका जयनारायणप्रसाद कुर्मीले ७६६ मत ल्याएर वडाध्यक्षमा विजयी भएका छन् ।",https://eprateekdaily.com/2022/05/19/34708
मतदानको तयारी पूरा,प्रमुख समाचार,प्रतीक दैनिक,"बैशाख २९, २०७९",वीरगंज,"शुक्रवार हुने स्थानीय तह सदस्यको निर्वाचनको लागि पर्सा जिल्लाका मतदानस्थलहरूमा तयारी अन्तिम चरणमा पुगेको छ।. वैशाख २८ गते बुधवारदेखि मतदानस्थलमा खटेका कर्मचारीहरूले सर्वदलीय बैठक गरेर निर्वाचन स्वच्छ, निष्पक्ष, शान्तिपूर्ण तरीकाबाट सम्पन्न गर्न उम्मेदवारहरूलाई सहमति गराएका थिए। हिजैदेखि शुरू भएको मतदाता परिचयपत्र वितरण कार्य आजसम्म जारी रह्यो। मतदान स्थल तथा केन्द्रमा सहमति अनुसार टेन्ट गाड्ने, डोरीको बार लगाएर मतदान व्यवस्थित गर्ने कार्यहरू भइरहेका छन्।. शुक्रवार बिहान ७ देखि साँझ ५ बजेसम्म मतदान हुने बताइएको छ। मतदान गर्ने व्यक्ति ५ बजेभित्र मतदान स्थल तथा केन्द्रमा प्रवेश गरेको खण्डमा उसले मतदान गर्न पाउने तर ५ बजेपछि आउने मतदाताले मतदान गर्न नपाउने जिल्ला निर्वाचन कार्यालयले जानकारी दिएको छ। यसैगरी, मतदाता नामावलीमा नाम भएको तर मतदाता परिचयपत्र नभएका व्यक्तिहरूले नागरिकता, सवारी चालक अनुमतिपत्र, लालपुर्जा, राहदानी देखाइ मतदान गर्न पाउने बताइएको छ। मतदाता नामावलीमा नाम भएका मतदाताले मात्र यस प्रकारको सुविधा पाउने तर नाम नभएकाले मतदान गर्न नपाउने मतदान अधिकृतहरूले प्रस्ट पारेका छन्।",https://eprateekdaily.com/2022/05/12/34427
गौरमा त्रिपक्षीय र राजदेवी नपामा दुई पक्षीय भीडन्त,प्रमुख समाचार,प्रतीक दैनिक,"बैशाख २४, २०७९",रौतहट,"गौर नगरपालिकाका मेयर पदमा त्रिपक्षीय प्रतिस्पर्धा रहेको छ ।. नेकपा एकीकृत समाजवादी पार्टीका मेयर उम्मेदवार शम्भु साह, नेपाली काङ्ग्रेस पार्टीका उम्मेदवार मोहन यादव र लोकतान्त्रिक समाजवादी पार्टीका मेयर उम्मेदवार अजयकुमार गुप्ताबीच प्रतिस्पर्धा रहेको स्थानीयवासीले बताएका छन् ।. एसका उम्मेदवार साह राजदेवी एफएमका सञ्चालक तथा समाजसेवा गर्दै आइरहेका छन् भने काङ्ग्रेसका उम्मेदवार यादव गौरीशङ्कर क्याम्पसका सञ्चालक हुन् । क्याम्पसमा गरीब जेहेन्दार विद्यार्थीहरूलाई शुल्कमा सहुलियत दिंदै आएका छन् । यादवका बुबा गौरीशङ्कर यादव गौर नगरपालिकाका मेयर पदमा निर्वाचित भएर कैयौं विकासका कार्यहरू गरेका छन् ।. लोसपाका उम्मेदवार अजयकुमार गुप्ता निवर्तमान मेयर हुन् । २०७४ सालको निर्वाचनमा विजयी भई पाँच वर्ष गौर नगरपालिकाका मेयर पदमा विराजमान रहे । शाही शासनकालमा पनि मेयर निर्वाचित भएका थिए । रौतहटको क्षेत्र न १ मा सांसद पदमा चुनाव लडेका थिए । माधवकुमार नेपालसँग पराजित भएर स्थानीय चुनावमा विजयी भएका थिए । पाँच वर्षको विकासको मूल्याङ्कन जनता अहिले गरिरहेको छ ।. गौर नगरपालिकाका मेयर पदमा नेकपा एमालेबाट अनिलकुमार मिश्र, जनमतबाट गङ्गाधर वर्मा, जनता समाजवादीबाट किरण ठाकुर र स्वतन्त्र उम्मेदवार अनिमेशकुमार मिश्र, सुबोध झाले उम्मेदवारी दिए पनि प्रतिस्पर्धामा तीनजना छन् । एसका उम्मेदवार साह, काङ्ग्रेसका उम्मेदवार यादव, लोसपाका गुप्ताबीच नै अन्तिम सङ्घर्ष हुनेछ ।. यसैगरी राजदेवी नगरपालिकामा दुई पक्षीय प्रतिस्पर्धा छ ।. नेकपा एकीकृत समाजवादीका उम्मेदवार भिखारीराय यादव र नेकपा एमालेका उम्मेदवार अशू सिंहबीच प्रतिस्पर्धा छ । एसका उम्मेदवार यादव नेकपा एमालेमा थिए । माओवादी र एमालेको एकीकरणपछि पार्टी विभाजन हुँदा माधवकुमार नेपाल र केपीशर्मा ओलीबीच पार्टी फुट्दा माधव नेपाल पक्षमा यादव रही कामकाज गर्दै आएका छन् ।. विगत चुनावमा प्रदेश सभा सदस्य पदमा चुनाव लडी पराजित भएका थिए । विगत लामो समयदेखि राजनीतिमा लागी आफ्नो पैतृक सम्पत्ति गुमाएको जनमानसको भनाइ छ । अFशु सिंह जनता समाजवादी पार्टीबाट २०७४ सालको स्थानीय निर्वाचनमा उपमेयर पदमा निर्वाचित भएकी थिइन् ।. जनता समाजवादी पार्टीमा जातीयता भएको कारण नेकपा एमालेमा प्रवेश गरी मेयर पदमा चुनाव लडिरहेकी छन् । मेयर पदमा निवर्तमान मेयर धीरेन्द्र सिंह, लोकतान्त्रिक समाजवादी पार्टीबाट नवलकिशोर साह र जनमत पार्टीबाट अशोककुमार सिंह चुनाव लडिरहेका छन् ।",https://eprateekdaily.com/2022/05/07/34185
नेपाल कुहिएको फर्सी हो –अध्यक्ष ओली,प्रमुख समाचार,प्रतीक दैनिक,"बैशाख २३, २०७९",रौतहट,"पचास वर्षअघि विराटनगरको महेन्द्र मोरङ कलेजमा पढ्दै गर्दा माधव नेपाललाई भेटेको र सो बेला सम्झाएर, बुझाएर राजनीतिमा पूर्णकालीन कार्यकर्ता बनाएर पार्टीको प्रमुख जिम्मेवारीमा राखेको थिएँ, नेकपा एमालेका अध्यक्ष केपीशर्मा ओलीले बताए ।. चन्द्रनिगाहपुरमा भएको चुनावीसभा ओलीले चितवनमा काङ्ग्रेसको सभामा गएर प्रचण्डको छोरीको लागि मत माग्दै १५ वर्ष आफैंले नेतृत्व गरेको एमालेलाई माधव नेपालले कुहिएको फर्सी भनेकोप्रति आक्रोश व्यक्त गर्दै नेपाल आफैं कुहिएको फर्सी भएको बताए ।. तीन/तीन पटक पार्टीको प्रमुख, प्रधानमन्त्री, सासंद बनाए पनि कुलमा एउटा कुलङ्गार जन्मिएको रहेछ भन्ने थाहा नपाएको अध्यक्ष ओलीले बताए ।. आफ्नै पार्टीविरुद्ध षड्यन्त्र गरेको थाहा पाएपछि नेपाललाई दलबाट हटाएको बताउँदै ओलीले भने मैले सर्पको बच्चालाई दूध खुवाएको छु भन्दै पश्चत्ताप गरे । माधव नेपाल कुनै योग्यता नभएको मान्छे भएको उनको आरोप थियो । रौतहटमा विकास नहुनुको मुख्य दोषी माधव नेपाल नै भएको उनको तर्क थियो ।. त्यसैगरी, गौरको राइसमिलमा नेकपा एमालेको वृहत् आमसभालाई सम्बोधन गर्दै अध्यक्ष ओलीले अहिलेको गठबन्धन सरकारले देश र जनताको हित गर्न नसक्ने बताए । गठबन्धनका उम्मेदवारहरूलाई हराउँदै एमालेले स्थानीय निर्वाचनमा आफ्नो जनमत प्रमाणित गर्ने उनले उद्घोष गरे । गौरलाई विकसित बनाउन, नयाँ गौरको परिकल्पना गर्न तथा रौतहटवासीको समस्या समाधान गर्न नेकपा एमाले अगाडि बढेको बताए ।. नेकपा एमालेका जिल्ला इन्चार्ज उपेन्द्र साहको अध्यक्षतामा भएको कार्यक्रममा पूर्वमन्त्री प्रभु साहलगायतका सांसद रेखा झा, संविधानसभा सदस्य बबन सिंह, अब्दुलकलाम अजाद, मधेस प्रदेश समितिका सदस्यहरूलगायत नेताहरूको सहभागिता थियो ।",https://eprateekdaily.com/2022/05/06/34150
भारतबाट दैनिक तीन सयजना वीरगंज भित्रिदै,प्रमुख समाचार,प्रतीक दैनिक,"बैशाख २८, २०७९",वीरगंज,"मतदान गर्न भारतमा रोजगार गर्ने मतदाताहरू पनि नेपाल फर्किन थालेका छन्। सीमानाका बन्द भएको अवस्थामा परिचयपत्रको आधारमा उनीहरूलाई नेपाल प्रवेश गर्न दिइएको सशस्त्र प्रहरी बल भन्सार गुल्मका सशस्त्र प्रहरी निरीक्षक सुवर्णबहादुर बमले जानकारी गराए।. उनले इदपछि भारतको बिहार, उत्तर प्रदेश, दिल्ली, गुजरात, मुम्बई, पञ्जाब, हरियाणालगायत ठाउँबाट काम गर्ने नेपालीहरू फर्किरहेका र हिजो मङ्गलवारदेखि केही कमी आएको बताए। अहिले दैनिक करीब तीन सय नेपाली रक्सौलबाट पैदल वीरगंज नाका प्रवेश गरिरहेका छन्।. पर्साका ग्रामीण नाकाबाट केही सङ्ख्यामा मतदानको लागि परिचयपत्र देखाएर नेपालीहरू प्रवेश गरिरहेका उनले बताए।. भारतबाट आउने नेपालीहरूका लागि वीरगंज नाकामा हेल्थ डेस्क सञ्चालन गरिएको र दैनिक एन्टिजेन परीक्ष्Fण गरेर उनीहरूलाई नेपाल प्रवेश गर्न दिइएको हेल्थ डेस्ककी इन्चार्ज डा अनिशा महतोले बताइन्। उनले अहिले वीरगंज नाकामा भइरहेको एन्टिजेन परीक्षणका अधिकांश रिपोर्ट नेगेटिभ आइरहेको पनि बताइन्।",https://eprateekdaily.com/2022/05/11/34396
दल बदलले गरुडामा बहुपक्षीय प्रतिस्पर्धा,प्रमुख समाचार,प्रतीक दैनिक,"बैशाख २६, २०७९",गरुडा,"रौतहट जिल्लाको मध्य भागमा रहेको गरुडा नगरपालिकामा बहुपक्षीय प्रतिस्पर्धा हुने देखिएको छ । चुनावको मिति नजीकिंदा पनि कसको पक्षमा जनमत छ भन्ने स्पष्ट हुन सकेको छैन ।. २०७४ सालमा भएको स्थानीय तहको चुनावभन्दा फरक किसिमको सन्तुलन गरुडामा बनेकोले बहुपक्षीय प्रतिस्पर्धा हुने देखिएको हो । गरुडा नगरपालिकाको चुनावी अवस्थामा मुख्य प्रतिस्पर्धामा रहेका दलहरूको आन्तरिक जीवनमा धेरै फेरबदल भइसकेकाले पनि सर्वसाधारणलाई अनुमान लगाउन गा¥हो भएको हो ।. २०७४ सालको स्थानीय तहको निर्वाचनमा गरुडा नगरपालिकाको प्रमुख र उपप्रमुख पदमा निर्वाचित दुवैजना यसपटक प्रतिस्पर्धामा छैनन् । निर्वाचित प्रमुख तथा उपप्रमुख दुवैजना स्वेच्छाले उम्मेदवार नबनेको सम्भवतः पहिलो पालिका गरुडा नै हुनुपर्छ ।. गरुडा नगरपालिकाको प्रमुखमा तत्कालीन मधेसी जनअधिकार फोरम नेपालबाट इन्नुराय यादव निर्वाचित भएका थिए भने उपप्रमुखमा नेपाली काङ्ग्रेसकी रङ्गिलादेवी जयसवाल । प्रमुख यादव उमेरका कारणले चुनावमा छैनन् भने उपप्रमुख जयसवाल पनि उम्मेदवार बनेकी छैनन् ।. पछिल्लो निर्वाचनमा ७२ मतले प्रमुख पदमा पराजित नेपाली काङ्ग्रेसका सुनीलकुमार यादव फेरि प्रमुख पदको प्रतिस्पर्धामा छन् । नेकाबाट उपप्रमुखमा पूनमकुमारी चौधरी छिन् ।. गत निर्वाचनमा नेकपा एमालेबाट प्रमुख पदका प्रत्याशी शेख कलिमुल्लाह यसपटक चुनाव लडेका छैनन् । नेकपा एमाले अहिले करीब सम्पूर्ण सेट नै नेकपा (एकीकृत समाजवादी)मा परिणत भएको छ । नेकपा एमालेले कन्थमणिप्रसाद कलवारलाई प्रमुख पदको उम्मेदवार बनाएको छ भने ज्ञानकलादेवी साहलाई उपप्रमुख पदको । कलवार पछिल्लो निर्वाचनमा स्वतन्त्ररूपमा प्रमुख पदका प्रत्याशी थिए र लगत्तै लोसपामा प्रवेश गरी केन्द्रीय सदस्य बनेका थिए भने साह नेपाली काङ्ग्रेसको जिल्ला समिति सदस्य थिइन् ।. नेकपा एसले बृजकिशोर यादवलाई प्रमुख पदको उम्मेदवार बनाएको छ । रौतहटमा मधेस आन्दोलनमा सबैभन्दा बढी त्याग र सङ्घर्ष गरेको नेताको छवि बनाएका यादवलाई अन्तिम चरणमा जसपा नेपालले टिकट नदिएपछि उनी नेकपा एसमा प्रवेश गरेका थिए । यादव नेकपा एसमा प्रवेश गरेसँगै नेपाली काङ्ग्रेसबाट प्रमुख पदमा नगर समितिले सिफारिश गरेको रामभरोस राय यादव, नेकपा एमालेको नगर समितिले प्रमुख पदमा सिफारिश गरेको रामजी साह सोनार तथा रामप्रसाद राय यादव पनि नेकपा एसमा प्रवेश गरेका छन् ।. नेकपा माओवादी केन्द्रको तर्फबाट प्रमुख पदमा विपिन जयसवाल भन्ने सुरेन्द्रप्रसाद जयसवाल उम्मेदवार बनेका छन् । पछिल्लो निर्वाचनमा पनि थोरै मतान्तरले जयसवाल पछाडि थिए ।. जनता समाजवादी पार्टी (जसपा) नेपालले निवर्तमान प्रमुख पुत्र अनिलकुमार यादवलाई प्रमुखको उम्मेदवार बनाएको छ भने उपप्रमुखमा पुरानै अनुहारलाई कायम राखेको छ ।. लोकतान्त्रिक समाजवादी पार्टी (लोसपा) नेपालले नवयुवक तर उच्च शिक्षाप्राप्त दीपकराय यादवलाई प्रमुख पदको उम्मेदवार बनाएको छ ।. गरुडा नगरपालिकामा यादव, मुस्लिम, सहनी तथा साह समुदायको पकड रहेको छ । उम्मेदवारहरूले पनि जातीय सन्तुलनलाई भोट बैंक मानिरहेका छन् । नेकपा माओवादी केन्द्र र नेपाली काङ्ग्रेसका मतदाताले जाति र समुदायभन्दा दललाई नै मत दिने धेरैको आकलन रहेको छ ।. जहिले पनि चुनावको नतीजा प्रकाशन नहुँदासम्म नतीजाको आकलन लगाउन गा¥हो हुने गरुडा नगरपालिकामा यसपटक पनि नतीजाको पूर्वानुमान लगाउन सजिलो देखिएको छैन ।. सबैले आफूले जितिरहेको दाबी गरिरहेको गरुडा नगरपालिकामा बहुपक्षीय प्रतिस्पर्धा हुने देखिएको छ ।. गरुडा नगरपालिकाको प्रमुख पदमा नेकपा एसका बृजकिशोर यादव, नेपाली काङ्ग्रेसका सुनीलकुमार यादव, नेकपा एमालेका कन्थमणिप्रसाद कलवार, नेकपा माओवादी केन्द्रका सुरेन्द्रकुमार जयसवाल मुख्य प्रतिस्पर्धामा छन् भने जसपा नेपालका अनिलकुमार यादव र लोसपा नेपालका दीपक यादवले पनि आफू अग्र प्रतिस्पर्धामा रहेको दाबी गरेका छन् ।",https://eprateekdaily.com/2022/05/09/34289
"महानगरमा गठबन्धनको प्रचारप्रसार तीव्र,  सरावगी र सिंहबीच मुख्य प्रतिस्पर्धा हुने",प्रमुख समाचार,प्रतीक दैनिक,"बैशाख १९, २०७९",वीरगंज,"वीरगंज महानगरमा चुनावी सरगर्मी झनै बढ्दो छ । उम्मेदवारहरूको अन्तिम नामावली प्रकाशन भएपछि यहाँ चुनावी सरगर्मी झनै बढेको हो ।. यसपटक वीरगंज महानगरको प्रमुखमा सत्ताधारी गठबन्धनबाट जसपाका राजेशमान सिंह र उपप्रमुखमा नेपाली काङ्ग्रेसका इम्तियाज आलम चुनावी मैदानमा छन् भने प्रतिपक्षी गठबन्धनबाट प्रमुखमा एमालेका विजयकुमार सरावगी र उपप्रमुखमा लोसपाका पुरुषोत्तमलाल झा चुनावी मैदानमा छन् ।. चुनावसम्म अर्को कुनै परिवर्तन नभएको खण्डमा यही दुईजनाबीच मुख्यरूपमा प्रतिस्पर्धा हुने आकलन गरिंदैछ । यसो त नगरप्रमुखमा राप्रपाका गिरीश गिरी प्रमुखमा र उपप्रमुखमा बिना जयसवालले उम्मेदवारी दिएका छन् । यसको अलावा प्रमुखमा कुल ३० जनाको उम्मेदवारी परेको छ भने उपप्रमुखमा १० जनाको उम्मेदवारी परेको छ ।. अहिले वीरगंजमा दुईवटा गठबन्धनको चुनाव प्रचारले जोड लिएको छ । सत्ताधारी गठबन्धनको बैठकले तोकिएका उम्मेदवारलाई विजयी गराउन कुनै कसर बाँकी राख्ने निर्णय गरेको थियो । सो निर्णयको केही दिनपछि मात्र गठबन्धनमा रहेका दलहरू आफ्ना उम्मेदवारहरूलाई विजयी गराउन अहिले खुलेर चुनावी मैदानमा होमिएका छन् ।. नेपाली काङ्ग्रेस, पर्साका सभापति जनार्दनसिंह क्षत्री, केन्द्रीय सदस्य अजय चौरसिया, संविधानसभा सदस्य राजेन्द्रबहादुर अमात्य, रामनारायण कुर्मी, श्याम पोखरेललगायतका नेताहरू अहिले वडा–वडामा जसपा र नेपाली काङ्ग्रेसका उम्मेदवारलाई विजयी गराउन ¥याली, सभा, समारोह, घरदैंलो कार्यक्रम गरिरहेका छन् ।. गठबन्धनमा विमति रहेको भनी प्रचार गरिए तापनि पछिल्लो समयमा सत्तारूढ दलका स्थानीय शीर्ष नेताहरूको चुनावी प्रचारप्रसारमा सहभागिता बढेको छ । सत्तापक्षीय गठबन्धन मजबूत देखिएको छ ।. यसैगरी, प्रतिपक्षी एमालेको गठबन्धनमा पनि चुनाव प्रचारप्रसार तीव्र छ । निवर्तमान नगरप्रमुख विजयकुमार सरावगी र उपप्रमुखका उम्मेदवार लोसपाका झालाई विजयी गराउन दुवै दलका नेताहरू लागिपरेका छन् । यो समीकरणमा राप्रपा नेपाल पनि छ तर उसको सहभागिता प्रभावकारी देखिएको छैन । प्रमुखका उम्मेदवार सरावगी र उपप्रमुखका उम्मेदवार झा बिहानदेखि बेलुकासम्म वडा–टोलमा सभा, समारोह, घरदैंलो गरेर आफ्नो पक्षमा जनमत तयार गर्दैछन् । पैदल, मोटरसाइकल, साइकल, ईरिक्शा, टेम्पोलगायतमा प्रचारहरू तीव्ररूपमा भइरहेका छन् ।. चुनाव नजीकिएसँगै वीरगंज महानगरपालिकामा दलहरूले आआफ्नो उम्मेदवार विजयी गराउन कम्मर कसेर लागेका छन् ।",https://eprateekdaily.com/2022/05/02/33976
"सामान्य घटनाबाहेक पर्सामा शान्तिपूर्णरूपमा मतदान सम्पन्न, राति ७ बजेसम्म मतदान",प्रमुख समाचार,प्रतीक दैनिक,"बैशाख ३१, २०७९",वीरगंज,"शुक्रवार बिहान ७ देखि साँझ ५ बजेसम्मको मतदान समयमा १४ वटै पालिकामा उत्साहजनक सहभागितामा मतदान सम्पन्न भएको छ । छिटपुटरूपमा छिपहरमाई गाउँपालिकामा सत्ता गठबन्धन र एमालेबीच झडप भएको र प्रहरीले चार राउन्ड हवाई फायर गर्नुपरेको थियो । झडपको क्रममा दुईजना घाइते भएको बताइएको छ । पोखरिया नगरपालिका वडा नं २, ४ र ९ मा मतदान केन्द्रमा उम्मेदवारहरूले मतदाता आकर्षित पार्ने कार्य गरेको भन्दै सामान्य विवाद भएको थियो ।. . यसैबीच, आज सम्पन्न मतदानमा मधेस प्रदेशका मुख्यमन्त्री लालबाबू राउत गद्दी र एमालेबाट नगरप्रमुखका उम्मेदवार विजयकुमार सरावगीले वडा नं १३ को खाद्य संस्थानमा रहेको मतदान केन्द्रमा मत खसाले । सत्ता गठबन्धनको जसपाबाट नगरप्रमुखका उम्मेदवार राजेशमान सिंहले वडा नं ३ मालपोत कार्यालयमा रहेको मतदान केन्द्रमा मतदान गरे । राप्रपाबाट नगरप्रमुखका उम्मेदवार गिरीश गिरीले वडा नं ९ स्थित नेपाल रेलवे माविको मतदान केन्द्रमा मतदान गरे ।. महानगरमा नगरप्रमुख पदमा ३० जनाको उम्मेदवारी परे पनि अन्य २७ जनाले न प्रचारप्रसार गरे, न उनीहरूको कसैलाई नाम, ठेगाना नै थाहा छ ।. यसैगरी, लोसपाबाट उपप्रमुखका उम्मेदवार पुरुषोत्तमलाल झाले वडा नं १५ मा, सत्ता गठबन्धनबाट काङ्ग्रेसका उम्मेदवार इम्तियाज आलमले वडा नं २ मा र स्वतन्त्र उम्मेदवार रम्भा मिश्रले वडा नं ३ मा मतदान गरे ।. . पर्सामा ७२ प्रतिशत मतदान, महानगरमा ७७ प्रतिशत मतदान. पर्साका १४ वटा पालिकामा करीब ७२ प्रतिशतभन्दा बढी मतदान भएको अनुमान गरिएको छ । एक महानगर, तीन नगरपालिका र १० गाउँपालिका रहेको पर्सा जिल्लामा ७२ प्रतिशतभन्दा बढी मतदान भएको बताइएको छ । अन्य पालिकामा पनि कुनैमा ७० भन्दा कम र कुनैमा ७० भन्दा बढी मतदान भएको मतदान अधिकृतहरूले बताएका छन् । पर्सामा समग्रमा मत खसेको प्रतिशत करीब ७२ भन्दा बढी आउने अनुमान गरिएको छ ।. पर्साको पोखरिया नपाका मुख्य मतदान अधिकृत पदमबहादुर कार्कीले कुल १९ हजार ६७० मतदाता रहेकामा १६ हजार ६४५ मत खसेको बताए । त्यसैगरी, बहुदरमाई नपाका मुख्य मतदान अधिकृत कैलाशप्रसाद भट्टराईले करीब ७२ प्रतिशत मतदान भइसकेको र अहिले पनि केही स्थानमा मतदान जारी रहेको बताए । राति ७ बजेपछि नै मतदान सकिने उनले बताए । कालिकामाई नगरपालिकामा १२ हजार ९६५ मतदाता रहेकामा १० हजार ९५५ जनाले मतदान गरेका छन् ।. पर्सा जिल्लाका १४ वटा स्थानीय तहमा तीन लाख ३९ हजार ८३६ मतदाता छन् । जिल्ला निर्वाचन कार्यालय, पर्साका अनुसार १४ स्थानीय तहमा कुल एक लाख ९१ हजार ५३७ पुरुष, एक लाख ४८ हजार २८३ महिला र १६ जना अन्य मतदाता छन् । १६७ मतदानस्थलमा ४०४ मतदान केन्द्रमा शुक्रवार निर्वाचन भएको हो ।. महानगरको मतगणना शनिवार बिहानदेखि. मधेस प्रदेशको एकमात्र महानगर वीरगंजको मतगणना शनिवार बिहानदेखि शुरू हुने भएको छ ।. मतगणनाको लागि प्राविधिक व्यवस्थापन मिलाउन समय लाग्ने भएकोले अबेर रातिबाट मतगणना गर्ने सम्भावना न्यून रहेको वीरगंज महानगरका प्रमुख मतदान अधिकृत धर्मराज पौडेलले बताए । उनले मतगणनाको लागि वीरगंज महानगर–१४ स्थित नृसिंह माविमा सबै तयारी पूरा गरिसकेको बताए । प्रमुख पौडेलले वीरगंजका केही स्थानमा राति ७ बजेसम्म मतदान भएको र त्यहाँबाट ८ बजे राति मात्र मतपेटिका आउने हुँदा अन्य तयारी गर्न र कर्मचारीले खाना तथा आरामका लागि पनि आज रातिबाट गणना हुने सम्भव नभएको बताए । उनले शनिवार बिहानदेखि मतगणना शुरू गर्ने छलफल भइरहेको बताए ।. उनले वीरगंजमा कुल एक लाख २४ हजार ६०० मतदाता रहेकामा करीब ७७ प्रतिशतले ९५ हजार ३२५ मत खसेको बताए । मतपेटिका भण्डारणको लागि चारवटा कोठा र मतगणनाको लागि चारवटा कोठाको व्यवस्थापन गरिएको उनले बताए । उनले मतपेटिका भण्डारण र गणना हुने स्थानमा सिसिटिभी राखिएको र मतगणना गर्ने कक्षमा सात फिट अग्लो तारजाली लगाइएको बताए । शुरूमा दुई कोठाबाट मतगणना शुरू गर्ने तयारी रहेको र छ घण्टाको एक समूहमा सातजना कर्मचारी गरी कुल चारवटा मतगणना गर्ने समूह परिचालन गर्ने तयारी रहेको प्रमुख पौडेलले बताए ।. पर्साको मिर्जापुरमा गोली चल्यो. पर्साको छिपहरमाई गाउँपालिका–१ मिर्जापुरस्थित मतदानस्थलमा झडप हुँदा प्रहरीले चार राउन्ड हवाई फायर गरेको छ । नेकपा एमालेबाट अध्यक्षका उम्मेदवार मनोजकुमार गुप्ता र नेपाली काङ्ग्रेसबाट अध्यक्षका उम्मेदवार नवीन सिंह समर्थकहरूबीच विवाद भएर पछि झडप भएको हो । झडपका क्रममा तीनजना घाइते भएका छन् । केहीबेर तनावग्रस्त बनेको अवस्था प्रहरीले चार राउन्ड हवाई फायर गरेर नियन्त्रणमा लिएको प्रउ रमेश बस्नेतले बताए ।",https://eprateekdaily.com/2022/05/14/34537
पटेर्वासुगौली गापामा द्विपक्षीय भीडन्त,प्रमुख समाचार,प्रतीक दैनिक,"बैशाख २२, २०७९",सेढवा,"वैशाख ३० हुने स्थानीय तहको निर्वाचनका लागि पटेर्वासुगौली गाउँपालिकामा विभिन्न दलका उम्मेदवार सहभागी छन् र यसमध्ये मुख्य प्रतिस्पर्धा नेपाली काङ्ग्रेस र नेकपा एमालेबीच हुने देखिएको छ ।. गापाका निवर्तमान अध्यक्ष हरिनारायण चौधरी नेकपा एमालेबाट अध्यक्षका लागि उम्मेदवारछन् । उनीसँग नेपाली काङ्ग्रेसका दिनेशकुमार चौधरीको भिडन्त हुने अडकल गरिंदैछ । गत स्थानीय निर्वाचनमा दिनेशकुमार चौधरी पराजित भएका थिए ।. अध्यक्ष पदका लागि नेपाल सुशासन पार्टीबाट लालबाबू महरा र जसपाबाट दीपकप्रसाद यादव चुनाव लड्दैछन् । यादव मधेस प्रदेशका मुख्यमन्त्रीका स्वकीय सचिव हुन् । अध्यक्ष पदकै लागि नेकपा (एकीकृत समाजवादी)बाट जोगिन्द्रप्रसाद यादव, लोसपाबाट महमद मुस्तुफा मन्सुरी, जनमत पार्टीबाट शिवप्रसाद मुखिया चुनावी मैदानमा छन् ।. त्यसैगरी, अध्यक्ष पदमैं खुशी राउत थारू, पन्चिनिया देवी, भुलाई राम चमार, रसिद धुनिया, सुदामा साह तेली गरी पाँचजनाले स्वतन्त्र उम्मेदवार दिएका छन् । पटेर्वासुगौलीमा अध्यक्ष पदका लागि कुल १२ जना प्रतिस्पर्धी छन् ।. यसैगरी, उपाध्यक्षका लागि निवर्तमान उपाध्यक्ष ममता महतो नेकाबाट चुनावी मैदानमा छिन् भने एमालेबाट मन्तुरा देवी र नेपाल सुशासन पार्टीबाट कविता कुमारी छन् । यी तीनजनाबीच उपाध्यक्षमा यसपटक मुख्य प्रतिस्पर्धा हुने अडकल गरिएको छ ।. उपाध्यक्षमा जसपाबाट असमोहनी देवी, बहुजन शक्ति पार्टीबाट दशरथ महरा चमार, नेकपा (एस)बाट मधु चौधरी, जनमत पार्टीबाट समिरका देवी तथा स्वतन्त्रबाट मीनादेवी थरुनी गरी सातजना चुनाव लड्दैछन् ।. एमालेबाट वडा नं १ को अध्यक्षमा फरमान मियाँ अन्सारी, जसपाबाट बदरुद्दीन मियाँ अन्सारी, लोसपाबाट मोफिल मियाँ मन्सुरी, नेकाबाट सुलेमान मियाँ दर्जी, नेपाल सुशासन पार्टीबाट हरिन्द्र सहनी मलाह गरी पाँचजना उम्मेदवार छन् ।. २ नं वडाको अध्यक्ष पदका लागि नेकाबाट विजय गैरे, एमालेबाट केशरबहादुर आले, माओवादीबाट कृष्ण प्रसाद, नेपाल सुशासन पार्टीबाट राजेश्वर प्रसाद, जसपाबाट रामेश्वरप्रसाद थारू, स्वतन्त्रबाट द्वारिकाप्रसाद उपाध्याय र महमद नौसाद आलम गरी सातजना उम्मेदवारछन् ।. वडा नं ३ को अध्यक्षमा नेकाबाट माधव राउत थारू, एमालेबाट वीरेन्द्र चौधरी, नेपाल सुशासन पार्टीबाट उपेन्द्र महतो थारू, जसपाबाट महमद हातिम मियाँ चुडिहार, माओवादीबाट रामजनम ओझैया गरी छजना चुनावमा उत्रिएका छन् ।. वडा नं ४ को अध्यक्षमा जसपाबाट किसनाथ महतो थारू, नेकाबाट वासु पञ्जियार थारू, जनमत पार्टीबाट मोतीलाल महरा चमार, नेपाल सुशासन पार्टीबाट राजकिशोर दास, एमालेबाट राजेश प्रसाद, माओवादीबाट लालबाबू गौरो, बहुजन शक्ति पार्टीबाट हरि महरा चमार र नेकपा एसबाट हेमराज चौधरी गरी आठजना उम्मेदवार छन् ।. वडा नं ५ को अध्यक्षमा नेकपा एमालेबाट मोतीलाल साह, नेकाबाट विपिन मुखिया, जनमत पार्टीबाट अमरसिंह राठौर, जसपाबाट भिखारी देवान, माओवादीबाट मदनप्रसाद राउत थारू, नेपाल सुशासन पार्टीबाट ललु मुखिया गरी छजना प्रतिस्पर्धी छन् ।. पटेर्वासुगौली गापाको २७ पदका लागि १६९ जनाले उम्मेदवारी दर्ता गराएका छन् ।",https://eprateekdaily.com/2022/05/05/34094
जगरनाथपुर गापामा त्रिपक्षीय प्रतिस्पर्धा,प्रमुख समाचार,प्रतीक दैनिक,"बैशाख २५, २०७९",सेढवा,"यही वैशाख ३० हुने स्थानीय तहको निर्वाचनमा पर्साको जगरनाथपुर गाउँपालिकामा त्रिपक्षीय भिडन्तको अनुमान गरिएको छ ।. अध्यक्ष पदका लागि नेकपा एमालेबाट महमद सलिम मन्सुर, जसपाबाट कृष्णमोहनप्रसाद यादव र नेपाली काङ्ग्रेसबाट श्रीकान्तप्रसाद यादवबीच त्रिपक्षीय प्रतिस्पर्धा हुने आकलन गरिएको छ ।. एमालेका महमद सलिम मन्सुर निवर्तमान गापा अध्यक्ष जालीम मियाँका भाइ हुन् । गत निर्वाचनमा जालीम मियाँ माओवादीबाट अध्यक्ष पदमा निर्वाचित भएका थिए र हालै उनी नेकपा एमालेमा प्रवेश गरेका छन् ।. जसपाबाट कृष्णमोहनप्रसाद यादव गत निर्वाचनमा अध्यक्ष पदमा पराजित भएका थिए । जालीम मियाँसँग उनी पराजित भएका थिए भने नेकाका श्रीकान्तप्रसाद यादव गत चुनावमा तेस्रो स्थानमा थिए ।. अध्यक्ष पदमा माओवादी केन्द्रबाट मालती उपाध्याय, लोसपाबाट महमद आफताब मियाँ धुनिया, जनमत पार्टीबाट चन्दन चौहान र स्वतन्त्रबाट सोबालाल महतो कोइरी, इब्राहिम अन्सारी, गोपीचन राउत कुर्मी, महमद मुस्तुफा आलम, चन्द्रशेखरप्रसाद यादव, अयुब अलि अहमद र महमद नूरहसन मियाँ गरी १३ जनाको उम्मेदवारी छ । महमद कलिम मन्सुरीले अध्यक्ष पदबाट आफ्नो नाम फिर्ता लिइसकेका छन् ।. उपाध्यक्षमा एमालेबाट मीनादेवी कुर्मी, नेकाबाट बबिता सिंह, माओवादीबाट महमद शरीफ गद्दी, जसपाबाट जलेखा खातुन चुनावी मैदानमा छन् । खातुन मधेस प्रदेशका मुख्यमन्त्री लालबाबूराउत गद्दीकी पत्नी हुन् ।. गत निर्वाचनमा उपाध्यक्षमा महमद शरीफ गद्दीकी पत्नी बिसमिल्लाह खातुन लोसपाबाट निर्वाचित भएकी थिइन् । त्यस्तै, उपाध्यक्ष पदका लागि लोसपाबाट अनीता देवी, स्वतन्त्रबाट रबिता देवी, रामबाबू राउत, महमद अफरोज आलम, भागवत प्रसाद र सफरोज गद्दी गरी १० जनाले उम्मेदवारी दिएका छन् ।. वडा नं १ को अध्यक्ष पदका लागि एमालेबाट मगरुराउत गद्दी, नेकाबाट लक्ष्मी साह तेली, माओवादीबाट महमद सहरुम, जसपाबाट गोरा महतो थारू, लोसपाबाट रामायण राउत गद्दी, जनमत पार्टीबाट विन्ध्याचल साह तेली तथा स्वतन्त्रबाट आदेशकुमार साह तेली र शङ्कर साह तेली गरी आठजनाले उम्मेदवारी दिएका छन् ।. मगरुराउत गद्दी निवर्तमान वडाध्यक्ष हुन् भन्ने लक्ष्मी साह तेली र गोरा महतो थारू गत निर्वाचनमा पराजित भएका थिए ।. वडा नं २ को अध्यक्ष पदका लागि एमालेबाट मन्सुहक मियाँ धुनिया, नेकाबाट नेपालीप्रसाद कुशवाहा, माओवादीबाट राजेन्द्रप्रसाद चौहान, जसपाबाट परशुराम राउत कुर्मी, लोसपाबाट वाराणसी राउत अहिर, जनमत पार्टीबाट राजु पाण्डेय तथा स्वतन्त्रबाट इनेश पटेल गरी आठजनाको उम्मेदवारी परेको छ ।. वडा नं ३ को अध्यक्षमा नौजना उम्मेदवार छन् । एमालेबाट मदिश मियाँ गद्दी, नेकाबाट सुभाषकुमार यादव, माओवादीबाट ज्याउल हसन, जसपाबाट नगिना राउत अहिर, लोसपाबाट छठुप्रसाद यादव, नेकपा (एस)बाट अफरिदीराउत गद्दी, जनमत पार्टीबाट देवनाथराउत अहिर, स्वतन्त्रबाट राहुलकुमार यादव र मानती नेशा गद्दीले उम्मेदवारी दिएका छन् । नगिना राउत अहिर निवर्तमान वडाध्यक्ष हुन् ।. वडा नं ४ को अध्यक्षमा एमालेबाट प्रभुप्रसाद नूनिया, नेकाबाट दीपेन्द्रप्रसाद चौहान, माओवादीबाट विजय ठाकुर लोहार, जसपाबाट दीपेन्द्रकुमार चौधरी, लोसपाबाट महमद मकसुद मन्सुर, जनमत पार्टीबाट दानकिशोर राय, स्वतन्त्रबाट सत्येन्द्रप्रसाद चौहान र रामलखन साह गरी आठजना उम्मेदवार छन् ।. वडा नं ५ को अध्यक्षमा एमालेबाट बच्चु साह तेली, नेकाबाट बिहारी महतो नूनिया, माओवादीबाट शम्भुप्रसाद अहिर, जसपाबाट उपेन्द्र मुखिया बिन, लोसपाबाट चन्देश्वर पडित कुम्हाल, जनमत पार्टीबाट सुनील मुखिया बिन र स्वतन्त्रबाट जग महतो नूनिया उम्मेदवार छन् ।. वडा नं ६ को अध्यक्षमा एमालेबाट अयोध्याप्रसाद कुर्मी, नेकाबाट लक्ष्मणप्रसाद कुर्मी, माओवादीबाट देवीचन साह तेली, जसपाबाट रमेश गिरी, जनमत पार्टीबाट नरेश साह तेली, स्वतन्त्रबाट सरोजकुमार कुर्मी र सञ्जयप्रसाद यादव उम्मेदवार छन् ।. जगरनाथपुर गापामा १९७ जनाको मनोनयनपत्र दर्ता भएको र चारजनाले उम्मेदवारी फिर्ता लिएका थिए । अहिले ३२ वटा पदका लागि १९३ जना चुनावी मैदानमा छन् ।",https://eprateekdaily.com/2022/05/08/34236
"ठोरीमा माओवादी, एमाले र नेकाबीच कडा प्रतिस्पर्धा हुने",प्रमुख समाचार,प्रतीक दैनिक,"बैशाख २०, २०७९",ठोरी,"स्थानीय तहको निर्वाचन नजीकिंदै गएपछि ठोरी गाउँपालिकामा चुनावी सरगर्मी ह्वात्तै बढेको छ । यहाँ नेकपा एमाले, नेपाली काङ्ग्रेस, नेकपा माओवादी केन्द्र र जनता समाजवादी पार्टीले गापा अध्यक्ष, उपाध्यक्ष, वडाध्यक्ष, सदस्य पदमा उम्मेदवारी दिएर चुनावी कार्यक्रममा व्यस्त छन् ।. लोकतान्त्रिक समाजवादी पार्टी, राप्रपालगायतका दल र स्वतन्त्र गरेर ठोरीमा १० जनाले अध्यक्ष पदमा प्रतिस्पर्धा गर्दैछन् । यसअघि ११ जनाले उम्मेदवारी मनोनयन दर्ता गराएको भएपनि नेकपा एकीकृत समाजवादीका उम्मेदवार गङ्गाबहादुर खड्काले उम्मेदवारी फिर्ता लिएका छन् ।. आगामी पाँच वर्षे कार्यकालको लागि ठोरी गापामा अध्यक्ष पदमा नेकपा एमालेबाट लालबहादुर श्रेष्ठ, नेपाली काङ्ग्रेसबाट वृहस्पतिकृष्ण श्रेष्ठ, नेकपा माओवादी केन्द्रबाट निवर्तमान गापा अध्यक्ष पद्मलाल श्रेष्ठ, जसपाबाट विष्णु लोप्चन, लोसपाबाट खड्गबहादुर श्रेष्ठ, राप्रपाबाट दलबहादुर कार्की र स्वतन्त्र उम्मेदवारहरू नातिकाजी सुनार, रूपबहादुर श्रेष्ठ, रत्न तामाङ र मोहन मगरबीच प्रतिस्पर्धा हुनेछ ।. यद्यपि प्रतिस्पर्धा गर्न नभई मतगणनाको समयमा आफ्ना प्रतिनिधि लैजानको लागि स्वतन्त्र उम्मेदवार खडा गरिएको ठोरीमा चर्चा पनि चलेको छ । वडास्तरमा उठेका स्वतन्त्र उम्मेदवारबाहेक अन्य पदका स्वतन्त्र उम्मेदवारले चुनाव प्रचारप्रसारसमेत गरेका छैनन् ।. अहिले सबै दलका उम्मेदवारहरू ठोरीमा मत माग्न व्यस्त छन् । सबैजसो दलले घरदैंलो र चुनावी कोणसभा एवं ¥याली दैनिक गरिरहेका छन् । ठोरीमा मुख्य तीन दलले दिनभर कोणसभा र घरदैंलो, चुनाव प्रचारप्रसार गरिरहेका छन् भने रातको समयमा टोल–टोलमा पुगिरहेका छन् ।. जसपाको उपस्थिति राम्रै भएपनि सबै ठाउँमा सङ्गठन नभएकाले अघिल्लोपटकको स्थानीय तह निर्वाचन जस्तै ठोरीमा तीन मुख्य दलबीच नै प्रतिस्पर्धा हुने स्थानीयको अनुमान छ ।. मुख्य तीनवटै दलले ठोरीमा चर्चित अनुहारहरूलाई उम्मेदवार बनाएका कारण रोचक प्रतिस्पर्धा हुने देखिएको छ । ठोरी गापा तीनवटै उम्मेदवारको व्यक्तिगत प्रभाव राम्रो भएकोले कुन उम्मेदवारको पलडा भारी छ भन्ने अनुमान कसैले पनि गर्न सकेका छैनन् ।. एमालेतर्फबाट उम्मेदवार बनेका लालबहादुर श्रेष्ठ साबिक निर्मलबस्ती गाविसका पूर्वअध्यक्ष हुन् । दुर्ई कार्यकाल गाविस चलाएका श्रेष्ठ अघिल्लोपटकको स्थानीय तह निर्वाचनमा समेत एमालेबाट उम्मेदवार थिए । उनी करीब तीन सय मतान्तरले माओवादी केन्द्रका उम्मेदवार पद्मलाल श्रेष्ठसँग पराजित भएका थिए । माओवादीबाट एमाले प्रवेश गरेका कार्यकर्ता तथा अघिल्लोपटकझैं यसपटक माओवादी केन्द्रका उम्मेदवारको क्रेज नभएकाले यसपटक एमालेले जित्ने अनुमान गरिएको छ ।. यस्तै, अहिलेसम्म कतै पनि परीक्षण नभएका हेभिवेट उम्मेदवार उठाएको काङ्ग्र्रेस यसपटक जसरी पनि नतीजा आफ्नो पक्षमा हुने दाबी गर्दै छ । काङ्ग्रेसले मधेस प्रदेशका महामन्त्री वृहस्पतिकृष्ण श्रेष्ठलाई चुनावी मैदानमा उतारेको छ । अघिल्लो स्थानीय तहको निर्वाचनभन्दा अहिले पार्टी सङ्गठन मजबूत रहेको, अरू दलले पुराना अनुहार उठाएको र राजनीतिक उचाइसमेत भएको उम्मेदवार भएकाले स्थानीयस्तरमा सधैं कम्युनिस्टको किल्ला मानिंदै आएको ठोरीमा यसपटक परिवर्तन गरेरै छाड्ने काङ्ग्रेसको अठोट छ । साबिक ठोरीबाट श्रेष्ठ एकमात्र उम्मेदवार भएकाले विकासको दृष्टिले पछाडि परेको ठोरी गापा–१ र २ वडाबाट क्षेत्रीयताको आधारमा व्यक्तिगत मत धेरै आउने र अन्य वडामा समेत काङ्ग्रेस कम्युनिस्ट जत्तिकै बलियो भएको बताइन्छ । ठोरीको राजनीतिक समीकरणमा यसपालि उथलपुथल आउने अनुमान पनि गरिंदैछ ।. यसैगरी, निवर्तमान गापा अध्यक्ष पद्मलाल श्रेष्ठलाई अघि सारेर चुनावी प्रतिस्पर्धामा होमिएको नेकपा माओवादी केन्द्र पनि ठोरीमा बलियो छ । पाँच वर्षे कार्यकालमा आलोचना र समर्थन दुवै भोगेका श्रेष्ठको यसपटक व्यक्तिगत प्रभाव र पछिल्लो समय सुधार भएको सङ्गठनको मतका कारण सहज जीत हुने माओवादीको दाबी छ । पर्साका अन्य पालिकाको तुलनामा ठोरीमा पहिलो कार्यकालमा विकास गरेको र गापा अध्यक्ष हुँदासमेत साधारण जीवनशैली अपनाएका कारण व्यक्तिगत लोकप्रियताबाट नै श्रेष्ठले जित्ने माओवादी केन्द्रका कार्यकर्ताहरूको दाबी छ ।. कुनै पनि ठाउँमा सङ्गठन कमजोर नभएको र पछिल्लो समय थपिएका मतदाताहरूको झुकाव श्रेष्ठप्रति भएकाले माओवादी केन्द्रले यसपटक पनि बाजी मार्ने समर्थकहरूको दाबी छ । पछिल्लो समय दलमा रूष्ट रहेका कार्यकर्ताहरूलाई समेट्दै र मतदाताहरूलाई एक्लै भेटघाट गरिरहेका श्रेष्ठ यसपटक पनि बलियो दाबेदारको रूपमा देखिएका छन् ।. वैशाख १२ गते मनोनयन दर्ता गर्ने दिन तीनवटै दलले शक्ति प्रदर्शन गरेको देख्दा यसपटकको चुनावमा कडा टक्कर हुने देखिन्छ । पाँचवटा वडा रहेको ठोरी गापामा पछिल्लो समय थपिएका मतदातासमेत गरी १४ हजार ८१७ जना मतदाता छन् ।",https://eprateekdaily.com/2022/05/03/34019
पोखरिया नगरपालिकाको प्रमुखमा चौतर्फी भिडन्तको सम्भावना,प्रमुख समाचार,प्रतीक दैनिक,"बैशाख २१, २०७९",पोखरिया,"पोखरिया नगरपालिकाको प्रमुखमा चौतर्फी भिडन्तको सम्भावना छ ।. गत स्थानीय चुनावमा नेपाल जनता दलबाट निर्वाचित भएका निवर्तमान नगरप्रमुख दीपनारायण रौनियार नेपाली काङ्ग्रेसमा प्रवेश गरेर सोही पार्टीबाट नगरप्रमुखका उमेदवार बनेका छन् । यसैगरी गत स्थानीय निर्वाचनमा तत्कालीन मधेसी जनाधिकार फोरम हालको जनता समाजवादी पार्टीबाट चुनाव लडेर पराजय भोगेका प्रद्युम्न चौहान अहिले नेकपा एमालेबाट उम्मेदवार भएका छन् । पहिलो संविधानसभा निर्वाचनमा एमालेबाट सांसद निर्वाचित चौहान स्थानीय चुनावमा नगरप्रमुखको उम्मेदवार हुन नपाएपछि मधेसी जनाधिकार फोरममा प्रवेश गरेका थिए ।. लोकतान्त्रिक समाजवादी पार्टीबाट नेजामुद्दिन समानी उम्मेदवार भएका छन् । उनी गत चुनावमा उहिलेको राजपा अहिलेको लोसपाबाटै उम्मेदवार थिए र पराजित भएका थिए । गत स्थानीय चुनावमा स्वतन्त्र उम्मेदवारी दिएर पराजित भएका शङ्कर यादव अहिले नेपाल सुशासन पार्टीबाट प्रमुखका उम्मेदवार छन् ।. जसपाबाट यसपटक राजु साह प्रमुखमा चुनाव लड्दैछन् । गत चुनावमा उनी उपप्रमुखका स्वतन्त्र उम्मेदवार भएर पराजय भोगेका थिए । यस अघि जसपाबाट पोखरिया नगरपालिकाको बोर्ड सदस्य भएका जीवनज्योति पासवान अहिलेको चुनावमा राप्रपाबाट प्रमुखमा उम्मेदवारी दिएका छन् । अद्यावधि यिनीहरूमध्ये यसपटक काङ्ग्रेसका निवर्तमान प्रमुख रौनियार, एमालेका चौहान, लोसपाका समानी र सुशासन पार्टीका यादवबीच प्रतिस्पर्धा हुने अनुमान गरिएको छ । जीतको सम्भावनामा जसपाका राजु साहको नाम पनि नचलेको होइन ।. उपप्रमुखमा काङ्ग्रेसबाट रहाना खातुन छिन् । उनी गत चुनावमा पनि सोही पार्टीबाट उम्मेदवार भएर पराजित भएकी थिइन् । एमालेबाट रूबी ठाकुरले उम्मेदवारी दिएकी छन् । उनी नेकपा एमाले पोखरिया नगरपालिकाका संयोजक विन्ध्याञ्चल ठाकुरकी बुहारी हुन् । लोसपाबाट आशादेवी चौहान र जसपाबाट रेनुदेवी उम्मेदवार छिन् । यी दुवैजना नयाँ उम्मेदवार हुन् । नेपाल सुशासन पार्टीबाट वीणादेवी बैठा उम्मेदवार छिन् । बैठा गत चुनावमा नेपाल जनता दलबाट उम्मेदवार थिइन् । यो पदमा यसपटक नेकाकी रहाना, एमालेकी रूबी र लोसपाकी आशाबीच प्रतिस्पर्धाको हुने अनुमान गरिएको छ ।. पोखरिया नगरपालिकामा नेकाबाट राजु गिरी, भोट यादव, अजय कलवार, लछुमन साह, उमा साह, सियानन्द चौहान, रामानन्दराउत कुर्मी, किशोरी साह, रामबाबू चौहान र सोनालाल साह वडाध्यक्षका उम्मेदवार छन् । यसैगरी एमालेबाट वडाध्यक्षमा प्रमोद गिरी, केदार महतो, रामप्रवेश चौहान, जोगिन्द्रसाह रौनियार, दुःखहरण महतो, मनोज चौहान, नन्दलाल पटेल, सुनित साह, रामेश्वर महतो र बुनि राउत छन् । लोसपाबाट वडाध्यक्षमा बङ्काराउत कुर्मी, शिवपूजन साह, भरत साह, मनोजकुमार साह, दिनेश साह, जोगिन्द्रराउत कुर्मी, मुख्तार मियाँ, जयनारायण यादव र वीरा सहनी उम्मेदवार छन् ।. जसपाबाट वडाध्यक्षमा मनीर आलम, पवन सिंह, अलताफ आलम, रविभूषण तिवारी, राजकुमार यादव, सुना राम, चन्द्रभूषण राउत कुर्मी र अङ्गुर आलम छन् भने नेपाल सुशासन पार्टीबाट सुरेन्द्र यादव, रामबाबूसाह तेली, कौशलकिशोर साह, नौशाद आलम र धर्मेश्वर गिरी उम्मेदवार छन् ।",https://eprateekdaily.com/2022/05/04/34060
कालिकामाईमा त्रिपक्षीय भिडन्तको सम्भावना,प्रमुख समाचार,प्रतीक दैनिक,"बैशाख २७, २०७९",पोखरिया,"पर्सा जिल्लाको कालिकामाई गाउँपालिकामा यसपालिको स्थानीय तह निर्वाचनमा त्रिपक्षीय भिडन्तको सम्भावना छ ।. गापा अध्यक्ष नथुनी कुशवाहाको मृत्यु भएपछि निमित्त गापा अध्यक्ष भएका राजेश चौरसिया अहिले एमालेबाट गापा अध्यक्ष पदमा चुनावी मैदानमा छन् । उनी तत्कालीन राजपा र हालको लोसपाबाट उपाध्यक्षमा विजयी भएका थिए । एमालेबाट उपाध्यक्ष पदमा अंशुआनन्द तिवारी चुनावी मैदानमा छन् । तिवारी वडाध्यक्ष पवन तिवारीकी पत्नी हुन् ।. यसैगरी, नेपाली काङ्ग्रेसबाट अजय पटेल अध्यक्षमा र राजपति देवी उपाध्यक्षमा चुनाव लड्दैछन् । नेपाल सुशासन पार्टीबाट दीपु तिवारी अध्यक्षमा र नीतु कुशवाहा उपाध्यक्षमा तथा जसपाबाट वशिष्ट कलवार अध्यक्षमा र सहानी खातुन उपाध्यक्षमा चुनाव लडिरहेका छन् ।. वडाध्यक्षहरूमा पूर्ववडाध्यक्ष शिवनाथ पटेलको निधन भएको छ भने गत स्थानीय चुनावमा विजयी भएका सोनालाल चौरसिया, सञ्जय पटेल, हरिओम कलवार चुनावी मैदानमा छन् । वडाध्यक्षमा विजयी पवन तिवारी यसपटक चुनाव लडेका छैनन् ।. नेकाबाट वडाध्यक्षमा प्रभु साह पटेल, रामराज चौरसिया, रामाशिष चौरसिया, सञ्जय साह गोढ, माधव चौहान चुनाव लडिरहेका छन् । एमालेबाट मोतीलाल पटेल, सोनालाल चौरसिया, राजेश पटेल, जीतेन्द्र कलवार, हनिफ मियाँ र जसपाबाट लालबाबू चौरसिया, ताजिन्द्र साह कलवार, सञ्जय पटेल, हरिओम कलवार र जयराम पटेल चुनावी मैदानमा छन् । नेपाल सुशासन पार्टीबाट टङ्कबहादुर कुशवाहा, दिनेश पटेल र शिव महतो चुनावी मैदानमा छन् ।",https://eprateekdaily.com/2022/05/10/34337
पर्साका १३ वटा पालिकामा निर्वाचन कार्यालय स्थापना,प्रमुख समाचार,प्रतीक दैनिक,"बैशाख ८, २०७९",वीरगंज,"पर्साका १३ वटै पालिकामा बिहीवार निर्वाचन अधिकृतको कार्यालय स्थापना भएको छ ।. वैशाख ३० गते हुने स्थानीय तहको निर्वाचनका लागि वीरगंज महानगरबाहेक १३ वटा पालिकामा कार्यालय सञ्चालनमा आएको मुख्य निर्वाचन अधिकृत धर्मराज पौडेलले बताए । उनले वीरगंज महानगर तथा जिल्ला समन्वय समितिको निर्वाचन मुख्य निर्वाचन अधिकृतले गराउने तथा अन्य पालिकाको हकमा निर्वाचन अधिकृतको जिम्मेवारी तोकिएको बताए ।. मुख्य निर्वाचन अधिकृत पौडेलले पर्सागढीमा केशव पौडेल, पोखरियामा पद्मबहादुर कार्की, बहुदरमाई नगरपालिकामा कैलाशप्रसाद भट्टराई, छिपहरमाईमा मुकुन्द निरौला, जगरनाथपुरमा चिन्तामणि शर्मा, धोबिनीमा कैलाश दाहाल, पकहामैनपुरमा कृष्णप्रसाद खड्का, विन्ध्यवासिनीमा अरुणकुमार कोइराला, सखुवाप्रसौनीमा डा सूर्यप्रसाद पौडेल, कालिकामाईमा प्रकाश कोइराला, जीराभवानीमा झविन्द्रप्रसाद पाण्डे, ठोरीमा विश्वराज न्यौपाने र पटेर्वासुगौलीमा गौतम भण्डारीलाई निर्वाचन अधिकृतको जिम्मेवारी तोकी पठाएको जिल्ला निर्वाचन कार्यालय, पर्साका प्रमुख रञ्जीता झाले बताइन् ।. आजदेखि सञ्चालनमा आएका निर्वाचन अधिकृतको कार्यालयले सर्वदलीय छलफल गरी निर्वाचनलाई सभ्य तथा मर्यादित बनाउनका लागि सुझाव सङ्कलन गरेको प्रमुख झाले बताइन् । तर वीरगंज महानगरमा रहेको मुख्य निर्वाचन अधिकृतको कार्यालय जिल्ला समन्वय समितिको कार्यालयमा सञ्चालन भएकोले भोलि सर्वदलीय बैठक बोलाइ छलफल गर्ने उनले बताइन् ।. रामेश्वर मेहता, सिम्रौनगढ/. बाराको सिम्रौनगढ नगरपालिकामा बिहीवार निर्वाचन अधिकृतको कार्यालय स्थापना भएको छ ।. सिम्रौनगढ नपा कार्यालयभित्र स्थापना भएको निर्वाचन अधिकृतको कार्यालयको उद्घाटन निर्वाचन अधिकृत मनोजकुमार गुप्ताले गरेका थिए । सो अवसरमा उनले स्थानीय तह निर्वाचन प्रयोजनको लागि आजदेखि कार्यालय सञ्चालनमा आएको र निर्देशन बमोजिमका कार्यहरू गरिने जानकारी गराए । कार्यक्रममा सिम्रौनगढ नपाका प्रमुख प्रशासकीय अधिकृत एव सहायक निर्वाचन अधिकृत हरिओमप्रसाद जयसवाल, नेपाल पत्रकार महासङ्घ, बाराका उपाध्यक्ष रामबाबू मेहतालगायतको सहभागिता थियो ।. शैलेन्द्र झा, रौतहट/. रौतहटका १८ वटा स्थानीय तहमा बिहीवार निर्वाचन अधिकृतको कार्यालय स्थापना भएको छ ।. जिल्ला निर्वाचन कार्यालय, रौतहटद्वारा आयोजित राजनीतिक दल तथा सरोकारवालासँगको अन्तक्र्रिया कार्यक्रममा १८ वटै स्थानीय तहमा आज निर्वाचन अधिकृतको कार्यालय स्थापना भएको जानकारी गराइएको हो ।. मुख्य निर्वाचन अधिकृत, निर्वाचन अधिकृत र कर्मचारी कार्यक्षेत्रमा खटेका निर्वाचन कार्यालय, रौतहटका प्रमुख छोटेलाल दासले बताए । कार्यक्रममा उनले आचारसंहिताबारे जानकारी गराएका थिए । कार्यक्रममा मुख्य निर्वाचन अधिकृतलगायत सम्पूर्ण निर्वाचन अधिकृत, राजनीतिक दल तथा सञ्चारकर्मीहरूको सहभागिता थियो ।. जीतलाल, निजगढ/. स्थानीय तहको निर्वाचन सम्पन्न गर्नका लागि बिहीवार निजगढ नगरपालिकामा निर्वाचन अधिकृतको कार्यालय स्थापना भएको छ ।. निजगढ नगरपालिकाको कार्यालयमा निर्वाचन अधिकृत शम्भुप्रसाद बरालको कार्यालय स्थापना गरिएको हो ।. यही वैशाख ३० गते सम्पन्न गर्न तोकिएको निर्वाचन प्रक्रिया सम्पन्न गर्न अधिकृत बराललाई सरकारले खटाएको हो ।. निर्वाचन अधिकृत बराललाई निजगढ नगरपालिकाका प्रमुख प्रशासकीय अधिकृत सुमनकुमार कार्कीले स्वागत गरेका थिए । सो कार्यालय निजगढ नपा–७ को कार्यालयमा स्थापना गरिएको छ । अधिकृत बरालले आजै विभिन्न स्थानीय राजनीतिक दल, सुरक्षा कार्यालयका प्रमुख, सञ्चारकर्मीहरूको सर्वदलीय बैठक राखी निष्पक्ष र भयरहित ढङ्गले निर्वाचन सम्पन्न गर्न राजनीतिक दल तथा उम्मेदवारहरूले पालना गर्नुपर्न आचारसंहितालगायतका विषयमा छलफल गराएका थिए ।",https://eprateekdaily.com/2022/04/21/33468
"भारतले बिजुली नदिंदा सयौं उद्योग बन्द, अर्बौंको घाटा लाग्ने व्यवसायीको अनुमान",प्रमुख समाचार,प्रतीक दैनिक,"बैशाख १५, २०७९",परवानीपुर,"वीरगंज–पथलैया कोरिडोरका सयौं उद्योग बन्द हुन थालेका छन् । माग बमोजिमको बिजुली नपाउँदा उद्योग बन्द हुन थालेका हुन् ।. वीरगंज उद्योग वाणिज्य सङ्घका उपाध्यक्ष हरि गौतमका अनुसार हिजो बुधवारदेखि अघोषितरूपमा वीरगंज कोरिडोरमा लोडसेडिङ हुन थालेकोले उद्योगधन्दा चौपट हुन थालेको बताए । “हामीले आजै डेलिगेशन लिएर प्राधिकरणको वीरगंज वितरण केन्द्रमा गएका थियौंं,” उनले भने, “भारतले दिइरहेको प्रतिदिन करीब चार सय मेगावाट बिजुली दिन हिजोदेखि दिन बन्द गरेको छ, जसले गर्दा वितरण केन्द्रले पनि बिजुली दिन बन्द गर्दा विद्युत् आपूर्तिमा समस्या उब्जेको हो ।” वीरगंज कोरिडोरका उद्योगलाई आगामी चार दिन बिजुली आपूर्ति असहज हुने प्राधिकरणका अधिकारीले आश्वासन दिए पनि व्यवसायीहरूका अनुसार करीब १४ दिनपछि मात्रै केही राहत हुने जानकारी पाएको बताए ।. वीरगंज कोरिडोरमा निर्माण सामग्री उत्पादन गर्ने फलामजन्य उद्योग, सिमेन्ट उद्योग, खाद्यान्न उद्योग, कपडा उद्योग, बोरा उद्योग, केमिकल उद्योग, औषधि उद्योगलगायत सयौं उद्योगले बिजुली नपाउँदा धमाधम उत्पादन बन्द गर्न थालेका व्यवसायीहरूको भनाइ छ ।. वीरगंज उद्योग वाणिज्य सङ्घका अर्का उपाध्यक्ष माधव राजपालले सरकारले उपलब्ध गराउने बिजुलीको सट्टा ब्वाइलरबाट चल्ने टर्बाइनबाट उत्पादन हुने बिजुली बढी खर्चिलो हुने भएकोले उत्पादनमा लागत खर्च अत्यधिक हुने भएकोले उद्योगीहरू उद्योग चलाउनुभन्दा उद्योग नै बन्द गरी चुप बस्ने अवस्थामा पुगेको बताए । “अहिले करीब ३० प्रतिशत उद्योग मात्र फाटफुटरूपमा चलिरहेका छन्,” उनले भने, “यस्तो समस्याको बेला सरकारी पक्ष गम्भीर भएर उद्योगको लागि चाहिने बिजुली आपूर्ति सहज बनाउनुपर्छ ।” करीब दुई साताभित्र अर्बौं मूल्यका सामान उत्पादन नभएर उद्योगीहरूलाई करोडौं मूल्य घाटा लाग्न सक्ने अनुमान गरिएको छ ।. वीरगंज वितरण केन्द्रमा करीब ५० हजार ग्राहक रहेकामा करीब एक हजार साना/ठूला उद्योग छन् । अधिकांश उद्योग प्रभावित भएको नेपाल विद्युत् प्राधिकरण वीरगंज वितरण केन्द्रका प्रमुख जीतेन्द्रकुमार झाले बताए । उनले शुक्रवार र शनिवार रक्सौल–परवानीपुर–वीरगंज १३२ केभिए प्रसारण लाइनको क्षमता अभिवृद्धिको लागि टावर अग्लो पार्ने काम हुने भएकोले दुई दिन बिहान ११ देखि साँझ ५ बजेसम्म बिजुली आपूर्ति नहुने जानकारी गराए । उनले दुई दिन औद्योगिक र ग्रामीण फेडरको बिजुली आपूर्ति कटौती गरिने बताए ।. किन भइरहेको छ बिजुली आपूर्ति ठप्प. नेपालमा प्रतिदिन करीब १५ सय मेगावाट बिजुली चाहिन्छ ।. जसमध्ये नेपालमा सरकारी र निजी कम्पनीहरूले करीब ११ सय मेगावाट बिजुली दैनिक उत्पादन गरेर उपलब्ध गराउँछन् । अपुग बिजुली भारतबाट दैनिक करीब चार सय मेगावाट आयात गरिन्छ । त्यसमध्ये वीरगंजमा रक्सौलबाट दैनिक पुरानो रक्सौल–वीरगंज ३३ केभिए प्रसारण लाइनबाट १० मेगावाट र केही वर्षअघि सञ्चालनमा आएको रक्सौल–परवानीपुर १३२ केभिए प्रसारण लाइनबाट दैनिक १८० मेगावाट बिजुली नेपाल आयात हुन्छ । अर्थात् दैनिक रक्सौलबाट वीरगंजमा १९० मेगावाट बिजुली आउँथ्यो । तर दुई दिनदेखि भारतले बिजुली दिन बन्द गरेकोछ ।. रूस–युक्रेन युद्धका कारण अन्तर्राष्ट्रिय बजारमा कोइलाको चरम अभाव भएको कारण भारतमा उत्पादन हुने बिजुली अहिले भारतमैं अपुग भएको छ । जसले गर्दा भारतले नेपाल आयात हुने बिजुली दिन बन्द गर्ने निर्णय गरेको छ ।. पहिले भारतले प्रतियुनिट भारु २० मा बिजुली बेचिरहेको थियो भने जनकपुर–जयनगर रेलसेवा सञ्चालन गर्न नेपाली प्रधानमन्त्री शेरबहादुर देउवा भारत गएको बेला दुवै सरकारले नेपालले खरीद गर्ने बिजुलीको दर घटाउने निर्णय गर्दै सहमति गरेका थिए । अहिले भारतबाट प्रतियुनिट भारु १२ मा आयात भइरहेको बिजुली नेपालमा नेरु ११ मा प्राधिकरणले बेच्ने गरेको नेविप्रा, वीरगंज वितरण केन्द्रका प्रमुख झा बताउँछन् । उनले आगामी एक साताभित्र समस्या समाधान हुने दाबी गरे । आगामी केही दिनमा नेपालमा हिउँ पग्लिने र जलाशयमा पानीको सतह बढेर विद्युत् उत्पादन बढेपछि विद्युत् आपूर्ति सहज हुने बताए ।",https://eprateekdaily.com/2022/04/28/33816
सखुवापरसौनीमा चुनावी चहलपहल बढ्दै,प्रमुख समाचार,प्रतीक दैनिक,"बैशाख ७, २०७९",सेढवा,"वैशाख ३० गते हुने स्थानीय चुनावको चहलपहल सखुवापरसौनी गाउँपालिकामा पनि बढेको छ ।. गापा अध्यक्ष प्रदीप जैसवालले यस पटक पनि सोही पदमा उम्मेदवारी दिने चर्चा छ । जसपाबाट उपाध्यक्ष पदका लागि शर्मिला वशिष्ट महतोको नाम चर्चामा छ भने वडाध्यक्षमा अशोकसाह तेली, चिरञ्जीवी चौधरी, मस्फीत अन्सारी, रूपलाल यादव र मुना राउत कंकडको नाम पनि चर्चामाछ ।. नेकपा एमालेबाट अध्यक्ष पदमा जसवन्त यादव, उपाध्यक्ष पदमा वर्तमान उपाध्यक्ष फूलमतिदेवी थरूनीको नाम चर्चामा छ । थरूनी गत वर्षको निर्वाचनमा मधेसी जन अधिकार फोरमबाट निर्वाचित भएकी थिइन् । यसपटक उनी एमालेमा प्रवेश गरेर सोही पार्टीबाट चुनाव लड्ने सम्भावना छ । एमालेबाट अध्यक्षमा नाम चर्चामा रहेका जसवन्त यादव गत स्थानीय चुनावमा स्वतन्त्र उम्मेदवार थिए । अहिले उनी एमाले प्रवेश गरेका छन् र सोही पार्टीबाट चुनाव लड्ने चर्चा छ ।. एमालेबाट वडाध्यक्षका लागि वासुदेव महतो, अनुप कुर्मी, हारिक अंसारी, जदु साह, राजकिशोर कायस्थ, इनरदेव महतो, भूपदेव रायको नाम चर्चामा छ । नेपाली काङ्ग्रेसबाट अध्यक्षमा नीलराज गिरी र शैलेन्द्रप्रसाद यादवको नाम चर्चामा छ । उपाध्यक्ष र वडाध्यक्षमा सखुवापरसौनीबाट नेकाबाट धेरैजना आकाङ्क्षी छन् । उनीहरूको नाम सिफारिश र टुङ्गो लगाउने विषयमा निकै रस्साकस्सी भइरहेको छ ।. नेपाल सुशासन पार्टीबाट अध्यक्षमा प्रदीप चौधरी र देवनारायण चौधरीको नाम चर्चामा छ ।",https://eprateekdaily.com/2022/04/20/33423
दलबलका साथ नेताहरूद्वारा उम्मेदवारी दर्ता,प्रमुख समाचार,प्रतीक दैनिक,"बैशाख १२, २०७९",वीरगंज,"वीरगंज महानगरपालिकामा वैशाख ३० गते हुने स्थानीय तहको निर्वाचनको लागि दोस्रो दिन मुख्य दलहरूले उम्मेदवारी दर्ता गराएका छन्।. नेकपा एमाले, लोसपा र राप्रपा नेपालको गठबन्धनबाट नगरप्रमुखमा निवर्तमान नगरप्रमुख विजयकुमार सरावगीले उम्मेदवारी दर्ता गराएका छन् भने उपप्रमुखमा लोसपा पर्साका अध्यक्ष पुरुषोत्तमलाल झाले उम्मेदवारी दर्ता गराएका छन्।. एमालेलगायतको गठबन्धनबाट चारवटा वडामा लोसपा र राप्रपा नेपालले उम्मेदवारी दर्ता गराएका छन् भने २८ वटा वडामा एमालेतर्फबाट वडाध्यक्ष र वडासदस्यको उम्मेदवारी दर्ता भएको बताइएको छ।. सत्तारूढ गठबन्धनबाट जसपाका नेता राजेशमान सिंहले नगरप्रमुखमा उम्मेदवारी दर्ता गराएका छन्। सोही गठबन्धनबाट नेपाली काङ्ग्रेसका नेता इम्तियाज आलमले उपप्रमुखमा उम्मेदवारी दर्ता गराएका छन्। सत्तारूढ गठबन्धनबाट वीरगंज महानगरपालिकाको ३२ वटा वडामा भागबन्डा अनुसार वडाध्यक्ष र वडासदस्यहरूको उम्मेदवारी दर्ता गराएको नेकालगायत गठबन्धन दलका नेताहरूले बताएका छन्।. वीरगंज महानगरको प्रमुखमा राप्रपाबाट पत्रकार गिरिश गिरीले उम्मेदवारी दर्ता गराएका छन् भने उपप्रमुखमा सोही पार्टीबाट वीणा जयसवालको उम्मेदवारी परेको छ।. अन्तिम दिन सोमवार बिहान १० देखि साँझ ५ बजेसम्मको उम्मेदवारी दर्ताको लागि समयतालिका रहे तापनि मुख्य दलहरू अपराह्न २ बजेपछि मात्रै उम्मेदवारी दर्ताका लागि जुलुस लिएर पुगेका थिए। विभिन्न पार्टीका उम्मेदवारहरू बाजागाजासहित नारा जुलुस लगाउँदै उम्मेदवारी दर्ता गर्न जिल्ला समन्वय समितिस्थित निर्वाचन कार्यालय पुग्दा सो क्षेत्रमा चुनावी मेला लागेको थियो।. दर्जनौं आकाङ्क्षीहरूले लाम लागेर उम्मेदवारी दर्ता गराएका कारण वीरगंज महानगरपालिकामा नगरप्रमुख, उपप्रमुख, वडाध्यक्ष, वडासदस्यलगायत पदमा कतिजनाको उम्मेदवारी प–यो भन्ने विषयमा अबेर रातिसम्म तथ्याङ्क आउने निर्वाचन कार्यालयले जनाएको छ।. .",https://eprateekdaily.com/2022/04/25/33658
पहिलो दिन साना दल र स्वतन्त्रले उम्मेदवारी दर्ता गराए,प्रमुख समाचार,प्रतीक दैनिक,"बैशाख १२, २०७९",वीरगंज,"स्थानीय तहको निर्वाचन अन्तर्गत पर्सा जिल्लाका १४ वटै पालिकामा वैशाख ११ गते आइतवार उम्मेदवारी दर्ता भएको छ ।. यसपटक उम्मेदवारी दर्ता मिति दुई दिन राखिएकाले पहिलो दिन वीरगंज महानगरपालिकामा ठूला दलहरूले उम्मेदवारी दर्ता गराएका छैनन् । उम्मेदवार चयन प्रक्रिया ढिलो भएको कारण आज साँझसम्म उम्मेदवारको टुङ्गो लगाउने र भोलि उम्मेदवारी दर्ता गर्ने उनीहरूको तयारी छ । ठूला पार्टीहरूले टिकटबाट वञ्चित भएका आकाङ्क्षीहरू अन्यत्र नजाओस् भनेर पहिलो दिन उम्मेदवारी दर्ता गराएका छैनन् ।. आज पहिलो दिन वीरगंज महानगरपालिकामा स्वतन्त्र उम्मेदवार र साना दलका उम्मेदवारहरूले उम्मेदवारी दर्ता गराएका छन् । आज वीरगंज महानगरको प्रमुखमा ११ र उपप्रमुख पदमा १६ जनाको उम्मेदवारी परेको निर्वाचन कार्यालयले जनाएको छ । वीरगंज महानगरमा सत्तारूढ दलको गठबन्धनमा रहेको नेकपा एकीकृत समाजवादी पार्टीले वडाध्यक्षहरूमा उम्मेदवारी दर्ता गराएको छ । उसले पाएको कोटामा परेका वडाध्यक्षहरूले आज उम्मेदवारी दर्ता गरेका हुन् ।. सोमवार बिहान १० देखि साँझ ५ बजेसम्म उम्मेदवारी दर्ता तोकिएको छ । आज पनि सोही समयसम्म उम्मेदवारी दर्ता भएको हो । भोलि वीरगंज महानगरपालिकामा गठबन्धनबाट नगरप्रमुखमा राजेशमान सिंह र एमालेबाट विजयकुमार सरावगीले नगरप्रमुखमा उम्मेदवारी दर्ता गर्नेछन् । नेपाली काङ्ग्रेसले उपप्रमुखको टुङ्गो लगाएको छैन । उपप्रमुखमा भने एमालेसँग गठबन्धन गरेको लोसपा, पर्साका अध्यक्ष पुरुषोत्तमलाल झाले उम्मेदवारी दिने पक्कापक्की भएको छ ।. गठबन्धनबाट प्रमुख र उपप्रमुखमा दाबेदारी भएपनि वडाध्यक्षहरूको भने सबै दलले उम्मेदवारी दिने तयारी गरिरहेका छन् । नेपाली काङ्ग्रेस, नेकपा माओवादी, नेकपा एकीकृत समाजवादी पार्टी, जनता समाजवादी पार्टीले वडाध्यक्षमा छुट्टाछुट्टै उम्मेदवारी दिने बुझिएको छ । पाँच दलीय गठबन्धनमा रहेको राष्ट्रिय जनमोर्चा नेपालको प्रभाव पर्सा जिल्लामा त्यति सारो छैन । एमालेसँग गठबन्धन गरेका लोसपा र राप्रपा नेपालबाट पनि वडाध्यक्षमा उम्मेदवारी पर्ने सम्भावना छ ।. एमालेबाट २४ जनाले वडाध्यक्षमा उम्मेदवारी दिनेछन् भने बाँकी लोसपा र राप्रपा नेपालबाट आठजनाले उम्मेदवारी दिने गरी उम्मेदवारको चयन भइरहेको छ ।",https://eprateekdaily.com/2022/04/25/33584
पर्सा र बारामा अघोषित लोडसेडिङ,प्रमुख समाचार,प्रतीक दैनिक,"बैशाख १४, २०७९",वीरगंज,"पर्सा र बारामा अहिले अघोषित लोडसेडिङ भइरहेको छ ।. नेपाल विद्युत् प्राधिकरण स्रोतका अनुसार एक महीनादेखि दैनिक पाँच घण्टा लोडसेडिङ भइरहेको छ । स्थानीय तहको निर्वाचन मुखमा भएकोले सरकारले उद्योग, कलकारखानाको लाइन काटेर भएपनि आम उपभोक्तालाई विद्युत् आपूर्ति सहज तरीकाबाट वितरण गर्न निर्देशन दिएको छ । प्राधिकरणका एकजना कर्मचारीले सो कुराको पुष्टि गरेका छन् । उनले चुनावसम्म कुनै पनि हालतमा आम उपभोक्ताको लाइन नकाट्न र त्यस्तो अवस्था सृजना भएको खण्डमा उद्योगको लाइन काट्न निर्देशन भएको बताए ।. पर्सामा १०२ मेगावाट बिजुली आवश्यक छ । तर भारतबाट महँगो दरमा खरीद गरिएको ३३ मेगावाटसहित अहिले दैनिक ७० मेगावाट मात्र वीरगंज वितरण केन्द्रमा उपलब्ध छ । ३२ मेगावाटको अभाव वीरगंज वितरण केन्द्रले भोग्दै आएको छ ।. पर्सा र बारामा वीरगंज वितरण केन्द्र र सिमरा वितरण केन्द्रबाट उपभोक्ताहरूलाई विद्युत् आपूर्ति हुँदै आएको छ । पर्साका पाँच र बाराका पनि सोही हाराहारीमा रहेका उद्योगले ६६ केभिएबाट आफ्नो ट्रान्सफर्मर जडान गरी विद्युत् उपभोग गर्दै आएका छन् । ती उद्योगहरूको बिजुली नियमित छ तर अरू उद्योगहरूले लोडसेडिङ भोग्नुपरेको छ ।",https://eprateekdaily.com/2022/04/27/33768
"नगरप्रमुखमा ३० जनाको उम्मेदवारी, एकजना मात्र महिला",प्रमुख समाचार,प्रतीक दैनिक,"बैशाख १७, २०७९",वीरगंज,"वीरगंज महानगरपालिकाको नगरप्रमुखमा एकजना महिलाले स्वतन्त्र उम्मेदवारी दिएकी छन् । महानगरको प्रमुखमा स्वतन्त्रबाट कोशिलादेवी कनुइनले उम्मेदवारी दिएकी हुन् भने उनीबाहेक सातवटा राजनीतिक दल र २२ जना स्वतन्त्र गरी ३० जनाले उम्मेदवारी दिएका छन् ।. नगरप्रमुखमा नेकपा एमालेका तर्पmबाट विजयकुमार सरावगी, जनता समाजवादी पार्टी नेपालबाट राजेशमान सिंह, नेपाल मजदूर किसान पार्टीबाट गोकर्ण कोइरी, बहुजन शक्ति पार्टीबाट लक्ष्मी हजरा, जनमत पार्टीबाट दिनेश राम, नेपाल सद्भावना पार्टीबाट विजयकुमार रौनियार र राष्ट्रिय प्रजातन्त्र पार्टी नेपालबाट गिरीश गिरीले उम्मेदवारी दिएका छन् ।. दलहरूबाट यी सातजनाले उम्मेदवारी दिएका हुन् भने स्वतन्त्रबाट फिरोज आलम, बिक्कीराज पटेल, महम्मद रियाजुल हक, राजेन्द्रप्रसाद सिंह भूमिहार, सञ्जीवकुमार यादव, राधेश्याम साह, अजयकुमार कुर्मी, समसुद्दीन मियाँ, शत्रुघ्नप्रसाद कुर्मी, सुनीलकुमार कलवार, बृजमोहन चौरसिया, सुमितकुमार सिंह, जमील रायभाट, प्रभात सिंह, रोज मियाँ अन्सारी, महम्मद हफिज मियाँ, भोला पटेल, महम्मद जियाउल हक हवारी, कैलाश सर्राफ, राजेश सिंह, महम्मद सगीर अली र रिजवान अलीले उम्मेदवारी दिएका छन् ।. यसैगरी, उपप्रमुखमा दशजनाले उम्मेदवारी दिएका छन् र त्यसमा तीनजना महिला छन् । राष्ट्रिय प्रजातन्त्र पार्टीबाट बिना जयसवाल, जनमतबाट अनीता देवी र स्वतन्त्रबाट रम्भा मिश्र गरी तीनजना महिलाले उम्मेदवारी दिएका हुन् । उपप्रमुखमा चारवटा दल र छजना स्वतन्त्र उम्मेदवार छन् । दलबाट नेपाली काङ्ग्रेसका इम्तियाज आलम, लोकतान्त्रिक समाजवादी पार्टीबाट पुरुषोत्तम झा र स्वतन्त्रबाट दीपकप्रसाद पटेल, रामबाबू महतो नुनिया, दिनेशकुमार कुशवाहा, शालिग्रामप्रसाद कानू र वीरेन्द्र साह छन् ।",https://eprateekdaily.com/2022/04/30/33870
हावाहुरीले वीरगंज क्षेत्रको एक हजार घरमा बत्ती बलेन,प्रमुख समाचार,प्रतीक दैनिक,"बैशाख १८, २०७९",परवानीपुर,"गएराति आएको हावाहुरीका कारण ३६ घण्टामा वीरगंजका एक हजार घरमा बत्ती बलेको छैन ।. हावाहुरीले पर्सा, बाराका अधिकांश गाउँमा बिजुलीको तार चुँडिएको, पोल खसेको कारण विद्युत् आपूर्ति असहज बनेको छ । गाउँलेहरूका अनुसार हिजो बिहान ११ बजेदेखि नै अधिकांश गाउँमा बत्ती गएको छ ।. साँझ ५ बजे आएको बत्ती राति ७ बजेपछि आएको हावाहुरी र पानीको कारण अवरुद्ध भएको छ । गर्मीको मौसममा बत्ती नहुँदा लामखुटेको प्रकोपले रात गुजार्न पनि समस्या भइरहेको वीरगंज–२१ पटेलनगरका सन्तोष कुर्मी बताउँछन् ।. त्यसैगरी, बारा, प्रसौनी गापा–१ नकुटुवाका जीतेन्द्र जैसवारले गएरातिदेखि बत्ती नआएको बताए । उनले लामो समयसम्म बत्ती जाँदा मोबाइल, टिभी र धान कुट्ने मिल पनि बन्द भएको बताए । उनले विद्युत् आपूर्ति सुचारु गर्न पनि नेपाल विद्युत् प्राधिकरण, वीरगंज वितरण केन्द्रले खासै वास्ता नगरेको गुनासो गरे ।. वीरगंजका उपभोक्ताहरूले दुई दिनदेखि अघोषितरूपमा बत्ती कटिरहेको तर प्राधिकरणका प्राविधिकहरूले तदारूकताका साथ काम नगरेका कारण आफूहरू दुई दिनदेखि विद्युत्विना दिनरात काट्न बाध्य भएको आरोप लगाए ।. नेपाल विद्युत् प्राधिकरण, वीरगंज वितरण केन्द्रका प्रमुख जितेन्द्रकुमार झासँग बुझ्दा हावाहुरीले विद्युत् सेवा प्रभावित भएको स्वीकार गरे । उनले विशेषगरी ७१ जना उपभोक्ताबाट प्रत्यक्ष बिजुली नपाएको गुनासो आएको बताउँदै २४ ठाउँमा तार चुँडिएको र सात ठाउँमा पोल ढलेका कारण समस्या भएको बताए । उनले हिजोदेखि आज दिनभर गरी करीब सात सय फोन रिसिभ गरी समस्यालाई यथाशीघ्र सुचारु गर्न प्रयासरत रहेको दाबी गरे । “हिजोको हावाहुरीले निकै क्षति भएको छ, ठाउँठाउँमा पोल ढलेको छ, तार चुँडिएको छ,” उनले भने, “आज दिनभर निकै गम्भीरतापूर्वक प्राविधिकले काम गरेका छन्, अहिले पनि सबै ठाउँको लाइन सुचारु गर्न हामी तत्पर छौं ।”. उनका अनुसार ग्रामीण र औद्योगिक गरी कुल ५० हजार उपभोक्ता रहेकामा करीब ४९ हजारजनाको घर र उद्योगमा बत्ती बलिरहेको र बाँकी एक हजारजनाको घरमा बत्ती नबलेको स्पष्ट पारे । तर आइतवार दिउँसो २ बजेसम्म सबै ठाउँको लाइन चालू गर्ने गरी तीव्ररूपमा काम भइरहेको पनि स्पष्ट पारे । उनले बाराको नकटुवा, नितनपुर, वीरगंजको भेडियाही, नेशनल मेडिकल कलेज क्षेत्र, पटेलनगर, परवानीपुर र पर्साको कृषि फिडर र ग्रामीण फिडरमा समस्या भएको बताए ।",https://eprateekdaily.com/2022/05/01/33899
पर्सा जिल्लामा ४१ जनाले उम्मेदवारी फिर्ता लिए,प्रमुख समाचार,प्रतीक दैनिक,"बैशाख १८, २०७९",वीरगंज,"वैशाख ३० गते हुने लागेको स्थानीय तहको निर्वाचनमा पर्सा जिल्लाका १४ वटै पालिकामा नगरप्रमुख, उपप्रमुख, अध्यक्ष, उपाध्यक्ष, वडाध्यक्ष र सदस्य पदमा उम्मेदवारी दिएका विभिन्न राजनीतिक दल तथा स्वतन्त्र उम्मेदवारमध्ये ४१ जनाले उम्मेदवारी फिर्ता लिएका छन् ।. जिल्ला निर्वाचन कार्यालय, पर्साले दिएको तथ्याङ्क अनुसार शुक्रवार साझ पाँच बजेसम्ममा पर्सा जिल्लाका १४ वटै पालिकामा उम्मेदवारी दर्ता गराएका दुई हजार ६७० जनामध्ये ४१ जनाले उम्मेदवारी फिर्ता लिएको जनाइएको छ ।. जिल्ला निर्वाचन कार्यालयले दिएको जानकारी अनुसार जगरनाथपुर, छिपहरमाई, धोबिनी, सखुवाप्रसौनी, ठोरी, जीराभवानी, कालिकामाई, पटेर्वासुगौली गाउँपालिका, पर्सागढी, बहुदरमाई र पोखरिया नगरपालिका, तथा वीरगंज महानगरपालिकामा अध्यक्ष, वडाध्यक्ष, महिला सदस्य, दलित महिला सदस्य, खुल्ला वडा सदस्यलगायतका उम्मेदवारहरूले उम्मेदवारी फिर्ता लिएका हुन् । छिपहरमाई गापा–१ र २ का वडा सदस्यले नाम फिर्ता लिएका छन् । धोबिनी गापाका अध्यक्ष र वडा नं ४ को अध्यक्ष पदका उम्मेदवारले नाम फिर्ता लिएका छन् । सखुवाप्रसौनी गापा–३ का अध्यक्ष र वडा नं १ का महिला सदस्यका उम्मेदवारले नाम फिर्ता लिएको निर्वाचन कार्यालयले जनाएको छ । कालिकामाई गापा–१ का अध्यक्ष र वडा नं ५ का वडा सदस्य पदका उम्मेदवारले नाम फिर्ता लिएका छन् ।. जीराभवानी गापाबाट खुल्ला सदस्य पदमा उम्मेदवारी दिएका एकजना, वडा नं ५ का वडा सदस्य र महिला सदस्य पदका तीनजना उम्मेदवारले नाम फिर्ता लिएका छन् । ठोरी गापामा अध्यक्ष पदका एकजना उम्मेदवारले नाम फिर्ता लिएका छन् । पटेर्वासुगौली–५ का अध्यक्ष र सदस्य पदका उम्मेदवारले नाम फिर्ता लिएका छन् ।. पर्सागढी नपा–७ का अध्यक्ष पदका उम्मेदवारले पनि नाम फिर्ता लिएका छन् । पोखरिया नगरपालिका–५ की महिला सदस्य पदका उम्मेदवारले नाम फिर्ता लिएकी छन् ।. बहुदरमाई नगरपालिकामा प्रमुख पदका उम्मेदवार एकजना, वडा नं ४ मा अध्यक्ष पदका उम्मेदवार, वडा नं १ मा वडा सदस्य र दलित महिला सदस्य पदका दुईजना, वडा नं १ मा खुल्ला सदस्य र वडा सदस्य गरी दुईजना, वडा नं ५ मा वडा सदस्य पदका एकजना र वडा नं ६ मा पाँचजनाले उम्मेदवारी फिर्ता लिएका छन् ।. जीतपुरसिमरामा १५ जनाको उम्मेदवारी फिर्ता. प्रस, जीतपुर/. जीतपुरसिमरा उपमहानगरपालिकामा विभिन्न पदका लागि उम्मेदवारी दिएका १५ जनाले नाम फिर्ता लिएका छन् ।. निर्वाचन अधिकृतको कार्यालय अनुसार प्रमुख पदका तीन, उपप्रमुख पदका दुई, वडाध्यक्ष पदका पाँच र सदस्य पदका पाँचजनाले उम्मेदवारी फिर्ता लिएका छन् ।. प्रमुख पदमा उम्मेदवारी दिएका जनता समाजवादी पार्टीका सोहन शर्मा, राष्ट्रिय जनमोर्चाका शेरबहादुर केसी, उपप्रमुखमा जसपाकी चित्ररेखा चौधरी, जनमोर्चाकी देवी आचार्यले उम्मेदवारी फिर्ता लिएका हुन् ।. यसैगरी, जीतपुरसिमरा उपमहानगरपालिका वडा नं ३ मा स्वतन्त्र उम्मेदवारी दिएका नेकपा एमालेका मदन तिमिल्सिनाले पनि उम्मेदवारी फिर्ता लिएका छन् ।",https://eprateekdaily.com/2022/05/01/33947
"महिलाको संवैधानिक अधिकारमाथि कुठाराघात, महिलाहरूद्वारा विरोध",प्रमुख समाचार,प्रतीक दैनिक,"बैशाख १०, २०७९",वीरगंज,"वीरगंजमा महिलाहरूले स्थानीय निर्वाचनमा दलहरूले गठबन्धन गरेर आफ्नो संवैधानिक अधिकारमाथि कुठाराघात गरेको भन्दै विरोध प्रदर्शन गरेका छन् ।. सत्तापक्ष नेपाली काङ्ग्रेस, नेकपा माओवादी केन्द्र, जनता समाजवादी पार्टी, नेकपा एकीकृत समाजवादी पार्टी र राष्ट्रिय जनमोर्चाले गठबन्धन गरेको तथा हाल आएर एमाले, लोसपा र राप्रपा नेपालसमेतले गठबन्धन गरेका कारण महिलाहरूको उम्मेदवार हुने अवसर गुमेको उनीहरूको आरोप थियो ।. सबै दलसँग आबद्ध महिलाहरूले घण्टाघरबाट ¥याली निकालेर माईस्थान परिक्रमा गरी पुनः घण्टाघरमा पुगेर कोणसभा गरेका थिए ।. कोणसभामा नेपाली काङ्ग्रेसकी नेत्री वर्तमान उपप्रमुख शान्ति कार्की, उपप्रमुखका दाबेदारहरू डा सुषमा तिवारी द्विवेदी, किरण सरकार, रम्भा मिश्र, मुन्नी श्रीवास्तव, गुड्डी जोशी, प्रभा श्रेष्ठलगायतले दलहरूबीच भएको गठबन्धनका कारण महिलाहरूको अधिकार कुण्ठित भएको बताए ।. उनीहरूले एक दलले प्रमुख र उपप्रमुख पदमा उम्मेदवारी दिंदा कुनै एक पदमा महिलाको उम्मेदवारी संविधानले अनिवार्य व्यवस्था गरेपनि दलहरूको गठबन्धनले एक दलबाट प्रमुख र अर्को दलबाट उपप्रमुखको उम्मेदवारी दिंदा महिलाहरू संवैधानिक अधिकारबाट वञ्चित भएको जिकिर गरे ।. महिला अधिकारविरुद्धका यस्ता गतिविधिको विरोधमा निरन्तर सङ्घर्षरत रहने उनीहरूलेबताए ।.",https://eprateekdaily.com/2022/04/23/33547
वीरगंजमा गठबन्धनले राजेशमानलाई मत देला ?  मत नदिनुको विकल्प पनि त छैन –नेताहरू,प्रमुख समाचार,प्रतीक दैनिक,"बैशाख ९, २०७९",परवानीपुर,"यही वैशाख ३० गते हुने स्थानीय तहको चुनावमा मधेसको एकमात्र महानगर वीरगंजमा चुनावको चर्चा तीव्र भएको छ । गठबन्धनको केन्द्रीय कार्यदलले छवटा महानगरको भागबन्डा मिलाएर यसअघि जितेको जसपाको पोल्टामा वीरगंज पारेपछि झनै चुनावी रौनक बढेको छ । गठबन्धनबाट वीरगंज महानगर प्रमुखमा जसपा र उपप्रमुख काङ्ग्रेसको भागमा परेसँगै गठबन्धनकै सबै दलका नेता, कार्यकर्ताहरूले गठबन्धनका साझा उम्मेदवारलाई मत दिन्छन् कि दिंदैनन् भन्ने चर्चा अहिले तीव्र भएको छ ।. वीरगंजको नगरप्रमुखका लागि पर्सा काङ्ग्रेसले उम्मेदवार उठाउने आधिकारिक निर्णय गरिसकेको अवस्थामा नगरप्रमुखको पद जसपाको पोल्टामा गएपछि यसबारेमा शङ्का– उपशङ्काहरू उठ्न थालेका छन् । गठबन्धनको केन्द्रीय निर्णयबाट काङ्ग्रेसका नेता, कार्यकर्ताहरू असन्तुष्ट रहेको अवस्थामा सबैले गठबन्धनको निर्णयलाई सघाएर स्थानीय चुनवामा निर्णय कार्यान्वयन गर्छन् कि गर्दैनन् भन्ने विषयले पनि चर्चा पाएको छ ।. जसपाका नेता एवं सङ्घीय सांसद प्रदीप यादव प्रतिगामी शक्ति एमालेविरुद्ध गठबन्धनले गरेको निर्णय स्वागतयोग्य भएको बताउँछन् ।. आगामी चुनावमा गठबन्धनका सबै दलले सहयोग गर्ने उनले विश्वास व्यक्त गरे । वीरगंजको मात्र होइन, गठबन्धनले देशभरिका महानगरमा प्रमुख र उपप्रमुखमा तालमेल गरी उम्मेदवार अघि सारिसकेको उनले बताए । मलाई लाग्दैन हामीसँग गठबन्धन दलका नेता, कार्यकर्ताहरूले घात गर्छन्, यादवले भने । उनले गठबन्धनको एउटै लक्ष्य एमालेलाई पराजित गर्नुरहेको बताए ।. नेपाली काङ्ग्रेस, पर्साका सभापति जनार्दनसिंह क्षत्रीले गठबन्धनको निर्णयले वीरगंजमा काङ्ग्रेसी नेता निराश भए तापनि निर्णयलाई मान्नुबाहेक अन्य विकल्प नभएको बताए । काङ्ग्रेसले जित्ने आधार तय गरिसकेको थियो, तर बीचमैं गठबन्धनको निर्णय आयो, वीरगंज जसपाको भागमा परेको छ, उनले भने, निर्णयबाट पछि हट्न मिल्दैन, तर अवस्था अहसज छ, विषम परिस्थितिलाई सहज बनाउनु नै राजनीति हो, हामीले त्यही गर्छौं ।. गठबन्धनको अर्को दल नेकपा माओवादी केन्द्रका नेता रहबर अन्सारीले गठबन्धनको संयन्त्रबाट केन्द्रीय निर्णय भएकोले आफूहरू मान्न तयार रहेको बताए । उनले गठबन्धनको निर्णय अनुसार नगरप्रमुख र उपप्रमुखमा तालमेल भइसकेको र बाँकी वडास्तरमा पनि तालमेल गरी उम्मेदवार अघि सार्ने गृहकार्य भइरहेको बताए ।. नेकपा एकीकृत समाजवादी पार्टी, पर्साका अध्यक्ष बालगोपाल थापाले गठबन्धनको निर्णय स्वागतयोग्य भएको बताए । उनले एमालेसँग मुख्य प्रतिस्पर्धा भइरहेकोले गठबन्धनको निर्णय नीतिगतरूपमा ठीक लागेको चर्चा गर्दै वडामा पनि एमालेलाई कडा टक्कर दिन तालमेल गरी अघि बढ्ने दाबी गरे ।",https://eprateekdaily.com/2022/04/22/33515
ठोरी गापाको २७ पदका लागि ११७ जनाद्वारा उम्मेदवारी,प्रमुख समाचार,प्रतीक दैनिक,"बैशाख १३, २०७९",ठोरी,"आसन्न स्थानीय तहको निर्वाचनमा ठोरी गाउँपालिकामा २७ पदका लागि ११७ जना उम्मेदवारले प्रतिस्पर्धा गर्दैछन् ।. वैशाख ११ र १२ गते दुर्ई दिनमा गापाध्यक्ष, उपाध्यक्ष, वडाध्यक्ष र वडासदस्य पदमा प्रतिस्पर्धा गर्न ११७ जनाले उम्मेदवारी दिएको निर्वाचन अधिकृतको कार्यालयले जनाएको छ ।. वैशाख ३० गते हुने निर्वाचनमा प्रतिस्पर्धा गर्न नेकपा एमाले, नेपाली काङ्ग्रेस, नेकपा माओवादी केन्द्र, जनता समाजवादी पार्टी, लोकतान्त्रिक समाजवादी पार्टी, राष्ट्रिय प्रजातान्त्रिक पार्टी, नेकपा (एकीकृत समाजवादी) तथा स्वतन्त्रसहित ११ जनाले गापा अध्यक्षमा उम्मेदवारी दिएका छन् ।. गापा अध्यक्षमा नेकपा एमालेबाट लालबहादुर श्रेष्ठ, नेकाबाट बृहस्पतिकृष्ण श्रेष्ठ, नेकपा माओवादीबाट पद्मलाल श्रेष्ठ, जसपाबाट विष्णु लोप्चन, लोसपाबाट खड्गबहादुर श्रेष्ठ, राप्रपाबाट दलबहादुर कार्की र नेकपा (एस)बाट गङ्गाबहादुर खड्काले उम्मेदवारी दर्ता गराएका छन् भने नातिकाजी सुनार, रूपबहादुर श्रेष्ठ, रत्न तामाङ र मोहन मगरले स्वतन्त्र उम्मेदवारी दर्ता गराएको ठोरीका निर्वाचन अधिकृत शिवराज न्यौपानेले जानकारी दिए ।. गापा अध्यक्षमा पुरुष उम्मेदवार उठाएका सबै दलले उपाध्यक्षमा भने महिला उठाएका छन् । ठोरी गापाको उपाध्यक्ष पदमा मुख्य चार दलले छुट्टाछुट्टै प्रतिस्पर्धा गर्नेगरी महिला उम्मेदवार उठाएका छन् ।. गापा उपाध्यक्षमा काङ्ग्रेसबाट चीनमाया लामा, एमालेबाट गोकुली रेग्मी, माओवादी केन्द्रबाट निरु तामाङ, जसपाबाट धना पण्डितले उम्मेदवारी दर्ता गरेको निर्वाचन कार्यालय, ठोरीले जनाएको छ । माओवादीबाट उपाध्यक्षमा उठेकी तामाङ केही समयअघि एमाले त्यागेर माओवादीमा प्रवेश गरेकी हुन् भने जसपाबाट उपाध्यक्षमा उठेकी धना पण्डित हालै माओवादी केन्द्र त्यागेर जसपामा प्रवेश गरेकी थिइन् ।. पाँचवटा वडा रहेको ठोरी गापामा एमाले, नेका र जसपाले सबै वडामा अध्यक्ष पदमा उम्मेदवार उठाएका छन् भने नेकपा माओवादी केन्द्रले वडा नं १ बाहेक अन्य वडामा वडाध्यक्ष पदमा उम्मेदवारी दिएको छ । उसले तीन सदस्य लिंदै वडा नं १ मा काङ्ग्र्रेसबाट वडाध्यक्ष उम्मेदवार नवराज फुँयाललाई सघाउने गरी गठबन्धन गरेको नेका, ठोरीका सभापति सन्तोष श्रेष्ठले जानकारी दिए । उनका अनुसार वडा नं १ मा दलित महिला सदस्यसहित तीनजना उम्मेदवार माओवादी केन्द्रका र महिला सदस्य र वडाध्यक्षमा काङ्ग्रेसका उम्मेदवारलाई एकअर्काले सघाउने गरी गठबन्धन गरेको हो । सोही वडामा एमालेबाट धनमान थापा (राजेश) र जसपाबाट रामप्रकाश कुँवरले उम्मेदवारी दिएका छन् । जसपाका उम्मेदवार कुँवर केही दिनअघि माओवादी केन्द्र त्यागेर जसपामा प्रवेश गरेका उनी निवर्तमान वडाध्यक्षसमेत हुन् ।. वडा नं २ मा माओवादीबाट यादवराज कुँवर, एमालेबाट नरबहादुर क्षत्री, काङ्ग्रेसबाट अमृतकृष्ण सापकोटा तथा जसपाबाट केशव पन्तको वडाध्यक्ष पदमा उम्मेदवारी परेको छ । यस्तै, जसपाका उम्मेदवार पन्त काङ्ग्रेस त्यागेर जसपाबाट टिकट हात पार्न सफल भएका छन् ।. टिकट वितरणमा असन्तुष्ट सो वडाका नेपाली काङ्ग्रेस र नेकपा एमालेका कार्यकर्ताहरूले बागी उम्मेदवारका रूपमा स्वतन्त्र उम्मेदवारी दिएका छन् । वडाध्यक्ष पदमा एमालेका देवजङ्ग पण्डित र काङ्ग्रेसका अर्जुनबहादुर बस्नेतले बागी उम्मेदवारी दिएका हुन् ।. वडा नं ३ को अध्यक्षमा माओवादीले निवर्तमान वडाध्यक्ष सूर्य लामालाई दोहो¥याएको छ भने काङ्ग्रेसबाट पन्नालाल विष्ट र एमालेबाट यसअघिका उम्मेदवार शम्भु खड्का उठेका छन् । यस्तै, सो वडामा राप्रपाबाट रामबहादुर खड्का, जसपाबाट भीमबहादुर पाख्रिन र स्वतन्त्रमा रामकाजी श्रेष्ठले उम्मेदवारी दर्ता गराएका छन् । स्वतन्त्र उम्मेदवार श्रेष्ठ माओवादी केन्द्रबाट टिकट नपाएपछि बागी उठेका हुन् ।. उता वडा नं ४ मा जसपाका रामबहादुर पाख्रिनबाहेक तीनवटै मुख्य दलले युवा उम्मेदवारहरूलाई वडाध्यक्षमा उठाएका छन् । एमालेबाट मानबहादुर थिङ (रोकेन), काङ्ग्रेसबाट टीकाराम (हीरा) श्रेष्ठ, माओवादीबाट उम्मेदवार बनेका सागर लामा तीनैजना ३५ वर्षभन्दा कम उमेरका युवाहरू हुन् ।. यस्तै, वडा नं ५ को अध्यक्षमा काङ्ग्रेसबाट विमल खड्का, एमालेबाट सुन लामा, माओवादीबाट अष्टबहादुर लोप्चन, जसपाबाट विमल प्रधान र लोसपाबाट सन्तोष मोक्तानले उम्मेदवारी दिएका छन् । लोसपाबाट वडाध्यक्ष पदका प्रत्याशी बनेका लोसपाका उम्मेदवार मोक्तान ठोरीमा सबैभन्दा कान्छो उमेरको उम्मेदवार रहेको निर्वाचन अधिकृतको कार्यालय, ठोरीले जनाएको छ । निर्वाचन अधिकृतको कार्यालयले प्रकाशन गरेको उम्मेदवारी सूचीमा उनको उमेर ३० वर्ष उल्लेख छ ।",https://eprateekdaily.com/2022/04/26/33724
वैशाख ५ गतेदेखि टाइफाइडविरुद्ध खोप लगाइने,प्रमुख समाचार,प्रतीक दैनिक,"चैत्र २७, २०७८",वीरगंज,"पर्सा जिल्लामा आगामी वैशाख ५ गतेदेखि टाइफाइडविरुद्ध खोप लगाउने अभियान सञ्चालन हुनेछ ।. स्वास्थ्य कार्यालय, पर्साको सभाहलमा आयोजित सञ्चारकर्मीहरूसँगको अभिमुखीकरण कार्यक्रममा अभियानबारे जानकारी गराइएको थियो ।. चैत २५ देखि २८ गतेसम्म कोरोनाविरुद्धको खोप विद्यार्थीहरूलाई लगाउने कार्यक्रम चलिरहेको र एसइई परीक्षाको अगावै १५ महीनादेखि १५ वर्षमुनिका सम्पूर्ण बालबालिकालाई टाइफाइडविरुद्धको खोप लगाउने कार्यक्रम आयोजना हुने बताइएको थियो ।. पर्साका १४ वटा पालिकामा वडास्तरमा रहेका स्वास्थ्य केन्द्रबाट करीब दुई लाख ४३ बालबालिकालाई टाइफाइडविरुद्धको खोप लगाउने लक्ष्य छ ।. स्वास्थ्य कार्यालय, पर्साका प्रमुख नवलकिशोर साहको अध्यक्षता तथा टाइफाइडविरुद्ध खोप अभियानका फोकल पर्सन तथा जनस्वास्थ्य निरीक्षक भागीरथी चौधरीको सहजीकरणमा सम्पन्न कार्यक्रममा डब्लुएचओका एसएमडी डा सुरेश शुक्लाले टाइफाइड लाग्नुका कारण, यसको असर, बच्ने उपाय तथा खोपको विस्तृत पक्षका बारेमा जानकारी गराएका थिए ।",https://eprateekdaily.com/2022/04/10/33049
एसइईमा पर्साबाट ९ हजार १५५ जना विद्यार्थी सहभागी हुने,प्रमुख समाचार,प्रतीक दैनिक,"चैत्र २५, २०७८",वीरगंज,"वैशाख ९ गतेदेखि हुने माध्यमिक शिक्षा परीक्षा (एसइई)को लागि पर्साका २५ वटा परीक्षा केन्द्रमा ९ हजार १५५ जना विद्यार्थी सहभागी हुने पर्सा शिक्षा समितिले जनाएको छ ।जिएचपी माविमा प्राविधिक धार र एक्जाम्टेड ग्रेड वृद्धिका ३४७ जना विद्यार्थीले परीक्षा दिने समितिले जनाएको छ ।. जिल्ला शिक्षा समन्वय अधिकारीले दिएको जानकारी अनुसार त्रिजुद्ध मावि परीक्षा केन्द्रमा माईस्थान, प्रज्ञा एकेडेमी, न्यू वेभ एकेडेमी, चिल्डे«न वल्र्ड, मनकामना माविका ५६५ जना विद्यार्थीको केन्द्र तोकिएको छ ।. कन्या मावि परीक्षा केन्द्रमा माउन्ट एडमन्ड, चिल्डे«न, होलील्यान्ड, नगवा, मूनलाइट, गौतम, शुभतारा, विकेन माविका ३६२ जना विद्यार्थीको केन्द्र हुनेछ । यसैगरी, त्रिभुवन हनुमान माविको परीक्षा केन्द्रमा त्रिजुद्ध, लिटिल एन्जल्स, एमइएस, सेन्ट जेभियर्सका ४१० जना विद्यार्थी सहभागी हुनेछन् । नगवा माविको परीक्षा केन्द्रमा युनाइटेड, पिसजोन, त्रिभुवन हनुमान, सिटी स्कूलका ३३९ जना विद्यार्थीको केन्द्र तोकिएको छ ।. यसैगरी, माईस्थान विद्यापीठ मावि परीक्षा केन्द्रमा गोल्डेन फ्युचर, जीवनज्योति, मेरीगोल्ड, कन्या मावि खुलातर्फ, ज्ञान सरोबर, विद्यासदन, सनलाइटका ४०१ जना विद्यार्थी सहभागीहुनेछन् ।. पन्नालाल मावि परीक्षा केन्द्रमा विद्यासागर, कञ्चनजङ्घा, आदर्श, ज्ञानज्योति, रेलवे, सेन्ट जोन्स, ज्ञानदा, माउन्ट स्टार, आइडियल, वीरगंज पब्लिक, ज्ञानोदयका ३३२ जना विद्यार्थीको केन्द्र तोकिएको छ ।. रेलवे मावि परीक्षा केन्द्रमा मिनिल्यान्ड, सालोम, ग्रीनल्यान्ड, बाबा, नेरामावि श्रीपुर, सुरजी देवी, मदरल्यान्ड, सगरमाथाका ४४४ जना विद्यार्थी सहभागी हुनेछन् । सुरजी मावि परीक्षा केन्द्रमा नृसिंह, युनिभर्सल, ओसिस, ओम नेशनल, पशुपति, ममता शिक्षा मन्दिरका ३७८ जना विद्यार्थी सहभागी हुनेछन् ।. नेरामावि श्रीपुरमा पन्नालाल, पशुपति, बाल एकता, हरि खेतान, सिद्धार्थ, नेशनल, जिएचपी, द्वारदेवी, हिमालयन, सेसमी, मालिनी, माउन्ट हर्मन, डल्फिन एकेडेमी, वीरगंज सेन्ट्रल, गोल्डेन गेटका ४२५ जना विद्यार्थीको केन्द्र परेको छ ।. सिद्धार्थ मावि परीक्षा केन्द्रमा डिएभी, वीरगंज एकेडेमी, ज्ञानवाटिका, गीता गजेन्द्र, कादम्बरी, होली एन्जल्स, ग्रेस, एन्जल, मास्कोट, मोडर्न, तौहिदल इस्लाम, माउन्ट मकालु, भवानीपुर, ज्ञानसागर एकेडेमीका ५०४ जना विद्यार्थी सहभागी हुनेछन् ।. नृसिंह मावि परीक्षा केन्द्रमा सिद्धार्थ, ट्रिनिटी, अल्पाइन, साउथजोन, लक्ष्मी, गुरुकुल, लिटिल फ्लावरका ५१४ जना विद्यार्थी सहभागी हुनेछन् । द्वारदेवी अलौंको परीक्षा केन्द्रमा राधाकृष्ण बहुअर्वाभाठा, शारदा, गोल्डेन, वाटिका, सन्नी एकेडेमीका ३०६ जना विद्यार्थी सहभागी हुनेछन् ।. सोलखपुर माविको परीक्षा केन्द्रमा बर्वाछटैली, जनता मावि, रेन्बो, ज्योति सदनका २५१ जना विद्यार्थी सहभागी हुनेछन् । नेरामावि बर्वाछटैली पर्सागढी परीक्षा केन्द्रमा मप्र उपाध्याय मावि बगही, नेरामावि सोलखपुर, नेरामावि बडेर्वा, भूपू सैनिक, आमोदेवी, बिरुवागुठी माविका ३०४ जना विद्यार्थी सहभागी हुनेछन् ।. नेरामावि बडेर्वा परीक्षा केन्द्रमा दीपनारायण मावि, नेरामावि रङ्गपुरटाँडी, सिरही सथवल माविका २४१ जना विद्यार्थी सहभागी हुनेछन् । दीपनारायण मावि औराहा सखुवाप्रसौनी परीक्षा केन्द्रमा बितो मावि जीतपुर, नेरामावि सुगौली दापु, नेरामावि डोकैला बहुअरी, नेरामावि देउरवानाका ४०२ जना विद्यार्थी सहभागी हुनेछन् ।. राधाकृष्ण चौरसिया मावि बहुअर्वाभाठामा राराचौ मावि झौवागुठी, देवरञ्जन देवराज मावि रामनगरी, मुखदेव सुशीला मावि रामनगरी, नेरामावि गर्दौलाका ३४९ जना विद्यार्थी सहभागी हुनेछन् ।. नेरामावि मसिहानी जगरनाथपुर परीक्षा केन्द्रमा नेरामावि निचुटा, उच्चाङ्गल मावि पोखरिया, नेरामावि सन्ठीका २७२ जना विद्यार्थी सहभागी हुनेछन् । जिल्ला उच्चाङ्गल मावि पोखरियाको परीक्षा केन्द्रमा नेरामावि मसिहानी, रामचरित्र भगत मावि पकाहामैनपुर, महुवनी पद्म मावि रानीगंजका ३६४ जना विद्यार्थीहरू सहभागी हुनेछन् ।. रामचरित्र भगत मावि पकाहामैनपुरको परीक्षा केन्द्रमा दिव्य कन्या मावि विरञ्चिीबर्वा, मङ्गल मावि भिस्वा, सुकइ मावि भेडिहारी, नेरामावि कटीबलुवा, जनता मावि मुडलीका ३४१ जना विद्यार्थी सहभागी हुनेछन् ।. मङ्गल मावि भिस्वा परीक्षा केन्द्रमा नवगावाँ मावि चेरगाहा, नेरामावि भिखमपुर, कालीप्रसाद लाखे मावि, अजिज मियाँ माविका ३९५ जना विद्यार्थी सहभागी हुनेछन् । बितो महतो जनता मावि जीतपुर परीक्षा केन्द्रमा मावि विजयबस्ती ठोरी, नेरामावि सेढवा, ज्ञानवाटिका मावि सुवर्णपुरका २१२ जना विद्यार्थी सहभागी हुनेछन् ।. विजयबस्ती ठोरीको परीक्षा केन्द्रमा सरस्वती मावि ठोरी, नेरामावि ओडार, नेरामावि दीपकनगर, ज्ञानज्योति मावि घ्याङडाँडाका २१६ जना विद्यार्थी सहभागी हुनेछन् । देवनन्दन देवराज मावि रामनगरी परीक्षा केन्द्रमा महावीर साह मावि नगरदाहा, नेरामावि महुवन, भङ्गी साह मावि विश्रामपुर, सीताराम महतो मावि भौराटारका ३६१ जना विद्यार्थीको केन्द्र तोकिएको छ ।",https://eprateekdaily.com/2022/04/08/32986
"उम्मेदवार चयनमा ढिलाइ, चुनावी प्रचारप्रसारमा असर",प्रमुख समाचार,प्रतीक दैनिक,"चैत्र २९, २०७८",वीरगंज,"मधेस आन्दोलन र नाकाबन्दीको केन्द्रबिन्दु वीरगंजमा आगामी चुनावमा पछिल्ला चुनावभन्दा फरक आउने आकलन गरिंदैछ । जनता समाजवादी पार्टीबाट नगरप्रमुखमा निर्वाचित विजयकुमार सरावगीले पार्टी परिवर्तन गरी नेकपा एमालेमा प्रवेश गरेपछि वीरगंजमा राजनीतिक दलको अङ्कगणित मिलिरहेको छैन ।. गठबन्धनका साझा उम्मेदवार चयनमा ढिलाइ हुनुले गठबन्धनको चुनावी प्रचारप्रसारमा असर परिरहेको छ । गठबन्धनका नेता तथा उम्मेदवार अहिले पनि अन्योलपूर्ण वातावरणमा छन् । केही नेताहरूले दलगत चुनावी चहलपहललाई तीव्र पारे तापनि गठबन्धनको औपचारिक निर्णयलाई पर्खेर बसेको गठबन्धनका नेताहरूको भनाइ छ ।. एमालेबाट नगरप्रमुखमा सरावगी पक्का. नेकपा एमालेले अहिले वीरगंजको प्रमुखमा वर्तमान नगरप्रमुख विजयकुमार सरावगीलाई नै टिकट दिने पक्का गरिसकेको छ । नेकपा एमाले, पर्साका नेता तथा केन्द्रीय सदस्य राजकुमार गुप्ता नगरप्रमुखमा सरावगीलाई टिकट दिने पक्का भइसकेको बताउँछन् । “पार्टीले जिल्लामा ७५ प्रतिशत उम्मेदवारकोनाम पक्का गरिसकेको छ, केही दिनमैं सबै पालिका र वडामा उम्मेदवारी सम्बन्धी निर्देशन आउनेछ,” उनले भने, “चैत २९ र ३० गते प्रदेश कमिटीको बैठक छ, आगामी वैशाख १ र २ गतेसम्म सबै उम्मेदवारको नाम आउनेछ ।”. उनले नेकपा एमालेसँग अहिले अन्य पार्टीका उम्मेदवारहरू चुनाव लड्न डराइरहेको चर्चा गर्दै अहिले केही दलले नगरप्रमुखको उम्मेदवार नै नभेटाएको बताए । उनले भने, “चुनावमा प्रतिस्पर्धा गठबन्धनसँग होस् वा छुट्टाछुट्टै पार्टीसँग तर प्रतिस्पर्धा भने रोचक हुनेछ, पर्सामा काङ्ग्रेसकै उम्मेदवारसँग एमालेको टक्कर बढी देखिन्छ ।” उनले गठबन्धनले उम्मेदवार खडा गरेमा गठबन्धनकै असन्तुष्ट नेताहरूले साझा उम्मेदवारलाई हराउने भएकाले गठबन्धन भएमा एमालेको लागि फाइदाजनक हुने स्पष्ट पारे ।. जसपाबाट महानगरमा राजेशमान सिंह. जसपाबाट पर्सा क्षेत्र नं १ का सांसद प्रदीप यादवले गठबन्धनमा भएको आन्तरिक सहमति अनुसार वीरगंज महानगरको प्रमुख जसपाको पोल्टामा परेकोले आफूहरूले उम्मेदवार अघि सारेर चुनावी गतिविधिमा लागेको बताए । उनले जसपाबाट राजेशमान सिंह नै नगरप्रमुखमा लड्ने निधो भएको बताए । सिंह लोसपा छाडेर नगरप्रमुखकै टिकटको लागि नेकपा एमालेमा गएको केही सातामैं वर्तमान नगरप्रमुख सरावगी पनि टिकटकै लागि एमालेमा आएपछि उनी एमाले छाडेर जसपामा प्रवेश गरेका थिए ।सांसद यादवका अनुसार गठबन्धनका केन्द्रीय नेताहरूको आन्तरिक सहमति अनुसार नगरप्रमुखमा विराटनगरमा काङ्ग्रेस, वीरगंजमा जसपा, चितवनमा माओवादी, पोखरामा एकीकृत समाजवादी, काठमाडौंमा काङग्रेस, ललितपुरमा काङ्ग्रेसले उम्मेदवारी दिने सहमति भएको तर अहिले पनि कुन पार्टीले उम्मेदवारी दिनेबारे अन्तिम खाका तयार भइरहेको छ । उनले यदि गठबन्धनले वीरगंजको प्रमुखमा जसपालाई स्थान नदिए आफूहरू एक्लै उम्मेदवार लिएर चुनावमा जाने सोचमा पनि बताए । “हामीले पनि चाहेका छौं कि गठबन्धनले हाम्रो पक्षमा सहमति गरोस्, तर यदि भएन भने वीरगंजको प्रमुख त्यत्तिकै छाड्दैनौं,” उनले भने, “वीरगंजमा जसपाले जितेको हो, हाम्रोलागि वीरगंज जुङ्गाको लडाइँ हो ।” उनले भने अनुसार गठबन्धन नहुनु नै वीरगंज र जसपाको लागि ठीक हुने बताइन् । उनले भने, “गठबन्धन भयो भने गठबन्धनकै नेताहरूले अन्तर्घात गर्छन्, एक्लै लडियो भने सहज हुन्छ ।”. अलमलमा काङ्ग्रेस तर आकाङ्क्षी बढी. सत्तारूद्ध गठबन्धनले महानगरको प्रमुखको उम्मेदवारीबारे आपसी सहमतिमा ढिलाइ गरिराख्दा नेपाली काङ्ग्रेस, पर्साका नेताहरू पनि अलमलमा छन् । काङ्ग्रेस, पर्साका उपसभापति रामनारायण कुर्मीका अनुसार अहिले पर्ख र हेरको अवस्थामा आफूहरू रहेको बताए । उनले काङ्ग्रेसले पनि वीरगंजको लागि दाबी गरिरहेको चर्चा गर्दै गठबन्धन भयो भने वडास्तरका नेता, कार्यकर्ताहरूले अरू दलका उम्मेदवारलाई मत नदिने भनिरहेको बताए । “एकातिर जिल्लाका नेताहरू एक्लै चुनावमा जानुपर्छ भनिरहनुभएको छ, अर्काेतिर केन्द्रीय पार्टी कार्यालयले गठबन्धनका नेताहरूलाई उम्मेदवार फाइनल गर्न ताकेता गरिरहेको छ,” उनले भने, “तर अवस्था असमञ्जसको छ । वीरगंजको प्रमुखमा नेकाबाट अजयकुमार द्विवेदी, राजेन्द्रबहादुर अमात्य, श्याम पोखरेल, लक्ष्मीनाथ नेपाल, विजय सर्राफ, ओमप्रकाश शर्मा, श्याम पोखरेल, नरेन्द्र शाह, प्रकाश उपाध्याय, राकेश सिंह, कञ्चन झालगायतको नाम चर्चामा छ ।. नेता कुर्मीले नेकपा एमालेबाट नगरप्रमुखका उम्मेदवार वर्तमान नगरप्रमुख सरावगीलाई टक्कर दिन वजनदार उम्मेदवार उभ्याउन काङ्ग्रेसको केन्द्रीय कमिटीमा छलफल भइरहेको पनि बताए ।. लोसपालाई पाएन गतिलो उम्मेदवार. महन्थ ठाकुर नेतृत्वको लोसपालाई वीरगंजको प्रमुखको लागि उपयुक्त उम्मेदवार नपाएको बताइएको छ । लोसपा, पर्साका एकजना नेताका अनुसार अहिले पनि गतिलो उम्मेदवारको विषयमा पार्टीमा छलफल भइरहेको तर सोचे अनुसारको उम्मेदवार नपाएको बताइएको छ । लोसपाबाट वीरगंजको प्रमुखमा जिल्ला अध्यक्ष पुरुषोत्तम झा, अधिवक्ता सुरेन्द्र कुर्मी, ओमप्रकाश सर्राफले उम्मेदवारीबारे छलफल भइरहेको बताए छ ।. गठबन्धनको निर्णयको पर्खाइमा माओवादी र एस. गठबन्धनका दुर्ईघटक दल नेकपा माओवादी केन्द्र र नेकपा एकीकृत समाजवादी पार्टीका नेताहरू गठबन्धनको औपचारिक धारणासहितको अन्तिम निर्णयलाई पर्खेर बसेका छन् । माओवादी केन्द्रबाट वीरगंजको प्रमुुका आकाङ्क्षी रहबर अन्सारीले आफू चुनाव लड्नेबारे अहिले टुङ्गो नलागेको बताउँछन् । तर उनले आफू भने आन्तरिक तयारीमा जुटेको बताए । “अहिले पर्ख र हेरको अवस्था छ, केही दिनमा गठबन्धनको निर्णय आएपछि बाँकी कुरा बाहिर आउनेछ,” उनले भने, “तर पनि हामीले आफ्नो तयारी तीव्र पारेका छौं ।”. एकीकृत समाजवादीबाट वीरगंजको प्रमुखमा नगर अध्यक्ष मनोज चौधरीको नाम चर्चामा छ । पर्सामा एकीकृत समाजवादीको जनाधार कमजोर रहेको बुझिएको छ । नेकपा एमालेबाट अलगिएका केही पुराना नेताहरू छन्, तर पा टर्टी ंङ्गठन विस्तार कमजोर रहेको छ जसले गर्दा यो पार्टीको चर्चा महानगरमा कम छ ।. उम्मेदवार घोषणा नहुँदा प्रचारमा ढिलाइ. अहिले महानगरको प्रमुखका लागि एमालेबाट सरावगी र जसपाबाट सिंहले मात्र निर्धक्क आफू उम्मेदवार भएको भन्दै चुनावी कार्यक्रममा मत माग्दै हिंडिरहेका छन् । बाँकी पार्टीहरूको चुनावी कार्यक्रममा आआप्mनो पार्टीलाई मत दिन आग्रह गर्दैछन् । निर्वाचन तालिका अनुसार वैशाख ११ र १२ गते दुई दिन उम्मेदवार दर्ताको समय तोकिएको छ । यो अवधिभन्दा अगाडि उम्मेदवार घोषणा गर्दा दलहरूलाई जोखिम मोल्नुपर्ने अवस्था पनि आउन सक्छ । टिकट नपाउनेहरू अन्यत्र गएर चुनाव लड्ने सम्भावनालाई दृष्टिगत गर्दै धेरै पार्टीले नगरप्रमुख, उपप्रमुखको नाम सार्वजनिक गर्ने सम्भावना भएपनि वडाध्यक्ष वडासदस्यहरूको नाम भने अन्तिम समयमा सार्वजनिक गर्ने विचार बनाएको पाइएको छ ।",https://eprateekdaily.com/2022/04/12/33084
"पर्सा काङ्ग्रेस गठबन्धनको विरोधमा माओवादी कार्यकर्ताद्वारा तोडफोड, तालाबन्दी",प्रमुख समाचार,प्रतीक दैनिक,"चैत्र ३०, २०७८",वीरगंज,"नेपाली काङ्ग्रेस, वीरगंज महानगर कार्यसमिति, क्षेत्रीय तथा प्रदेश सभापतिहरूले बुधवार पत्रकार सम्मेलन गरी गठबन्धन गरी स्थानीय चुनाव लड्ने पार्टी सभापति शेरबहादुर देउवाको निर्णयको विरोध गरेका छन् ।. नेका वीरगंज महानगर कार्यसमितिका सभापति मणिन्द्रलाल नेपाली, पर्सा क्षेत्र नं १ का सभापति अरविन्द गुप्ता, प्रदेश सभापतिहरू अनिल श्रीवास्तव, वेदनप्रसाद चौधरी, अनिल सिंह र शैलेन्द्र उपाध्यायले कुनै पनि दलसँग गठबन्धन नगरी नेका एक्लै स्थानीय चुनावमा भाग लिएको खण्डमा पूर्ण सफलता पाउने दाबी गरे । उनीहरूले दलीय गठबन्धनको आधारमा पार्टीका साथीहरूको भावनाविपरीत निर्वाचनमा भाग लिएको खण्डमा पार्टीलाई ठूलो घात हुने भन्दै पार्टीको ध्यानाकर्षण गराएका छन् । उनीहरूले पत्रकार सम्मेलनमा कुनै पनि हालतमा गठबन्धन स्वीकार्य नभएको पार्टी केन्द्रीय कार्यालयलाई विज्ञप्तिमार्फत अवगत गराएका छन् । यसअघि नेपाली काङ्ग्रेस, पर्साले फागुन महीनामा गठबन्धन गरी निर्वाचनमा सहभागी नहुने भनेर निर्णय गरेको थियो ।. नेका, पर्साको सो निर्णयलाई पत्रकार सम्मेलनमार्फत प्रवक्ता रमेशनाथ पाण्डेले सार्वजनिक गरेका थिए । गठबन्धनको हल्ला चलिरहेको बेला पर्सा काङ्ग्रेसले स्थानीय तहको निर्वाचनमा पर्सामा गठबन्धन नगरी नेका एक्लै निर्वाचन लड्न समक्ष भएको भन्दै गठबन्धनको विरोध गरेकोथियो । अहिले सरकारमा रहेका नेका, माओवादी केन्द्र, नेकपा एस, जसपा र राष्ट्रिय जनमोर्चा पार्टीले चैत २९ गते स्थानीय चुनाव गठबन्धनबाट लड्ने निर्णय गरेको थियो । यसका लागि वडाध्यक्ष, सदस्यहरूको वैशाख ३ गतेसम्म सिफारिश बुझ्न र प्रमुख तथा उपप्रमुखको सिफारिश गरी चैत ५ गतेसम्म पठाउन निर्देशन गरेको छ ।. गठबन्धनले प्रमुख र उपप्रमुखको नाम केन्द्रीयस्तरबाट टुङ्गो लगाउने र सोमुनिका पदको टुङ्गो जिल्ला तहबाट गर्ने निर्णय अनुरूप सर्कुलर पठाएको छ । पाँच दलीय गठबन्धनको सरकारमा नेकाबाट गठबन्धनको विरोध देशव्यापीरूपमा भइरहेको छ र पर्सा यसमा अग्रपङ्क्तिमा उभिएको छ ।. धर्मेन्द्र चौरसिया, पोखरिया/. गठबन्धनबाट स्थानीय चुनाव लड्ने विषयमा आक्रोशित माओवादी कार्यकर्ताहरूले नेकपा माओवादी केन्द्र, पर्साको पार्टी कार्यालय तोडफोड गरेर तालाबन्दी गरेका छन् ।. वीरगंज महानगर–१३ राधेमाईस्थित पार्टी कार्यालयमा कार्यकर्ताहरूले बुधवार दिउँसो तोडफोड गरेका हुन् । उनीहरूले कार्यालयमा पुगी कुर्सी, टेबुल तोडफोड गर्नुका साथै तालाबन्दी गरे ।. कार्यकर्ताहरूले पार्टी कार्यालय तोडफोड र तालाबन्दीको मुख्य कारण गठबन्धनबाट चुनाउमा भाग लिने भएको जनाउँदै ध्यानाकर्षणपत्र फालेका थिए । सो पत्रमा पालिका र वडास्तरमा सरसल्लाह नगरी गठबन्धनको बहानामा पार्टीका इमानदार नेता, कार्यकर्ताको राजनीतिक हत्या गर्न खोजिएको, कार्यालय र पार्टीको नाममा जिल्ला पदाधिकारीले ठाउँ–ठाउँमा चन्दा मागेर व्यक्तिगत खर्च चलाइरहेको आरोप पनि लगाइएको छ ।. पत्रमा जिल्ला संयोजक र सचिवको यथाशीघ्र राजीनामा माग गरिएको छ । ध्यानाकर्षण पत्रमा पार्टीका सबै इमानदार नेता तथा कार्यकर्ता भनेर सम्बोधन गरिएको छ ।",https://eprateekdaily.com/2022/04/13/33159
सर्वदलीय बैठकः निर्वाचन स्वच्छ/निष्पक्ष गर्ने सहमति,प्रमुख समाचार,प्रतीक दैनिक,"बैशाख ५, २०७९",वीरगंज,"पर्साका प्रमुख जिल्ला अधिकारी उमेशकुमार ढकालको अध्यक्षतामा निर्वाचन लक्षित सर्वदलीय बैठक बसेको छ ।. सोमवार बसेको बैठकले यही वैशाख ३० गते हुने स्थानीय निर्वाचनलाई स्वच्छ, निष्पक्ष सम्पन्न गर्न सबै राजनीतिक दल तथा सरोकारवाला निकायहरूले आआफ्नो ठाउँबाट सहयोग गर्ने निर्णय गरेका छन् । यसैगरी, बैठकले निर्वाचन आयोगले गत चैत २५ गते जारी गरेको निर्वाचन आचारसंहिता २०७८ पूर्णरूपमा पालना गर्ने निर्णय गरेको छ ।. बैठकले निर्वाचन आयोगले चैत १६–२२ गतेसम्म स्थानीय तह निर्वाचन २०७९ मा भाग लिन दर्ता भएका राजनीतिक दलहरूको लागि जारी गरेको १७ र ६० बुँदे निर्देशन पर्सा जिल्लामा दर्ता भएका सबै राजनीतिक दलले पूर्णरूपमा पालना गरी निर्वाचनलाई मर्यादित बनाउने निर्णय गरेको जिप्रका पर्साका सूचना अधिकारी सहायक प्रमुख जिल्ला अधिकारी भीमकान्त पौडेलले बताए ।. बैठकमा निर्वाचनको क्रममा जुलुस, आमसभा, कोणसभा, बैठक एवं भेलाको सुरक्ष्Fा व्यवस्था मिलाउने सन्दर्भमा स्थानीय प्रशासनको अनुमति लिएर मात्र त्यस्ता कार्यहरू गर्ने सहमति भएको छ । यी कार्यहरू गर्दा स्थानीय प्रहरी प्रशासनलाई मिति, समय, मार्ग र स्थानको बारेमा ७२ घण्टाअगावै जानकारी गराउनुपर्ने र यी कार्यका लागि थप सहजीकरण गर्न सप्रजिअको संयोजकत्वमा रहेका उपसमितिहरूमा सम्पर्क गर्न सहमति भएको छ ।. बैठकमा एमालेका जयप्रकाश थारू, नेकाका रामनारायण कुर्मी, माओवादी केन्द्रका छोटेलालप्रसाद यादव, जनता समाजवादी पार्टीका रामनरेशप्रसाद यादव, लोसपाका पुरुषोत्तमलाल झा, नेकपा समाजवादी एकीकृतका चिरञ्जीवी आचार्य, जनमत पार्टीका राजेश चौरसिया, राष्ट्रिय जनमोर्चाका नेत्रप्रसाद पौडेल, राप्रपा पर्साका सुमेश्वरनाथ उपाध्याय, नेपाल सुशासन पार्टीका मधुसूदन चौरसिया, नेपाल सद्भावना पार्टीका सत्यनारायण प्रसाद, विवेकशील साझा पार्टीका रामबाबू यादव, नेपाल जनता पार्टीका मनोजकुमार रौनियारलगायतको सहभागिता थियो । पर्सा जिल्लामा ३१ वटा राजनीतिक दल दर्ता छन् ।",https://eprateekdaily.com/2022/04/18/33324
नेपाल बेरोजगारी उत्पादन गर्ने कारखाना –अध्यक्ष लिङ्गदेन,प्रमुख समाचार,प्रतीक दैनिक,"चैत्र २९, २०७८",वीरगंज,"राष्ट्रिय प्रजातन्त्र पार्टीका अध्यक्ष राजेन्द्र लिङ्गदेनले केही दलहरूका कारण नेपाल बेरोजगारी उत्पादन गर्ने कारखानाको रूपमा परिणत भएको आरोप लगाएका छन् ।. वीरगंजमा आयोजित आमसभामा उनले करीब तीन करोड जनसङ्ख्या भएको देशमा ५० लाख युवा विदेशिएको बताए । केही दलहरूका कारण मुलुकमा भ्रष्टाचार बढेपछि युवाहरू बेरोजगारी भएको आरोप लगाए । उनले २०४६ सालपछि देशमा अनेकौं परिवर्तन भए तर केही नेताहरूले उहिलेदेखि अहिलेसम्म देश हाँक्दै आएका कारण देशमा कुनै परिवर्तन नभएको बताए । उनले अग्रगामी नारा लिएर ती नेताहरूले मुलुकलाई दलदलमा फसाएको बताए ।. अध्यक्ष लिङ्गदेनले मुलुक अहिले अभिभावकविहीन अवस्थामा रहेको कारण किसानहरू बर्सेनि समस्यामा परेको बताए । देश बचाउने मुद्दा लिएर हामी देश दौडाहामा निस्किएको र सोही क्रममा वीरगंज आइपुगेको बताए । उनले बिहारका मुख्यमन्त्री लालुप्रसाद यादवजस्तै हाम्रो देशका नेताहरू भएको र सोही कारण आज मुलुकको अर्थतन्त्रसमेत धरापमा परेको बताए । जनता इमानदार छ तर जनतालाई ललाइफकाइ आफ्नो प्रभावमा पारी ती नेताहरूले नेपालमा प्रभुत्व जमाइरहेको आरोप लगाए । मुलुकले अहिले विकल्प खोजेको कारण राप्रपा एकमात्र यस्तो पार्टी हो, जसले मुलुकलाई परिवर्तनतर्पm डो¥याउने बताए ।. कार्यक्रममा पूर्वअध्यक्ष डा प्रकाशचन्द्र लोहनीले अग्रगामी नारा दिएर केही नेताहरूले देशलाई पछाडि धकेलेको बताए । नेपाली काङ्ग्रेस, माओवादी केन्द्र, एमालेले कहिल्यै देश विकासको लागि राजनीति नगरेको जहिले पनि आफ्नो स्वार्थको लागि राजनीति गरेको उनले आरोप लगाए । हालैको घटना अनुसार राष्ट्र बैंकले रोकेको ४० करोड रुपैयाँको अनुसन्धान गर्दा गर्भनरलाई निलम्बन गर्नु गलत भएको उनको तर्क थियो । अवैधरूपमा आएको रकमको अनुसन्धान गर्नुको साटो गर्भनरलाई कारबाई गर्नु मुलुकमा माथिदेखि तलसम्म भ्रष्टाचार बढेको प्रमाणित भएको उनको दाबी छ ।. जिल्ला अध्यक्ष सुमेश्वर उपाध्यायको अध्यक्षतामा भएको कार्यक्रममा उपाध्यक्ष ध्रुव प्रधान, महामन्त्री राजेन्द्र गुरुङ, भुवन पाठक, केन्द्रीय सदस्य रेखा थापा, मीना सुवेदी, राजेश गिरी, राजनारायण साह, भरत गिरी, शम्भु चौरसियालगायतले मन्तव्य व्यक्त गरेका थिए ।",https://eprateekdaily.com/2022/04/12/33119
"गठबन्धनले चुनावी प्रचारमा शिथिलता, बहुदरमाईमा यिनीहरूको चर्चा छ",प्रमुख समाचार,प्रतीक दैनिक,"बैशाख २, २०७९",पर्सागढी,"पर्सा जिल्लाको बहुदरमाई नगरपालिकामा चुनावी सरगर्मी बढेको छ ।. गत स्थानीय चुनावमा नगरप्रमुखमा निर्वाचित नितेन्द्र साहका साथै राकेशकुमार यादवको पनि यसपटक नगरप्रमुखमा दाबेदारी रहेको छ । गत चुनावमा स्वतन्त्र उम्मेदवारी दिएर दोस्रो भएका सिंहासनसाह तेली यसपटकको चुनावमा जनता समाजवादी पार्टीबाट नगरप्रमुखको दाबेदार भएका छन् ।. गत चुनावमा मधेसी जन अधिकार फोरमबाट उम्मेदवारी दिएका रामबाबू साह तेलीको दाबेदारी यसपटक शिथिल भएको छ । माओवादी केन्द्रबाट शिवशङ्कर यादवको नाम चर्चामा छ । उनी गत स्थानीय चुनावमा नेकपाबाट उम्मेदवार भएका थिए । गत स्थानीय चुनावमा राजपाबाट उम्मेदवार भएर तेस्रो भएका शिव पटेल यसपटक नेकपा एमालेबाट दाबेदार छन् । उनीसँगै यो पदमा वर्तमान उपप्रमुख गायत्रीदेवी यादवका पति राजदेवप्रसाद यादवको पनि दाबेदारी देखिएको छ ।. गायत्री देवी पतिसँगै नेका परित्याग गरी हालै एमालेमा प्रवेश गरेकी छन् । एमालेबाट यहाँका दुवै दाबेदार नवप्रवेशी हुन् ।. अहिले सत्ता साझेदार दलहरूबीच गठबन्धन बनेपछि नेका, जसपा, माओवादी पार्टीका आकाङ्क्षीहरूको मनोबल घटेको छ ।. गठबन्धनबाट कसले टिकट पाउने भनेर उनीहरूमा निराशा छाएको हो । यी दलका नेताहरूले यस अघि गरेको चुनावी प्रचार शैलीमा अहिले शिथिलता आएको छ ।. उपप्रमुखमा गत स्थानीय निर्वाचनमा विजयी गायत्रीदेवी यसपटक नलड्ने भएकी छन् । उनको स्थानमा नेकाबाट सोनमतीदेवीको नाम चर्चामा छ । उपप्रमुख पदमा जसपाबाट हीरादेवी यादव, एमालेबाट सुषमा कुशवाहा र माओवादीबाट गेवान्ती सहनीको नाम चर्चामा छ ।",https://eprateekdaily.com/2022/04/15/33212
,प्रमुख समाचार,प्रतीक दैनिक,"बैशाख ४, २०७९",,"धर्मेन्द्र चौरसिया, पोखरिया, ४ वैशाख/. पोखरिया नगरपालिका–८ जगतपुरस्थित स्वास्थ्य चौकीको अवस्था एकदमै दयनीय भएको छ ।. स्वास्थ्य चौकीमा दुईवटा कोठा मात्र छ । जसमा प्रशासनिक कामका साथै स्वास्थ्य परीक्ष्Fण गर्नुपर्ने बाध्यता छ । एउटा कोठालाई स्टोर रूम बनाइएको छ र त्यसको आधा भागमा महिलाहरूको उपचार हुने गरेको छ ।. अर्को कोठामा दराज, कागजातहरू छन् र त्यहाँ औषधि राख्ने ठाउँको अभाव छ । फर्निचर जीर्ण अवस्थामा छ । शौचालयको झनै बिजोग छ । शौचालय अगाडि नाला छ र शौचालय जानको लागि सामान्य मान्छेलाई नाला पार गरेर जानुपर्छ भने बिरामीहरूलाई नाला पार गर्न समस्या हुने गरेको छ ।. स्वास्थ्य चौकीका इन्चार्ज रामविनय गुप्ताले स्वास्थ्य केन्द्रको दयनीय अवस्थाबारे वडा कार्यालय र नगरपालिकाको ध्यानाकर्षण गराएको तर सुधार नभएको बताएका छन् । उनले पटक–पटक स्वास्थ्य केन्द्रबारे ध्यानाकर्षण गराउँदा पनि केही काम नभएको दुःखेसो पोखे ।. वडाध्यक्ष किशोरी साहले नगरपालिकाको ध्यानाकर्षण गराएको र अहिलेसम्म काम हुन नसकेको स्विकारे । उनले वडाकै बजेटबाट भए पनि स्वास्थ्य केन्द्रको स्तरोन्नतिको लागि प्रयास नगरेको स्थानीयको गुनासो छ । वडाध्यक्षले आफ्नो वडाको स्वास्थ्य चौकीको स्तरोन्नतिमा चासो दिनुपर्ने हो तर नगरपालिकाको टाउकोमा दोष थोपरेर दोषमुक्त हुन खोजेको स्थानीयको आरोप छ ।",https://eprateekdaily.com/2022/04/17/33271
"सिवानटोलामा बुहारीको हत्या, तीन घरपरिवार फरार",प्रमुख समाचार,प्रतीक दैनिक,"बैशाख ६, २०७९",परवानीपुर,"वीरगंज–१७, अलौंको सिवानटोलामा बुहारीको हत्या गरेको घटना सार्वजनिक भएको छ ।. गएराति घरायसी विवादको क्रममा सिवानटोलाका खिरा पटेलकी बुहारी निशा पटेलको हत्या भएको हो । हत्या गरिए तापनि शव फेला पर्न सकेको छैन । पति राजु पटेल र घरका अन्य सदस्यले मिलेर कुटपिट गरी हत्या गरेको मृतक बुहारीको माइत पक्षले जनाएको छ । ३५ वर्षीया निशा पटेलको माइत वीरगंज–२२ जगरनाथपुर हो । उनको दुई छोरी र एक छोरा छन् ।. गएराति हत्या गरी शव र बच्चासमेत लिएर ससुराली घरपट्टिका तीनवटा घरका सदस्य फरार भएका छन् ।. निशाका भाइ कन्हैया पटेलका अनुसार बिहान ६ बजे सिवानटोलाकै एकजना आफन्तले दिदीको हत्या गरी शव लिएर ससुराली पक्षले भारततिर भागेको फोनमा बताएपछि माइती पक्ष निशाको घरमा पुगेको थियो । घरमा कोही पनि नहुँदा स्थानीय प्रहरी चौकी तथा जिल्ला प्रहरी कार्यालय, पर्सामा जानकारी गराइएको थियो । पीडित महिलाका भाइ पटेलका अनुसार ससुराली पक्षले शवलाई भारतीय एम्बुलेन्स बोलाइ सीमामा खटेका भारतीय प्रहरीलाई डेलिभरी केस भनेर उपचार गराउन रक्सौल जाँदै छौं भनी झुक्याएर सीमा पार गरेको थियो ।. आजै बिहान बिहारको भेलाहीनजीकै रहेको पुरान्दराको बेलवा गाउँमा शव जलाइएको पनि सूचना प्राप्त भएको छ । ससुराली पक्षले घरबाट गरगहना, लुगाफाटासमेत लिएर भोगेको प्रहरीको अनुसन्धानबाट खुलेको छ ।. प्रहरीमा निशाको पति राजु पटेल, ससुरा खिरा पटेल, खिराका दाइ हीरा पटेल, भाइ शम्भु पटेल, जेठान तथा देवर धर्मेन्द्र पटेल, नीरज पटेल, मुना पटेल, अर्जुन पटेल, शत्रुघ्न पटेल, अभिमन्यु पटेललगायतको घटनामा संलग्नता रहेको भनी जाहेरी दिइएको छ । पर्सा प्रहरीका प्रवक्ता प्रहरी नायब उपरीक्षक ओमप्रकाश खनालका अनुसार ससुराली पक्षले बुहारी र बच्चालाई बेपत्ता पारेको कसूरमा अनुसन्धान भइरहेको बताए । “अहिले शव नभेटिएसम्म हत्या भनेर यकीन साथ भन्ने अवस्था छैन, तर हत्या जस्तै प्रकृतिको घटना देखिएको छ,” उनले भने, “तीनवटा घरका सदस्यहरू बेपत्ता भएकाले यो जघन्य अपराधकै घटना हुन सक्छ ।” अहिले प्रहरीले भारतीय प्रहरीसँग समन्वय गरी घटनामा संलग्नहरूको पत्ता लगाउने र बेपत्ता पारिएको शवको खोजी कार्य भइरहेको उनले जानकारी गराए ।",https://eprateekdaily.com/2022/04/19/33367
ठोरी नाकाबाट नेपाली सवारी प्रवेश अनुमति,प्रमुख समाचार,प्रतीक दैनिक,"चैत्र २६, २०७८",वीरगंज,"भारत सरकारले पर्साको ठोरी नाका भएर नेपाली सवारीसाधनलाई पनि सहजै आवागमन गर्न अनुमति दिएको छ । ठोरी नाकाबाट आठ किलोमिटरको दूरीमा अवस्थित सहोदरामाई मन्दिरमा लाग्ने मेलालाई मध्यनजर गर्दै भारत सरकारको गृह मन्त्रालयले नेपाली सवारीसाधनका लागि आवागमन खुला गरेको हो । बिहार क्षेत्र नं १ वाल्मीकिनगरका लोकसभा सदस्य सुनील कुमारको पहलमा सीमा क्षेत्रबाट आवागमन सुचारु गरिएको पर्साको ठोरीका सामाजिक अभियन्ता रामशरण लामिछानेले बताए ।. लामिछानेले पनि ठोरी नाका भएर भारतमा नेपाली सवारीसाधनलाई प्रवेश सुचारु गर्नुपर्छ भनेर लामो समयदेखि पहल गरिरहेका थिए । अन्ततः उनको प्रयास सफल भएको छ ।. उक्त स्थलमा लाग्ने मेलामा नेपालका मुक्तिनाथ, मुस्ताङ, मनाङ, सिन्धुपाल्चोकलगायतका विभिन्न स्थानबाट धार्मिक पर्यटक, बर्तालु एवं दर्शनार्थीहरू जाने गरेका छन् । विशेषगरी नेपालका विभिन्न स्थानबाट थारू समुदायको पनि मेलामा सहभागिता हुने गरेको चम्पारणका मोबिन अहमदको भनाइ छ ।",https://eprateekdaily.com/2022/04/09/33016
दुई वर्षको वीरगंज–पथलैया व्यापारिक मार्गमा साढे चार वर्ष म्याद थप,प्रमुख समाचार,प्रतीक दैनिक,"चैत्र २४, २०७८",परवानीपुर,"वीरगंज–पथलैया औद्योगिक कोरिडोरको एउटा महŒवपूर्ण र बहुप्रतीक्षित योजनामध्येको योजना हो, वीरगंज–पथलैया व्यापारिक मार्ग विस्तार आयोजना । तर ठेकेदारको लापरवाहीले उक्त योजना निकै नै सुस्त भएको देखिएको छ ।. दुई वर्षमा सम्पन्न हुनुपर्ने योजना साढे छ वर्षमा पनि सम्पन्न हुन नसक्दा यस भेगका जनता सास्ती र समस्या खेप्न बाध्य छन् ।. २०७३ असार २९ गतेदेखि शुरू भएको योजना दुई वर्षभित्रमा सम्पन्न गर्नुपर्ने शर्त थियो । तर ठेकेदारहरूले भूकम्प, साइट खाली गराउन, निर्माण सामग्रीको अभाव, दुई वर्षको कोरोना महामारीलगायतको हवाला दिंदै म्यादमाथि म्याद थप्दै आयोजना लम्ब्याएका छन् ।. अहिले व्यापारिक मार्गका सडक, पुल, कल्भर्टलगायत निर्माणमा ठेकेदार कम्पनीहरूले फेरि म्याद थप गर्नको लागि आयोजना कार्यालय, पथलैयामा निवेदन दिएको आयोजना प्रमुख मनीषकुमार साहले बताए ।. उनका अनुसार कम काम गरेका ठेक्का नं १, २, ३, ५ र ७ का ठेकेदारमार्फत म्याद थपको लागि निवेदन प्राप्त भएको जानकारी गराउँदै आफूले चैत मसान्तभित्र नै जसरी पनि काम सम्पन्न गर्न निर्देशन दिएको बताए । चैतभित्र काम सम्पन्न नगर्ने ठेकेदारले नियम अनुसार क्षतिपूर्ति तिर्नुपर्ने आफूले अडान राखेको बताए ।. उनका अनुसार हालसम्म ८० प्रतिशत वित्तीय प्रगति र ८३.७० प्रतिशत भौतिक प्रगति भएको जानकारी गराए । फागुन ३० गतेसम्म प्रगति अनुसार अहिले लगभग १६ प्रतिशत काम गर्न बाँकी रहेको छ ।. मुख्यगरी, सूर्य नेपालदेखि जीतपुरबजार हुँदै नेपाली सेनाको ब्यारेकसम्म, परवानीपुर चोकदेखि जगरनाथपुर गण्डकसम्म, हरपतगंजदेखि ड्राइपोर्टसम्म, परवानीपुर–गण्डक सडकखण्डमा तथा श्रीसिया खोलामा निर्माण भइरहेका दुईवटा पुल र जीतपुरको लालका पुलको कामलगायतमा अहिले पनि काम अधूरो रहेको देखिएको छ ।. पथलैया, परवानीपुर, ड्राइपोर्ट, आइसिपीसम्म तथा परवानीपुर–गण्डक गरी दुईवटा रूटमा आठवटा सडक र तीनवटा पुलको ठेक्का लगाइएको छ । त्यसैगरी, गण्डक नहरमा दुईवटा कल्भर्टको समेत ठेक्का लगाइएको छ ।. परवानीपुरदेखि गण्डक नहर जगरनाथपुरसम्म ठेक्का लिएको एएमआर/पप्पु कन्टेक्टले ठेक्का लिए पनि जम्मा ६५ प्रतिशत काम गरेको छ ।. त्यसैगरी, जगरनाथपुर गण्डक नहरदेखि हरपतगंजसम्म श्रेष्ठ/बिरुवा एपेक्स जेभीले ठेक्का लिएकोमा ८३ प्रतिशत काम गरेको छ ।. यस्तै, हरपतगंज चोकदेखि ड्राइपोर्टसम्म पप्पु/लुम्बिनी जेभीले ठेक्का लिएकोमा जम्मा ७१ प्रतिशत, पथलैया चोकदेखि सूर्य नेपालसम्म एएमआर/कानटेक जेभीले ठेक्का लिएकोमा ९५ प्रतिशत, सूर्य नेपालदेखि गढीमाई आर्मी ब्यारेकसम्म शर्मा/युनाइटेड बिल्डर्स/दिवा निर्माण सेवाले ७० प्रतिशत र आर्मी ब्यारेकदेखि परवानीपुर चोकसम्म एएमआर/कानटेक जेभीले ८८ प्रतिशत काम गरेका छन् । त्यसैगरी, परवानीपुरदेखि गण्डक चोकसम्म चारलेन बाटो बनाउने ठेक्का दिवा–सपना/जेभीले लिएको छ । तर ८९ प्रतिशत मात्र काम गरेको देखिएको छ ।. यस्तै, यी सातवटा ठेक्कामा सडकको कुल लम्बाइ ३०.६८ किलोमिटर, वित्तीय प्रगति ७८.१३ प्रतिशत रहेको छ भने भौतिक प्रगति ८२.८० प्रतिशत रहेको छ ।. त्यसैगरी, जीतपुरको लालका पुलको ठेक्का इलाइट–एसबिए जेभीले लिएकोमा काम लगभग पूरा भएको छ ।. पुलको काम ९८ प्रतिशत भएको देखिएको छ ।. त्यसैगरी, परवानीपुर चोकमा निर्माण भएको पुलको ठेक्का लुम्बिनी–मृतसञ्जीवनीले लिएकोमा जम्मा ८८ प्रतिशत काम गरेको छ ।. त्यसैगरी, लालपर्सामा निर्माण भएको श्रीसिया पुलको काममा लुम्बिनी–मृत संजीवनीले नै फागुन मसान्तसम्म ८५ प्रतिशत काम गरेका छन् ।. त्यसैगरी, पथलैया चोकदेखि परवानीपुर हुँदै ड्राइपोर्टसम्म ड्रेन कभर र स्ट्रीटलाइटको ठेक्का कानटेक लुम्बिनी जेभीले लिएकोमा जम्मा ८० प्रतिशत काम सम्पन्न भएको छ ।. ड्राइपोर्टदेखि आइसिपी चोकसम्म छ सय मिटर लम्बाइको सडकमा रमन–महावीर जेभीले ९९ प्रतिशत काम गरेको छ । त्यसैगरी, जगरनाथपुर र गण्डक बहुअरीमा निर्माण भएको दुईवटा कल्भर्टको ठेक्का एम/एस सपना निर्माण सेवाले लिएकोमा जम्मा ७५ प्रतिशत काम भएको छ ।. यसरी हेर्दा १३ वटा ठेक्कामा पाँच अर्ब ५७ करोड ९३ लाख ६९ हजार ९१८ रूपियाँको ठेक्का लगाइएकोमा गत फागुन मसान्तसम्म चार अर्ब ३८ करोड २८ लाख ७० हजार रुपियाँ भुक्तानी भइसकेको आयोजना कार्यालयका प्रमुख साहले बताए ।. लामो समयदेखि आयोजना अल्पत्र हुँदा वीरगंजबाट पूर्वी नेपाल हेटौंडातर्फ प्रस्थान गर्ने यात्रुहरूलाई समस्या भोग्नुपरेको छ ।",https://eprateekdaily.com/2022/04/07/32927
जगरनाथपुरमा चुनावी चहलपहल बढ्दो,प्रमुख समाचार,प्रतीक दैनिक,"बैशाख ३, २०७९",सेढवा,"यही वैशाख ३० गते हुने स्थानीय तहको निर्वाचनका लागि पर्साको जगरनाथपुर गाउँपालिकामा चुनावी चहलपहल बढेको छ ।. यस पालिकामा अध्यक्ष पदका लागि नेकपा एमालेका तर्फबाट वर्तमान अध्यक्ष जालिम मियाँका भाई महमद सलिम मन्सुरीको नाम चर्चामा छ ।. अध्यक्ष पदका लागि जसपाबाट कृष्णमोहन यादव र नेपाली काङ्ग्रेसबाट श्रीकान्त यादवको नाम चर्चामा छ ।. यी दुईजना गत वर्षको निर्वाचनमा पराजित भएका थिए र नेकपा माओवादी केन्द्रबाट जालिम मियाँ अध्यक्ष पदमा निर्वाचित भएका थिए । उनी दुई महीनाअघि मात्र एमालेमा प्रवेश गरेका थिए ।. उपाध्यक्षका लागि नेकपा एमालेले दलित समुदायबाट मीनादेवी राम चमारको नाम चर्चामा ल्याएको छ भने जसपाबाट उपाध्यक्षका लागि जलेखा खातुनको नाम चर्चामा छ । खातुन मधेस प्रदेशका मुख्यमन्त्री लालबाबू राउत गद्दीकी पत्नी हुन् । त्यस्तै, नेकाबाट उपाध्यक्षका लागि तीनजना अम्ब्या खातुन, नैनूल नेशा र रीता सिंह क्षत्रीको नाम चर्चामा छ ।. नेकपा एमालेका तर्फबाट वडाध्यक्षका लागि क्रमशः मङ्गरू राउत गद्दी, समसुल मियाँ मन्सुरी, मदिस राउत गद्दी, प्रभुप्रसाद नुनिया, बच्चु साह तेली र अयोध्या पटेलको नाम चर्चामा छ भने नेपाली काङ्ग्रेसबाट वडाध्यक्षमा लक्ष्मी साह, नेपाली कुशवाहा, सुभाष यादव, दीपेन्द्र चौहान, बिहारी महतो नुनिया र लक्ष्मणप्रसाद कुर्मीको नाम चर्चामा छ ।. जसपाबाट वडाध्यक्षमा गोरा महतो थारू, अवधेश पटेल, नगिनाप्रसाद यादव, दीपेन्द्रप्रसाद चौधरी, उपेन्द्रकुमार बिनको नाम चर्चामा छ ।",https://eprateekdaily.com/2022/04/16/33244
सिमरा सेजमा उद्योगीको लर्कोः ६८ प्लटमध्ये २७ बूक,प्रमुख समाचार,प्रतीक दैनिक,"चैत्र २०, २०७८",वीरगंज,"विशेष आर्थिक क्षेत्र(सेज) सिमरा निर्माण भई हस्तनान्तरण भएको तीन वर्षपछि उद्योगीहरू बल्ल पाइला टेक्न थालेका छन् । गत फागुन १५ देखि ३० गते सम्म सेज प्राधिकरणले उद्योग लगाउन गरेको सूचना अह्वानमा ९ जना उद्योगीले २७ वटा प्लट बूक गर्न आवेदन दिएका छन् ।. सेज सञ्चालनको विधान संशोधन गरी सूचना भएपछि पछिल्लोपटक भैरहवा सेजसँगै सिमरा सेजमा उद्योगी व्यवसायीको आकर्षण बढन थालेको हो । भैरहवा सेजमा कुल ४५ प्लटमा ५५ वटा उद्योगीको आवेदन परेको छ भने सिमरामा २७ वटा प्लट बूकिड्ढो लागि आवेदन परेको सिमरा सेजका सब इन्जिनीयर आनन्द भट्टले बताए ।. उनका अनुसार कुल ३४३ बिघा क्षेत्रफल भित्रको ए ब्लकको ६८ वटा प्लट बूकिड्ढा लागि सूचना आह्वान गरिएकोमा २७ वटा प्लटको लागि आवेदन परेको हो । “धेरै उद्योगीले सेजको नीति नियम नबुझेर आवेदन गर्न भ्याउनु भएको छैन”–उनले भने–“अहिले दैनिक २,३ जना उद्योगी सोधपुछ गर्न आइराख्नु भएको छ, अहिले आएका उद्योगी व्यवसायीहरूको गणना गर्ने हो भने अबको सूचनामा प्लट पाउन नै मुश्किल हुने जस्तो छ ।”. सेज प्राधिरकणले एक दुर्ई दिनमैं दोस्रोपटक सूचना आह्वान गर्ने तयारी गरेको बताउँदै उनले सिमरा सेजले पनि अब गति लिएको प्रस्ट पारे । २०६२–०६३ देखि शुरू भएको सेज परियोजना करीब १४ वर्ष अर्थात् गत २०७६ सालमा निर्माण भई उद्योग लगाउन पहिलोपल्ट सूचना आह्वान गरिएको थियो । त्यति बेला प्रतिवर्गमिटर जग्गाको मासिक भाडा रु २० निर्धारण गरिएको थियो भने उद्योग स्थापनाको पहिलो वर्ष नै ७५ प्रतिशत उत्पादन विदेश निर्यात गर्नुपर्ने व्यवस्था थियो, जुन उद्योग व्यवसायीको लागि बाधक थियो ।. अहिले विधान संशोधनपछि प्रतिवर्गमिटर जग्गाको भाडा रु १० तोकिएको छ भने शुरूको दुई वर्षसम्म उद्योगले उत्पादन निर्यात नगरे पनि हुन्छ, तेस्रो वर्ष २० प्रतिशत, चौथो वर्ष ४० प्रतिशत, पाँचौं वर्ष ६० प्रतिशत उत्पादन विदेश निर्यात गर्नुपर्नेछ ।. सेजमा उद्योग लगाउँदा सुरक्षित इन्डस्ट्रियल कल्चरका सुविधा अर्थात बन्द हडतालको समस्या हुँदैन, एकै थलोमा भन्सार सुविधा, बैंक, इन्स्योरेन्स, क्वारेन्टिन, बिजुली, नालालगायतको सुविधा पाइने भएकोले पछिल्लोपटक सेजमा उद्योगी व्यवसायीको लर्काे लाग्न शुरू भएको हो । सिमरा सेजमा बूक भएको २७ वटा प्लटमा स्वदेशी र भारतीय उद्योगीले उद्योग लगाउन इच्छा प्रकट गरेका छन् ।. बूकिड्ढा लागि आवेदन परेको २७ प्लटमा गार्मेन्ट, हार्डवेयर, अर्गानिक मल, किचेन वेयर, स्कूटरको एसेम्बल प्लान्ट तथा हिटर उत्पादन गर्ने उद्योगको आवदेन परेको सब–इन्जिनीयर भट्टले जानकारी गराए । सिमरा सेजको ६८ वटा ब्लक बूक भयो भने करीब ५ अर्बको लगानी आउने र करीब ८ सयजनाको लागि रोजगार सृजना हुने अनुमान छ ।. सिमरा सेजमा स्थापना हुने उद्योगले सम्झौता गरेपछि ६ महीनाको अग्रिम भाडा एकमुस्ट दिनुपर्छ भने एक वर्षभित्र उद्योग लगाइसक्नुपर्छ । उद्योगले पाँच वर्षसम्म आयकर छुट पाउने छन् भने २५ वर्षसम्म ५० प्रतिशत आयकर तिर्नुपर्छ । पाँच वर्षसम्म मासिक रु १० प्रतिवर्गमिटर भाडा दिने उद्योगले ५ वर्षपछि मासिक रु २० प्रतिवर्गमिटर भाडा दिनुपर्ने व्यवस्था छ । सिमरा सेजको ए ब्लकमा रहेको ६८ वटा प्लट ६८ सयदेखि १२ हजार वर्गमिटर क्षेत्रफलको छुटाछुटै प्लट छ । सबै प्लटमा मुख्य बाटोसँग जोडिएको सहायक सडक तथा बिजुली र नाला पुगेको छ ।. सिमरा विमानस्थलभन्दा पूर्व अवस्थित ८३३ बिघा क्षेत्रफलमा ३४३ बिघाको ए, १२१ बिघाको बी, ४९ बिघाको सी, १७८ बिघाको डी, १३३ बिघाको ई गरी कुल पाँच ब्लक छन् । हाल ए ब्लक उद्योग लगाउनको लागि प्रशासनिक भवन, सडक, नाला, भन्सार कक्ष, क्वारेन्टिन, बैंक भवन, सुरक्षा गार्ड भवन निर्माण गरिएको छ भने बिजुली दुर्ई साताभित्र आपूर्ति गर्ने लक्ष्य छ । सिमरा सेजमा हालसम्म करीब ५ अर्ब खर्च भइसकेको छ । ए ब्लक बूक भइसकेपछि अर्काे ब्लकमा भौतिक संरचना निर्माण गरिने छ ।. विशेष आर्थिक क्षेत्र प्राधिकरणका कार्यकारी निर्देशक डा. चण्डिकाप्रसाद भट्टले पछिल्लो सूचना प्रकाशन गरेपछि सिमरा सेजको बाँकी ४१ वटा प्लटको लागि दोस्रो चरणको सूचना निकाल्ने तयारी रहेको बताए ।",https://eprateekdaily.com/2022/04/03/32773
"मधेसवादको मुद्दा बोकेर वीरगंजमा रोड शो, चुनावमा आवश्यकता अनुसार तालमेल गर्ने रणनीतिमा लोसपा",प्रमुख समाचार,प्रतीक दैनिक,"चैत्र १९, २०७८",वीरगंज,"लोकतान्त्रिक समाजवादी पार्टी नेपालले मधेसवादको मुद्दा बोकेर वीरगंजमा रोड शो गरेको छ । लोसपाका राष्ट्रिय अध्यक्ष महन्थ ठाकुर, वरिष्ठ नेता राजेन्द्र महतो, सर्वेन्द्रनाथ शुक्ल, अनिल झालगायतको सहभागितामा वीरगंजमा रोड शो गरिएको थियो । दिउँसो १ बजे वीरगंज चिनी कारखानाको आवास क्षेत्रबाट शुरू भएको रोड शो वीरगंज नगरपरिक्रमा गर्दै दिउँसो २ बजे आदर्शनगरस्थित नगर सभागृहमा पुगेर स्वाभिमानसभामा परिणत भएको थियो ।. छ वर्षअघि नाकाबन्दीको बेला वीरगंजमा निस्किएको जुलुसकै झझल्को दिने गरी स्वाभिमान यात्रामा नेताहरू गाडीमा बसी वीरगंजका जनतालाई अभिवादन तथा नमस्कार गर्दै आगामी चुनावमा लोसपालाई मत हाल्न अनुरोध गरेको देखिएको थियो । पर्सा, बाराका गाउँगाउँबाट सयौंको सङ्ख्यामा सहभागी नेता, कार्यकर्ता साइकल छापको झन्डासहित नाराबाजी गर्दै नगर सभागृहतर्फ पुगेका थिए ।. स्वाभिमानसभामा अध्यक्ष ठाकुरले पछिल्लो लोसपाको कार्यकारिणी बैठकबाट आगामी चुनावमा स्थानीय तहको आवश्यकता अनुसार अन्य दलसँग चुनावमा तालमेल गर्न वा तालमेल हुन नसकेको अवस्थामा लोसपा एक्लै चुनावमा सहभागी हुने निर्णय गरेबमोजिम जिल्ला तहका नेताहरूलाई निर्देशन दिइसकिएको जानकारी गराएका थिए । “अरू पार्टीहरू गठबन्धन तथा तालमेल बनाएर आगामी चुनावमा भाग लिन गइरहेका छन्, हामीले पनि जिल्ला तहका नेताहरूलाई त्यो अधिकार दिएका छौं,” उनले भने, “यदि तालमेल भयो भने ठीक छ, नत्र एक्लै चुनाव लड्छौं ।”. उनले राज्यले मधेसलाई च्यारिटेबल संस्था नभई हिंसात्मक संस्थाको रूपमा व्यवहार गर्दै आएकोले लोसपाको आन्दोलन हाल पनि जीवित रहेको बताए । विगतदेखि मधेसमा बसोबास गर्ने मधेसी, मुस्लिम, थारू, विपन्न समुदायलाई राज्यले विभेद गर्दै आएको छ, हाल जारी भएको संविधानमा पनि यी वर्गहरूको हकअधिकारको सुनिश्चितता गरिएको छैन, उनले भने । राज्यले ५१ प्रतिशत जनसङ्ख्या रहेको मधेसीलाई नागरिकताबाट वञ्चित गरेर गैरनागरिक बनाएको उनले आरोप लगाए । उनले आगामी चुनावमा मधेसवादको मुद्दालाई अघि बढाउने बताए । “केहीले भन्दैछन्, लोसपाका नेताहरू अन्य पार्टीमा गए, लोसपाको मधेसवाद मुद्दा सकियो, तर त्यो सत्य होइन, नेपालमा मधेसवादको मुद्दा बोक्ने एक्लो पार्टी भनेको लोसपा नै हो,” उनले स्पष्ट पारे ।. कार्यक्रममा लोसपाका वरिष्ठ नेता राजेन्द्र महतोले नश्लीय चिन्तनबाट राज्य सञ्चालन भइरहेकाले मधेसको पहिचान तथा हकअधिकार सुनिश्चित गर्न पनि लोसपालाई आगामी चुनावमा जिताउनु आवश्यक रहेको औंल्याए । उनले केही भगौडा नेताहरूले पार्टी छोड्दा आफूहरू कमजोर नभई वीरगंजको आजको कार्यक्रमले लोसपाप्रति जनताको विश्वास कायम रहेको दाबी गरे ।. लोसपाका अर्का नेता सर्वेन्द्रनाथ शुक्लले आगामी चुनाव हुन २४ दिन बाँकी रहेकोले गाउँगाउँमा गएर लोसपा र अन्य पार्टीका बारेमा मतदातालाई स्पष्ट बताउन आवश्यक रहेको बताए । नेता अनिल झाले पर्साको वीरगंज मधेस आन्दोलनको केन्द्रबिन्दु रहेकोले दर्जनौंको बलिदानीपछि बनेको संविधानले पनि मधेसीको हकअधिकार दिलाउन नसकेकोले लोसपा मात्रले मधेसीको हकअधिकार दिलाउने बताए । कार्यक्रममा लोसपाका सङ्घीय सांसद लक्ष्मणलाल कर्ण, प्रमोद तिवारी, शशिकपूर मियाँ, रम्भा मिश्रलगायतले मन्तव्य व्यक्त गरेका थिए । लोसपा, पर्साका अध्यक्ष पुरुषोत्तमलाल झाको सभापतित्व र लोसपा वीरगंज नगरसमिति अध्यक्ष ओमप्रकाश सर्राफको सहजीकरणमा कार्यक्रम सम्पन्न भएको थियो ।",https://eprateekdaily.com/2022/04/02/32721
स्थानीय चुनावः महानगरमा महाभीडन्तको तयारी,प्रमुख समाचार,प्रतीक दैनिक,"चैत्र १७, २०७८",वीरगंज,"मधेस प्रदेशको एकमात्र महानगरपालिकामा चुनावी सरगर्मी जोडशोरले बढेको छ । नगरप्रमुख विजयकुमार सरावगी यस अघि तत्कालीन सङ्घीय समाजवादी पार्टीबाट निर्वाचित भएका थिए भने अहिले उनी एमालेमा प्रवेश गरेर सोही पार्टीबाट नगरप्रमुखको दाबेदारी गरिरहेका छन् । सरावगीले गत स्थानीय चुनावमा १९ हजार ३९३ मत ल्याएका थिए ।. एमालेबाट उपप्रमुखमा गत स्थानीय चुनावमा सोफिया आचार्य चुनाव लडेकी थिइन् । अहिले उनी नेकपा एकीकृत समाजवादी पार्टीमा समाहित भएकी छन् र एमालेले अहिले उपप्रमुखको निधो गरिसकेको छैन ।. एमाले, पर्साका इन्चार्ज प्रभु हजराले उपप्रमुखको लागि अहिले कसैको पनि चर्चा नभएको र गठबन्धनबाट टुङ्गो लगाउने विषयमा विचार विमर्श भइरहेको बताएका छन् ।. महानगर प्रमुखमा जनता समाजवादी पार्टीबाट राजेशमान सिंहको नाम अहिले चर्चामा छ । उनी चैत २८ गतेसम्म तत्कालीन लोसपा परित्याग गरी एमालेमा प्रवेश गरेका थिए । उनीपछि सरावगी एमालेमा प्रवेश गरेपछि सिंह जसपामा प्रवेश गरेका हुन् र उनलाई नगरप्रमुखको उम्मेदवार बनाउने जसपाले घोषणा गरिसकेको छ । गत स्थानीय चुनावमा सिंहले १२ हजार १६५ मत ल्याएका थिए ।. जसपाबाट गत स्थानीय निर्वाचनमा उपप्रमुखमा पराजित पिङ्की यादव नै लड्ने पक्कापक्की भएको छ । यादवले गत स्थानीय चुनावमा १८ हजार ५३० मत ल्याएकी थिइन् । उनलाई उपप्रमुख शान्ति कार्कीले १९ हजार ६०७ मत ल्याएर पराजित गरेकी थिइन् ।. यसैगरी, लोसपाबाट पुरुषोत्तमलाल झाको नाम चर्चामा छ भने यो पार्टीबाट उपप्रमुखमा रम्भादेवी मिश्र दाबेदार छिन्, उनले गत स्थानीय चुनावमा १० हजार ६६३ मत ल्याएकी थिइन् ।. नेकपा माओवादीबाट गत स्थानीय निर्वाचनमा नगरप्रमुखमा उम्मेदवार रहवर अन्सारी नै चुनाव लड्ने भएका छन् । उनले गत स्थानीय चुनावमा ८ हजार ३०५ मत पाएका थिए । माओवादीबाट उपप्रमुखको टुङ्गो लागेको छैन । गत चुनावमा माओवादीबाट दुर्गा क्ष्Fत्री उपप्रमुखमा लडेकी थिइन् । उनले ५ हजार २८ मत पाएकी थिइन् । नेकपा माओवादी केन्द्रका पर्सा इन्चार्ज विजय महतोले उपप्रमुखको टुङ्गो नलागेको बताए । उनले गठबन्धन हुने सम्भावना बढी हुने भएकोले उपप्रमुखको टुङ्गो नलागेको बताए ।. गत स्थानीय चुनावमा नेपाल लोकतान्त्रिक फोरमबाट चुनाव लडेका विमल श्रीवास्तवको यसपटक नगरप्रमुखमा दाबेदारी छैन । उनी सङ्घीय संसद्मा निर्वाचित छन् । महानगरमा गत स्थानीय चुनावमा १ लाख ८ हजार ५०१ मतदाता थिए । यसपटकको गणनामा यो सङ्ख्यामा वृद्धि भएको छ ।",https://eprateekdaily.com/2022/03/31/32657
पत्रकारको हकहितमा काम गर्छु –नगरप्रमुख सरावगी,प्रमुख समाचार,प्रतीक दैनिक,"चैत्र १६, २०७८",वीरगंज,"वीरगंज महानगरका प्रमुख विजयकुमार सरावगीले आफू सदैव पत्रकारको हकहितको विषयमा चिन्तित रहेको र आगामी दिनमा पनि यो पेशालाई अगाडि बढाउन इमानदार प्रयास गर्ने बताएका छन् ।. प्रेस चौतारी नेपाल, पर्सा शाखाको बैठकमा उनले सो कुरा जाहेर गरेका हुन् । उनले प्रेस चौतारीलाई प्राथमिकतामा राखेर सबै पत्रकारहरूको हकहितमा काम गर्दै आएको र काम गर्ने पनि प्रतिबद्धता जाहेर गरे । पत्रकारहरू आर्थिक समस्याबाट जुझिरहेका र आफ्नो कार्यकालमा पत्रपत्रिकाहरूलाई सहयोग पुग्नेगरी सञ्चार ऐन ल्याएको बताए ।. आगामी स्थानीय चुनावमा आफू एमालेबाट वीरगंज महानगरमा पुनः नगरप्रमुख पदमा चुनाव लड्ने र त्यसका लागि पत्रकारिता क्षेत्रबाट सहयोग प्राप्त हुने उनले विश्वास व्यक्त गरे ।. प्रेस चौतारी नेपाल पर्साका अध्यक्ष श्याम बन्जाराको अध्यक्षतामा भएको कार्यक्रममा प्रेस चौतारी नेपालका केन्द्रीय सदस्य एवं मधेस प्रदेशका सह–इन्चार्ज शत्रुघ्न नेपाल, नेपाल पत्रकार महासङ्घका केन्द्रीय सदस्य केसी लामिछाने, नेपाल पत्रकार महासङ्घ पर्साका अध्यक्ष अनुप तिवारीले आगामी स्थानीय चुनावमा पर्साका चौधवटै पालिकामा एमालेका उम्मेदवारहरूलाई सहयोग पुग्नेगरी समाचार तयारी गर्न र उम्मेदवारहरूलाई जिताउने रणनीति बनाउन सुझाएका थिए ।. यसैगरी यही चैत २२ गते एमाले अध्यक्ष एवं पूर्वप्रधानमन्त्री केपीशर्मा ओलीको वीरगंजमा हुने आमसभा भव्यरूपमा सम्पन्न गर्न पत्रकारहरूलाई आआफ्नो तर्फबाट भूमिका निर्वाह गर्न आग्रह गरिएको थियो ।. बैठकमा तुलसी भण्डारी, युवराज खड्का, सन्तोष पटेल, आशिक अन्सारी, सञ्जयसाह कानूलगायतले विचार व्यक्त गरेका थिए । कार्यक्रमको सहजीकरण राजेन्द्र सिंह नेपालीले गरेका थिए ।",https://eprateekdaily.com/2022/03/30/32613
स्थानीय तहलाई मजबूत बनाऔं– वाणिज्यदूत शैलेन्द्र,प्रमुख समाचार,प्रतीक दैनिक,"चैत्र २३, २०७८",वीरगंज,"वीरगंजस्थित भारतीय महावाणिज्य दूतावासका वाणिज्यदूत शैलेन्द्र कुमारले स्थानीय निकायको मेरुदण्डको रूपमा रहेको स्थानीय तहलाई सबैले मजबूत बनाउनुपर्ने बताएका छन् ।. मधेसी पत्रकार समाज नेपालले आयोजना गरेको ‘हीरो अफ दी मधेस’मा छनोट भएकाहरूलाई पुरस्कृत गर्दै वाणिज्यदूत शैलेन्द्र कुमारले. नेपालका अन्य प्रदेशका साथै मधेस प्रदेशको विकासमा भारत सरकार अग्रसर रहेको दाबी गरे । उनले अहिले पनि मधेसमा भारत सरकारको सहयोगमा थुप्रै योजना सञ्चालनमा रहेको र थप योजनाहरू आउने क्रममा रहेको बताए ।. कार्यक्रममा वीरगंज उद्योग वाणिज्य सङ्घका पूर्वअध्यक्ष अशोक बैदले सातवटै प्रदेशमध्ये मधेस प्रदेश सबै दृष्टिकोणबाट सक्षम भएको दाबी गरे । उनले यो प्रदेशमा सबैभन्दा बढी औद्योगिक क्षेत्र भएको बताए । पर्यटनको प्रचुर सम्भावना रहेको र प्रचारप्रसारको अभावले यहाँका पर्यटकीय क्षेत्रहरू ओझेलमा परेको बताए ।. कार्यक्रममा वीउवासङ्घका पूर्वअध्यक्ष अशोक टेमानी, डा दीपक शाक्य, सञ्जय यादव, विपिन वर्णवाललगायतले मन्तव्य व्यक्त गरेका थिए ।. २२ जिल्लामा विभिन्न विधामा ख्याति कमाएका र मधेसको पहिचान बनाउन भूमिका खेलेका व्यक्तिहरूलाई कार्यक्रममा पुरस्कृत गरिएको थियो ।",https://eprateekdaily.com/2022/04/06/32912
"अनुदान रकममा अनियमितता भएको आशङ्का, जगरनाथपुर गापा कार्यालयमा अख्तियारको छापा",प्रमुख समाचार,प्रतीक दैनिक,"चैत्र १५, २०७८",सेढवा,अख्तियार दुरुपयोग अनुसन्धान आयोग हेटौंडाको टोलीले जगरनाथपुर गाउँपालिका कार्यालयमा छापामारी गरेको छ ।. अनुसन्धानका सूचना अधिकृत विष्णुप्रसाद सापकोटाले अख्तियारको टोलीले जगरनाथपुर गापामा अनुसन्धान शुरू गरेको पुष्टि गरेका छन् । अख्तियारको टोलीले गापा कार्यालयमा कार्यरत कर्मचारीहरूसँग आज सोधपूछ गरेको छ । प्रमुख प्रशासकीय अधिकृत राज कुशवाहालगायत कर्मचारीहरू अख्तियारको टोली आउँदा अनुपस्थित थिए । उनले आफू कार्यरत अवधिमा सो कार्य नभएको प्रतीकलाई बताए । कुशवाहाले आफूले कार्यभार सम्हाल्नु अघि सो घटना भएको प्रस्ट्याएका छन् ।. जगरनाथपुर गापामा कोरोना सङ्क्रमणको बेला सरकारले कोरोना प्रभावित विपन्न परिवारको लागि प्रतिपरिवार रु १० हजारको व्यवस्था गरेकोमा ८८० परिवारलाई वितरण गरिएको विवरण पठाएको थियो । तर यो रकम गापाले वितरण गरेको राहत थियो भन्ने कुरा थाहा भएपछि अनियमितता भएको भन्दै अख्तियारले अनुसन्धान शुरू गरेको हो ।. स्रोतका अनुसार कोरोना सङ्क्रमणको बेला गापा कार्यालयले नागरिकताको फोटोकपीसहितको विवरण लिएर रकम वितरण गरेको र सोही विवरणलाई अनुदान रकम बुझेकोमा प्रयोग गरेको देखिएको छ । गत पुसमा भएको महालेखा परीक्षणबाट यो कुराको पुष्टि भएपछि जगरनाथपुर गापाविरुद्ध समाचारहरू प्रकाशित भएको थियो र अख्तियारले आज छापामारी गरेको हो ।. जगरनाथपुर गापामा कार्यरत शिक्षकहरूलाई सोही अनुदान रकमबाट तलब वितरण गरिएको र स्वFस्थ्य संयोजक रामसिकिल साहलाई रु २४ लाख अनुदान सहयोग दिएको बुझिन आएको छ ।. स्वास्थ्य संयोजक साहको कोरोनाको कारण मृत्यु भइसकेको छ । अनुदान रकमको दुरुपयोग भएको पाइएपछि अन्य शीर्षकहरूमा पनि सो गापामा अनियमितता भएको हुन सक्ने अख्तियारको ठम्याइ छ ।. अख्तियारको टोली पौने १२ बजे आएको सुचना पाएपछि तत्काल कार्यालयमा नरहेका कर्मचारीहरु पनि आएका थिए । उनिहरुका साथै अख्तियारको टोलीले विशेष रुपमा आर्थिक शाखा प्रमुख सञ्जय पटेलसंग एकघण्टा कुराकानी ग¥यो ।. टोलीले आज खोजी गरेको कागजातमध्ये केहि फेला पारेको तर अझै कागजातहरु लिन बाँकी रहेको र सबै कुराको प्राप्ती पछि मात्र तथ्यगत सत्य कुरा सार्वजनिक गर्ने बताएको छ ।,https://eprateekdaily.com/2022/03/29/32553
मधेस आन्दोलन मधेसीको मात्र नभई उत्पीडित वर्ग सबैको –अध्यक्ष यादव,प्रमुख समाचार,प्रतीक दैनिक,"चैत्र १४, २०७८",वीरगंज,"जनता समाजवादी पार्टीका अध्यक्ष उपेन्द्र यादवले मधेस आन्दोलन मधेसीको मात्र नभई उत्पीडनमा परेका सबै वर्गको भएको बताएका छन् ।. सखुवाप्रसौनी गाउँपालिकाले आयोजना गरेको भूमिपूजन तथा जग्गादाता सम्मान कार्यक्रममा अध्यक्ष यादवले मधेसी जनताको योगदानका कारण देशमा परिवर्तन आएको बताए । उनले पाएको अधिकारलाई सुनिश्चित गर्दै बाँकी अधिकारको लागि लड्नुपर्ने बताए । नागरिकता ऐन संशोधनको लागि सरकारसँग कुरा भइरहेको र चाँडै समस्या समाधान हुने बताए । अध्यक्ष यादवले राजनीतिमा बढ्दो विकृतिको कारण चुनाव खर्चिलो भएकोप्रति मतदातालाई सजग भई रोजेको दलमा मत हाल्न अनुरोध गरे ।. कार्यक्रम भइरहेको बेला गाउँपालिका उपाध्यक्षलगायत केही दलका नेताहरूले विरोध गर्न तथा कार्यक्रम भाँड्न खोजेपछि मन्तव्यको क्रममा सांसद प्रदीप यादवले निषेधको राजनीति तत्काल छोड्नुपर्ने चेतावनी दिए । पार्टी अध्यक्ष आएको बेला कालो झन्डा देखाइ विरोध गर्ने कार्य नछाडेमा भोलि यसको दुष्परिणाम भोग्नुपर्ने बताए ।. गापा अध्यक्ष प्रदीप जैसवालको अध्यक्षतामा भएको कार्यक्रममा प्रदेश सांसद जन्नत अन्सारी, मन्जुर अन्सारी, करीमा बेगमलगायतले मन्तव्य व्यक्त गरेका थिए । कार्यक्रमको सञ्चालन जिल्ला सचिव तबरेज अहमदले गरेका थिए ।. कार्यक्रममा जग्गादाता रामेश्वरप्रसाद कलवार र कलावती देवीलाई अध्यक्ष यादवले दोसल्ला ओढाएर सम्मान गरेका थिए । जग्गादाता गापा अध्यक्ष प्रदीप जैसवालका मातापिता हुन् । कार्यक्रममा करीब एक करोड मूल्य पर्ने नौ कट्ठा दुई धुर जग्गा गापालाई निश्शुल्क हस्तान्तरण गरिएको थियो ।",https://eprateekdaily.com/2022/03/28/32509
स्थानीय चुनावले जनतालाई बलियो बनाउँछ– गृहमन्त्री,प्रमुख समाचार,प्रतीक दैनिक,"चैत्र २१, २०७८",सिम्रौनगढ,"गृहमन्त्री बालकृष्ण खाँडले स्थानीय चुनावले जनताको अधिकारलाई बलियो बनाएको बताएका छन् ।. आज बारा, सिम्रौनगढ रानीवासमा नेपाली काङ्ग्रेसको आमसभालाई सम्बोधन गर्दै गृहमन्त्री खाँडले चुनावमा मतको सही सदुपयोग गरी ‘हाम्रो’ होइन ‘राम्रो’ जनप्रतिनिधिलाई विजयी गराउन आग्रह गरे ।. उनले नेपाली काङ्ग्रेस किसान, आदिवासी, दलित जनजातीलगायत नेपाली जनताको पार्टी रहेको बताएका छन् । नेपालमा भौगोलिक विविधता रहेको बताए । उनले विभिन्न भाषा, संस्कृति रहेको नेपालमा मधेस, तराई, पहाड, हिमालमा बसोवास गर्ने सबै नेपाली एक रहेको बताए । उनले कृषकहरूलाई सुलभ ढङ्गले मल उपलब्ध गराउन लागिपरेको बताए ।. गृहमन्त्री खाँडले नेपालमा जन्मेका नेपालीले नागरिकता पाउनुपर्ने बताए । उनले बारा जिल्लाको ऐतिहासिक, धार्मिक र पर्यटकीय भूमि सिम्रौनगढलाई विश्वमा चिनाउनुपर्ने कुरामा जोड दिए ।. कार्यक्रममा पूर्वमन्त्री फर्मुला मन्सुर, सांसद उमाकान्त चौधरी, मधेस प्रदेश सभापति कृष्णप्रसाद यादव, उपाध्यक्ष चन्द्रशेखरकुमार यादव, पूर्वमन्त्री महेन्द्र यादव, जयचन्द चौरसियालगायतले मन्तव्य राखेका थिए ।. कार्यक्रममा नेकाका पूर्व सभापति राधेचन्द्र यादव, कलैया महानगरपालिकाका प्रमुख राजेश यादव, महागढीमाई नपाका प्रमुख उपेन्द्र यादवलगायतको सहभागिता थियो ।. यसैबीच गृहमन्त्री खाँडले सिमौनगढ–९ स्थित ऐतिहासिक झरोखर पोखरी नजीक स्वतन्त्रता सेनानी स्व. भागवतप्रसाद यादवको प्रतिमा अनावरण गरेका थिए । कार्यक्रममा उनले स्वतन्त्रता सेनानीको योगदानबारे चर्चा गरेका थिए ।. भागवतप्रसाद यादव स्मृति प्रतिष्ठानको आयोजनामा भएको कार्यक्रमको अध्यक्षता प्रतिष्ठानका अध्यक्ष विजयशङ्कर यादवले गरेका थिए भने कार्यक्रम सञ्चालन पत्रकार सिकेन्द्र पासवानले गरेका थिए ।",https://eprateekdaily.com/2022/04/04/32835
"गठबन्धन सरकार अपवित्र, यसले केही गर्न सक्दैन– अध्यक्ष ओली",प्रमुख समाचार,प्रतीक दैनिक,"चैत्र २२, २०७८",वीरगंज,"पूर्वप्रधानमन्त्री एवं नेकपा एमालेका अध्यक्ष केपी शर्मा ओलीले वर्तमान सरकार अपवित्र गठबन्धनबाट बनेको र यसले कुनै काम गर्न नसक्ने बताएका छन् ।. नेकपा एमाले, पर्साले वीरगंजमा आयोजना गरेको आमसभामा अध्यक्ष ओलीले जनताले निर्वाचित गरेको सरकारलाई षड्यन्त्रपूर्वक हटाएर अदालतको परमादेशमा बनेको गठबन्धनको सरकार अपवित्र भएको बताए । उनले संसारमा कहीं नभएको काम नेपालमा भएको र अदालतले प्रधानमन्त्री बनाइदिएको आरोप लगाए । उनले आगामी सरकार एमालेको बन्ने दाबी पनि गरे ।. अध्यक्ष्F ओलीले एमाले सरकारले शुरूदेखि नै थुप्रै राम्रा काम गरेको बताए । सामाजिक सुरक्ष्Fा भत्ता, सडक सञ्जाल विस्तार, कृषि आधुनिकीकरण, अत्याधुनिक प्रविधिको प्रयोगलगायतका कार्यहरू गरेको बताए । उनले आफ्नै सरकारको पालामा तराईको लाइफलाइन हुलाकी सडक पुनर्निर्माणको कार्य शुरू गरेको दाबी गरे । अध्यक्ष ओलीले ज्येष्ठ नागरिक, एकल महिला, असहाय, अपाङ्गहरूलाई सामाजिक सुरक्षा भत्ताको व्यवस्था गरेर समाजमा सम्मानका साथ जीवनयापन गर्ने वातावरण सिर्जना गरेको बताए ।. कृषि आधुनिकीकरणलाई एमाले सरकारले प्राथमिकतामा राखेको र आगामी बन्ने एमाले सरकारले यसलाई अझै उचाइमा पु¥याएर कृषिमा नेपालीलाई आत्मनिर्भर बनाउनुका साथै भारत र चीनमा निर्यात गर्ने वातावरण पनि सिर्जना गर्ने बताए ।. युवाहरूलाई प्रविधिमैत्री बनाउने र रोजगारको वातावरण सिर्जना गराउनेतर्फ एमाले सरकारले यसअघि पनि काम गरेको र अबका दिनमा पनि एमालेको सरकार बनेपछि त्यसलाई प्राथमिकतामा राख्ने बताए । उनले एमालेलाई मधेसविरोधी भनेर प्रचार गरिए पनि अहिले एमालेप्रति उर्लेको जनलहरले सो कुराको खण्डन गरेको बताए । उनले मधेसी जनतालाई भ्रममा राखेर व्यक्तिगत इच्छापूर्ति गर्दै आएकाहरूको अब पर्दाफास भइरहेको बताए । आफू तराई–मधेसमैं हुर्केबढेको र पर्सा जिल्लामा राजनीतिक घटनाक्रमको बेला ४८ वर्षअगाडि विभिन्न साथीहरूको सहयोगमा बसेको स्मरण गरेका थिए ।. उनले एमाले सरकारले मधेस प्रदेशका थुप्रै जिल्लामा किसानहरूलाई सहयोग पुग्ने गरी सिंचाइको व्यवस्था गरेको र त्यसबाट लाखौं किसानहरू लाभान्वित भएको बताए । अध्यक्ष ओलीले उत्तरमा चीन र दक्षिणमा भारत ठूला देशहरू भएको र उनीहरूसँग सुमधुर सम्बन्ध राखेर नेपाललाई समृद्धितर्फ अगाडि बढाउने घोषणा गरे । एमालेले ‘समृद्ध नेपाल सुखी नेपाली’को नारा त्यत्तिकै अगाडि नसारेको बताउँदै यी सबै कुराहरूलाई साकार बनाउने योजनाअनुरूप एमालेले काम गर्दै आएको बताए ।. एमाले, पर्साका अध्यक्ष जयप्रकाश थारूको अध्यक्षतामा आयोजित कार्यक्रममा पर्सा इन्चार्ज प्रभु हजरा, नगरप्रमुख विजय सरावगी, नवप्रवेशी नेता शिव पटेलले मन्तव्य व्यक्त गरेका थिए ।. कार्यक्रममा नेकपा एमालेका सचिव एवं प्रदेश इन्चार्ज रघुवीर महासेठ, एमालेका नेता प्रभु साह, राजकुमार गुप्ता, ज्वाला साह, निर्मला देवकोटा, विचारी यादव, सुन्दर कुर्मीलगायतको सहभागिता थियो ।",https://eprateekdaily.com/2022/04/05/32873
"बीच सडकमा गाडियो खम्बा, पिचको काम अवरुद्ध",प्रमुख समाचार,प्रतीक दैनिक,"चैत्र १३, २०७८",वीरगंज,"पर्सा जिल्लाको मध्यमा पर्ने पोखरिया नगरपालिकामा नयाँ किसिमको विकासको मोडेल देखिएको छ । पोखरिया नगरपालिकाका प्रमुख दीपनारायणप्रसाद रौनियारकै सक्रियतामा पोखरिया–लङ्गडी सडकखण्डको वसन्तपुर टोलमा बीच सडकमैं बाँसको खम्बा गाडेर सडक कालोपत्र गर्ने योजनालाई ठप्प पारिएको छ ।. सडकमा करीब १३ फिट निजी जग्गा परेको भन्दै वसन्तपुरका कपिलराउत अहिरले विगत आठ महीनादेखि उक्त सडकखण्डमा खम्बा गाडेर बाँसको टाटी लगाएका छन् । जग्गा कब्जा गर्नको लागि यस्तो गरिएको उनले बताए ।. पोखरिया नपा–३ वसन्तपुरका वडाध्यक्ष अजय कुमारले सडकमा निजी जग्गा परेकोले जग्गाधनीले सडक कब्जा गरेर खम्बा गाडेको बताउँदै उक्त समस्या समाधानको लागि सरोकारवाला निकाय गम्भीर हुनुपर्ने बताए । उनले जग्गाधनीले तीन दशकभन्दा अगाडिदेखि पोखरिया–लङ्गडी सडकमा कुनै विवाद सिर्जना नगरेको तर अहिले एक्कासि आएर नक्शा अनुसार सडकमा जग्गा भएको भनिरहेको बताए ।. यस विषयमा सम्बन्धित निकाय मधेस प्रदेश सरकार मातहतको वीरगंजस्थित भौतिक पूर्वाधार विकास कार्यालय, पोखरिया नपा, ठेकेदार र गाउँलेबीच पटक–पटक छलफल हुँदा पनि समस्या समाधान भएको छैन । बीच सडकमैं खम्बा गाडिएपछि पोखरिया, लङ्गडी, भलुवाही, मिर्जापुर तथा भिस्वा भएर आउजाउ गर्ने सवारीसाधनलाई समस्या भइरहेको छ ।. उक्त सडक भएर आउने बस, ट्रक, ट्याक्टरलगायत सवारीसाधनलाई वसन्तपुरस्थित साँघुरो बाटो पार गर्न कठिन भइरहेको छ । भौतिक पूर्वाधार विकास कार्यालयले पोखरिया, भलुवाही, मिर्जापुरसम्म १२ किलोमिटर सडक कालोपत्र गर्न रु १४ करोड २९ लाखमा रोशन, रञ्जन, समा जेभीलाई ठेक्का दिएको छ भने सबैठवा, भिस्वा, जयमङ्गलापुर, सम्भौता, मिर्जापुर सडकखण्डको लागि रु १८ करोड ११ लाखमा सोही जेभी कम्पनीले ठेक्का पाएको ठेकेदार कम्पनीका सुरेश सहनीले बताए ।. कालोपत्र काम ८० प्रतिशत सम्पन्न भए तापनि अहिले काम सुस्त गतिमा भइरहेको छ । बीच सडकमैं खम्बा गाडिएपछि काममा अवरोध सिर्जना भएको ठेकेदार पक्षको भनाइ छ ।",https://eprateekdaily.com/2022/03/27/32463
हिन्दू धर्मको मान्यतालाई खत्तम पार्ने खेलमा नेताहरू लागे –अभिनेता निखिल उप्रेती,प्रमुख समाचार,प्रतीक दैनिक,"चैत्र १२, २०७८",वीरगंज,"नेपाली चलचित्रका अभिनेता निखिल उप्रेतीले हिन्दू धर्मको मूल्य, मान्यता तथा सूत्रलाई खत्तम पार्ने खेलमा नेताहरू लागेको आरोप लगाएका छन् । वीरगंजमा सम्पन्न प्रबुद्ध नागरिक गोष्ठी एवं साहित्य परिचय कार्यक्रममा उनले बताएका हुन् । हिन्दू राष्ट्र स्वाभिमान जागरण अभियानद्वारा वीरगंजको जैन धर्मशालामा आयोजित कार्यक्रममा उनले भने, “आज हिन्दुवादी कुरा गर्ने बित्तिकै सबैले भन्ने गरेका छन्, वैज्ञानिक युगमा रूढिवादी कुरा गर्ने, तर ती व्यक्तिहरूलाई थाहा छैन, सनातन धर्मको वैज्ञानिक पद्धति र सूत्र ।” विदेशी शक्तिको दबाबमा नेपाललाई हिन्दू राज्यबाट धर्म निरपेक्ष राज्य घोषणा गरिएकोप्रति कटाक्ष गर्दै उनले भने नेपाली जनताकै कारण यस्तो अवस्था आएको पनि स्पष्ट पारे ।. “धर्मलाई राजनीतिसँग जोड्न खोजेको होइन, तर विनाराजनीति धर्म सुरक्षित रहन सक्दैन, त्यसैले अब हामीले चुन्ने नेता सनातन धर्मको मूल्य, मान्यता र परम्परालाई रक्षा गर्न सक्छ कि सक्दैन, त्यो पनि हेर्न जरुरी छ,” उनले भने, “आजको समयमा नेताहरू धर्म र अध्यात्मको बिर्को खोल्नुभन्दा रक्सीको बिर्को खोल्नेमा मस्त छन् ।”. उनले कुनै समस्यालाई बिर्साउन रक्सीले अस्थायीरूपमा मात्र सक्छ, तर धर्म र अध्यात्मले कुनै पनि समस्यालाई जरादेखि निर्मूल पार्ने गरेको पनि दाबी गरे । उनले आजको समयमा छोराछोरी बुबाआमाबाट टाढा भइसकेका छन्, उनीहरूलाई हिन्दू धर्मको मूल्य मान्यता उल्लेख भएको धार्मिक पुस्तक र संस्कारसँग जोड्न पनि आवश्यक रहेको बताए ।. कार्यक्रमका विशिष्ट अतिथि एवं राजनीतिक विश्लेषक दिवेश झाले नेपाल हिन्दू राज्य भएको वैश्विक पहिचानमाथि नेपालका राजनीतिकर्मीहरूले आघात पु¥याएको पनि जिकिर गरे ।. “अहिले हिन्दूहरूलाई तोड्ने काम भइरहेको छ, कसले र किन गरिरहेको छ, सबैलाई थाहा छ,” उनले भने, “समयमैं सच्चिनुपर्ने अवस्था छ, टोलटोलमा जबसम्म जागरण फैलिंदैन, तबसम्म बहुसङ्ख्यकरूपमा बसोबास गर्ने हिन्दूहरूको कल्याण हुन सक्दैन ।”. कार्यक्रमका विशिष्ट अतिथि एवं वीरगंजका उद्योगपति अशोक बैदले हिन्दूहरूको सङ्ख्या घटाउन पछिल्लो जनगणनामा समेत विभेद र त्रुटि भएको दाबी गरे । “म वीरगंज महानगरको परिचित व्यक्ति हुँ, तर मेरो घरमा जनगणना गर्न कोही आएन,” उनले भने, “नेपालको पछिल्लो जनगणना अनुसार जनसङ्ख्या कम देखिएको छ, त्यसमा पनि विदेशी शक्तिको इशारामा जनगणना भएको छ ।” उनले पछिल्लोपटक नेपालमा हिन्दू धर्मावलम्बीमाथि दिनहुँ प्रहार भइरहेकाले हिन्दू समाज अब जाग्नुपर्ने बेला आएको बताए ।. वीरगंज उद्योग वाणिज्य सङ्घका उपाध्यक्ष तथा कार्यक्रम संयोजक माधव राजपालको अध्यक्षता तथा नन्दन यादवको सहजीकरणमा सम्पन्न कार्यक्रममा साधुद्वय बजरङ्गी दास, शौरभ दास, राजनीतिक दलका अगुवा, समाजसेवीलगायतको सहभागिता थियो ।",https://eprateekdaily.com/2022/03/26/32414
उपप्रमुखका दाबेदारहरू पनि कम छैनन्,प्रमुख समाचार,प्रतीक दैनिक,"चैत्र १८, २०७८",पोखरिया,"स्थानीय चुनाव घोषणा भएसँगै प्रमुख, उपप्रमुख, वडाध्यक्ष, वडासदस्य पदमा चुनाव लड्नेहरूको चर्चा शुरू भएको छ ।. अहिले चोक–चोक, चियापसल, कार्यालय र मानिस भेला भएर गफ गर्ने सबैखाले पसल, कार्यालयहरूमा चुनावकै चचर्F छ । को कुन पार्टीबाट उठ्ने, कसले कति पैसा खर्च गर्छ, कसले जित्छ, को हार्छ ? यस्तै चर्चा–परिचर्चा शुरू छ । स्थानीय चुनावकै सेरोफेरोमा पर्सा जिल्लाको चौधवटा पालिकामा उपप्रमुखका दाबेदारको सङ्ख्या पनि बढ्दो छ ।. वीरगंज महानगरपालिकाको उपप्रमुखमा विजयी नेपाली काङ्ग्रेसकी शान्ति कार्कीले पुनः उम्मेदवारी दिने घोषणा गरेकी छन् । यो पार्टीबाट किरण सरकार, भवानी घिमिरेको पनि दाबेदारी रहेको छ ।. गत स्थानीय चुनावमा कार्कीपछि दोस्रो स्थानमा आएकी पिङ्की यादव पनि जसपाबाट चुनाव लड्दै छिन् । यसैगरी, गत चुनावमा राजपाबाट पराजित रम्भा मिश्र यसपटक लोसपाबाट चुनाव लड्ने भएकी छन् । एमालेबाट पराजित सोफिया आचार्य नेकपा एकीकृत समाजवादी पार्टीमा लागेकोले उनको उम्मेदवारीको टुङ्गो छैन । एमाले र नेकपा माओवादी केन्द्रले वीरगंज महानगरमा उपप्रमुखको नाम चर्चामा ल्याउन सकेका छैनन् ।. पोखरिया नगरपालिकामा तत्कालीन मधेसी जन अधिकार फोरमबाट विजयी सलमा खातुन जनता समाजवादी पार्टीबाट चुनाव लड्ने भएकी छन् । लोकतान्त्रिक समाजवादी पार्टीबाट आशादेवी र नेपाल सुशासन पार्टीबाट वीणादेवीको नाम पोखरिया नपामा चर्चा छ ।. पर्सागढी नगरपालिकामा नेकाबाट विजयी अर्चना चौधरीसँगै सोही पार्टीकी जुनुमाया बलले पनि दाबेदारी गरेकी छन् । एमालेबाट पूजा चौधरी र जनता समाजवादी पार्टीबाट ममता यादवको नाम चर्चामा छ ।. ठोरी गाउँपालिकामा नेकपा माओवादी केन्द्रबाट विजयी शान्तिमाया थिड्ढो नाम पुनः चर्चामा छ । यसैगरी एमालेबाट गोकुली रेग्मीको दाबेदारी देखिएको छ । गत चुनावमा दुवैजना लडेका थिए ।. पटेर्वासुगौलीमा पनि उपप्रमुखका आकाङ्क्षीहरू बढी देखिएका छन् । नेकाबाट विजयी ममता महतोसँगै सोही पार्टीका आसमोहनीदेवीले दाबेदारी गरेकी छन् । यसैगरी नेपाल सुशासन पार्टीबाट कविता पञ्जियार र एमालेबाट मन्तुरा देवीको नाम चर्चामा छ ।. जीराभवानी गापाबाट एमालेबाट विजयी उषादेवी थरूनीको नाम चर्चामा छ भने नेकाबाट उपप्रमुखमा रेखा चौधरी, सरिता चौधरी र प्रतिमा खवासको नाम चर्चामा छ ।. यसबाहेक गत स्थानीय चुनावमा उपप्रमुखमा बहुदरमाई नपाबाट गायत्री देवी, विन्ध्यवासिनी गापाबाट किरण देवी, जगरनाथपुर गापाबाट बिस्मिल्लाह खातुन, पकाहामैनपुरबाट कुसुमीदेवी, धोबिनीबाट पारस पटेल, कालिकामाई गापाबाट राजेश चौरसिया, सखुवापरसौनीबाट फूलमतीदेवी चौधरी र छिपहरमाई गापाबाट मदिना खातुन निर्वाचित भएका थिए ।. यी पालिकाहरूमा पनि उपप्रमुखका लागि आकाङ्क्षीहरू बढिरहेका छन् ।",https://eprateekdaily.com/2022/04/01/32702
सरकारको शहीद परिवारप्रति उच्च दृष्टिकोण– मन्त्री भुसाल,प्रमुख समाचार,प्रतीक दैनिक,"चैत्र २, २०७८",वीरगंज,"ऊर्जामन्त्री पम्फा भुसालले शहीदहरूको शहादतका कारण देशमा ठूलो परिर्वतन आएको बताएकी छन् ।. मधेस प्रदेश सरकारले जनयुद्धमा शहीद भएकाहरूको परिवारलाई सम्मान तथा चेक वितरण कार्यक्रममा मन्त्री भुसालले शहीद कहिले पनि नमर्ने र अमर रहिरहने बताइन् । उनले सरकारले जहिले पनि शहीद परिवारलाई उच्च दृष्टिकोणले हेर्दै आएको बताइन् । नेपालका सम्पूर्ण शहीदका परिवारले पाउने राहतमा एकमुस्ट लगानी गरी स्थायीरूपमा सहयोग हुने गरी योजना बनाइरहेको बताइन् ।. मधेश प्रदेशका सञ्चारमन्त्री भरत साहको सभापतित्वमा भएको कार्यक्रममा नेकपा माओवादीका जिल्ला इन्चार्ज विजय महतो, जिल्ला संयोजक रामदरश कुशवाहा, सचिव बालेश्वर दहित थारू, प्रदेशसदस्य छोटेलाल यादव, प्रदेशसभा सदस्य पश्मिना कादरी, जिल्ला सदस्य टुनटुन तिवारी, रूपनारायण सिंह, महानगर अध्यक्ष सब्बाह अन्सारी, सचिव नन्दकिशोर पञ्जियार, सहसचिव मनोज यादव, नुरुलहोदा आलम, महमुद आलम, महानगर उपाध्यक्ष रामबाबू मण्डललगायतले मन्तव्य व्यक्त गरेका थिए ।. कार्यक्रममा १८ जना शहीद परिवारलाई जनही रु एक लाखको चेक तथा सम्मानपत्र प्रदान गरिएको थियो ।. पर्सा जिल्लाका ढोडियादेवी थरुनी, चन्दादेवी राम, विष्णुमाया नेपाल, छठिया देवी, उमादेवी लामिछाने, जशोदा सापकोटा, मीनादेवी थरुइन, दुरपतिदेवी थरुइन, अञ्जना श्रेष्ठ, माइली तामाङ, कान्छी लामा, देवमाया आचार्य, कलावती राय, दीपकबहादुर राई, कृष्ण राई, जमुनादेवी राजपूत, सुदर्शनराज पाण्डे, सावित्री बस्नेतलगायतलाई जनही रु एक लाखको चेक वितरण गरिएको थियो ।. विद्युतीय चुलो प्रयोग गर्न ऊर्जामन्त्री भुसालको अनुरोध. प्रस, जीतपुर/. ऊर्जामन्त्री पम्फा भुसालले नेपालमा विद्युत्को अभाव नभएको बताएकी छन् ।. नेकपा माओवादी केन्द्र जीतपुरसिमरा उपमहानगर कमिटी, सिमराले आयोजना गरेको कार्यकर्ता भेटघाट कार्यक्रममा मन्त्री भुसालले विद्युत् नपुगेको स्थानमा चाँडै विद्युत् पु¥याइने बताइन् । उनले नेपाल विद्युत् प्राधिकरणका प्रमुख, कर्मचारी तथा प्राविधिकले नसुने हामीलाई जानकारी दिन आग्रह गरिन् ।. हाल २० युनिटसम्म विद्युत् खपत गर्ने ग्राहकलाई छुट दिएको बताउँदै उनले यसबाट मुलुकका साढे २६ लाख ग्राहक लाभान्वित भएको बताइन् । उनले कृषि उत्पादन तथा रोजगार वृद्धिको लागि खेतीयोग्य जग्गामा सिंचाइको लागि विद्युत् महसूलमा ५० प्रतिशत छुट दिइएको बताइन् । उनले विद्युतीय चुलोको प्रयोग गरी ग्याँसलाई विस्थापित गर्नुपर्नेमा जोड दिइन् ।. मन्त्री भुसालले नेपाली जनतालाई पर्याप्त मात्रामा बिजुली दिन नेपाल विद्युत् प्राधिकरण सक्षम रहेको बताइन् । उनले एमाले अध्यक्ष केपीशर्मा ओलीलाई बढार्ने काममा माओवादी केन्द्र जोसँग पनि सहकार्य गर्न तयार रहेको बताइन् ।",https://eprateekdaily.com/2022/03/16/32111
बिहार र मधेस सरकारबीच पर्यटन प्रवद्र्धनमा छलफल,प्रमुख समाचार,प्रतीक दैनिक,"चैत्र ८, २०७८",वीरगंज,"बिहार सरकार र मधेस सरकारबीच वीरगंजमा एक दिने छलफल कार्यक्रम सम्पन्न भएको छ ।. दुवै देशका प्रदेश सरकारबीच पर्यटन प्रवद्र्धन गर्न मङ्गलवार वीरगंजमा छलफल कार्यक्रम सम्पन्न भएको हो ।. भारत आजादीको अमृत महोत्सवको अवसरमा वीरगंजस्थित भारतीय महावाणिज्य दूतावासद्वारा आयोजित कार्यक्रममा दुवै देशका प्रदेश सरकारका प्रतिनिधिमण्डलबीच छलफल भएको दूतावासले जनाएको छ ।. द्विपक्षीय पर्यटन प्रवद्र्धन गरी दुवैतर्फका पर्यटकले भोग्नुपरेका कठिनाइहरू समाधान गर्ने र यस सम्बन्धमा सरकारी तथा निजी निकायहरूबीच सम्पर्क कायम गर्ने उद्देश्यले कार्यक्रम आयोजना गरिएको हो ।. मधेस प्रदेशका उद्योग, पर्यटन तथा वनमन्त्री शत्रुघ्न महतोको प्रमुख आतिथ्यमा सम्पन्न भएको कार्यक्रममा पर्साका प्रमुख जिल्ला अधिकारी, प्रहरी उपरीक्षक, सशस्त्र प्रहरी उपरीक्षक, पूर्वी चम्पारणका जिल्ला अधिकारी, पश्चिम चम्पारणका अतिरिक्त जिल्ला मजिस्ट्रेट, चितवन राष्ट्रिय निकुञ्जका प्रमुख संरक्षण अधिकृत, पर्सा राष्ट्रिय निकुञ्जका प्रतिनिधि, होटल तथा टुर अपरेटरका प्रतिनिधिलगायतको सहभागिता थियो ।. दुवै देशका प्रदेश प्रतिनिधिहरूले आआफ्नो धारणा राखेका थिए ।. कार्यक्रममा बिहार र मधेस प्रदेशका पर्यटकीय सम्भावना बोकेका गन्तव्यस्थलका बारेमा चर्चा भएको थियो ।. मधेस प्रदेश र बिहारको पूर्वी र पश्चिम चम्पारण जिल्लामा पर्यटकीय गन्तव्य प्रवद्र्धनमा ध्यान केन्द्रित गर्नुपर्ने जोड दिइएको कार्यक्रममा सीमामा हेल्प डेस्क स्थापना गर्नुपर्ने विषयमा पनि छलफल भएको दूतावासले जनाएको छ । नेपालमा भारतीय सवारीसाधनबाट लिइने सडक कर र अन्य करबारे सुधार र सहजीकरण गर्ने विषयमा बिहारका मन्त्रीले नेपाली निकायसँग पहल गर्ने बताए ।",https://eprateekdaily.com/2022/03/22/32225
वीरगंजमा बर्डफ्लु भेटिएपछि त्रास,प्रमुख समाचार,प्रतीक दैनिक,"फाल्गुन २७, २०७८",वीरगंज,"वीरगंजमा बर्डफ्लु देखा परेपछि कुुखुरा व्यवसायी र सर्वसाधारण चिन्तित भएका छन् । वीरगंज महानगरपालिका–१५ भेडियाहीमा सगीर अन्सारीको कुखुरा फार्ममा बर्डफ्लु भेटिएको पशु क्वारेन्टाइनका प्रमुख डा हरेराम यादवले पुष्टि गरेका छन् ।. अन्सारीको कुखुरा फार्ममा कुखुराहरू धमाधम मर्न थालेपछि चेकजाँचको लागि केन्द्रीय प्रयोगशालामा नमूना पठाइएको थियो । ल्याबको रिपोर्ट हिजो बिहीवार आएपछि उनको फार्मका सबै कुखुरा नष्ट गरिएको डा यादवले बताए । उनले फार्मभित्र रहेका कुखुरा, अन्डा, क्यारेट खाल्डो खनी पुरेको बताए ।. परीक्षण रिपोर्ट आएपछि हिजो जिल्ला प्रशासन कार्यालय, पर्सामा बसेको बर्डफ्लु नियन्त्रण समितिको बैठकले कुखुरा नष्ट गर्ने निर्णय गरेको थियो । बैठकमा पशु क्वारेन्टाइन, भेटेरिनरी अस्पताल तथा पशुविज्ञ केन्द्र, पर्सा, वीरगंज महानगरका प्रतिनिधिलगायत काठमाडौंबाट आएका पदाधिकारीहरूको सहभागिता थियो ।. बर्डफ्लु देखा परेपछि पर्सा, बारा क्ष्Fेत्रका कुखुरा व्यवसायीहरू चिन्तित भएका छन् । अन्सारीले घण्टाघरमा कुखुरा र अन्डा बिक्री गर्ने पसल सञ्चालन गर्दै आएका छन् ।. धमाधम मर्दैछन् हाँस र कुखुरा. प्रस, सेढवा/. पर्साको ग्रामीण भेगका फैलिएको रोगको प्रकोपका कारण किसानहरूले पालेका हाँस, कुखुरा मर्ने क्रम बढेको छ । घरमा पालुवा तथा व्यावसायिक कुखुरा फार्ममा कुखुराहरू मरिरहेका हुँदा लाखौंको क्षति भएको किसानहरूले जनाएका छन् ।. करीब एक सातादेखि फैलिएको यस रोगका कारण यस क्षेत्रमा हजारौंको सङ्ख्यामा हाँस–कुखुरा मरेको र मर्ने क्रम जारी रहेको किसानहरूले जनाएका छन् । जगरनाथपुर गाउँपालिका– २ मा लक्ष्मीपुरका कुखुरा फार्म सञ्चालन गरेका किसान राजकिशोर यादवका अनुसार फार्ममा पालेको एक हजार कुखुरा मरेको गुनासो गरे । डेढ–दुई केजी तौल भएको कुखुरा मरेका कारण चार लाख रुपियाँभन्दा बढी क्षति भएको यादवको भनाइ छ । उपचारका लागि वीरगंजबाट ४०/५० हजार मूल्य बराबरको औषधी खरीद गरी खुवाएपनि केही फरक नपरेको र एउटा पनि कुखुरा बचाउन नसकिएको यादवले गुनासो गरे ।. यस रोगमा एकाएक हाँस कुखुराहरू छटपटाउने र आधा घण्टाभित्रै मर्ने गरेको जीराभवानी गाउँपालिका–५ का मुक्तिनारायण दासले बताए । यी पक्षीहरू मरेका कारण यसको मासु पनि मानिसले सेवन नगर्ने हुँदा त्यतिकै खेर हुने गरेको दासको भनाइ छ । जीराभवानी गाउँपालिका–१ पिपराका कुखुरा फार्म सञ्चालन गरेका किसान जितेन्द्र यादवले भारतीय बजारबाट खुलेयाम कुखुरा भित्रिएका कारण रोग सरेर आएको बताए । भारतीय बजार इनर्वा, भंगहा, धुमाटाड, लगायत बजारबाट विनाक्वारन्टिन चेक गरी कुखुरा आएको र समुदायमा असुरक्षित तरीकाले बेचबिखन तथा काटमारले यो रोग सरेको यादवको भनाइ छ ।",https://eprateekdaily.com/2022/03/11/31927
रूस–युक्रेन युद्धको असर एक महीनापछि पर्छ –भन्सार अधिकारी,प्रमुख समाचार,प्रतीक दैनिक,"चैत्र १, २०७८",परवानीपुर,"करीब तीन सातादेखि चलिरहेको रूस–युक्रेन युद्धको असर नेपालको व्यापारमा एक महीनापछि पर्ने वीरगंज भन्सारका अधिकारीहरूले बताएका छन् ।. युक्रेन र रूसबाट विशेषगरी सूर्यमुखी, भटमास, पामका कच्चा तेल (क्रुड आयल) मात्र आयात हुने भएकाले अहिले खासै केही असर नपरेको वीरगंजस्थित श्रीसिया सुक्खा बन्दरगाहका भन्सार अधिकृत गोपाल भण्डारीले बताए । “अहिले खासै असर परेको छैन, पहिलेका अर्डरहरू आइरहेका छन् । तर नयाँ अर्डरहरूका लागि समस्या हुन सक्छ । अर्डर दिइसकेपछि नेपाल आउन करीब डेढ/दुई महीना समय लाग्छ,” उनले भने ।. त्यसैगरी, युक्रेनबाट तोरीको गेडा पनि आउने गरेकोले नेपाली बजारमा खानेतेलको मूल्य आगामी दिनमा आकाशिने व्यवसायीहरूको प्रक्षेपण छ । नेपाली व्यवसायीहरूका अनुसार नेपालमा रूस–युक्रेन युद्ध लामो समयसम्म चलिरह्यो भने खानेतेलको मूल्य लिटरमा ३५० रुपैयाँसम्म पुग्न सक्ने उनीहरूको भनाइ छ ।. सो युद्धका कारण अहिले नेपाल सरकारले भारतमा प्रशोधित तेल निर्यातमा नियन्त्रण गरी स्वदेशमा खपतको लागि भण्डारण गर्नुपर्ने नीति बनाइरहेको वीरगंज उद्योग वाणिज्य सङ्घका अध्यक्ष एवं नेपाल चामल दाल सङ्घका राष्ट्रिय अध्यक्ष सुबोध गुप्ताले बताए ।. बारा, पर्सा कोरिडोरसँगै नेपालभरि करीब तीन दर्जन खानेतेल उत्पादन गर्ने उद्योग सञ्चालनमा छन् । विगत दुई वर्षदेखि भारत निकासी गरी मालामाल भएका तेल उद्योगहरूले पछिल्लो समय आफ्नो क्षमता पनि विस्तार गरेका थिए ।. भारत निकासी हुने प्रशोधित तेलको परिमाण घट्यो. पर्सा, बारा कोरिडोरमा उत्पादित प्रशोधित तेल भारतमा निकासी हुने परिमाण दिन प्रतिदिन घट्दै छ ।. फागुनको अन्त्यसम्म वीरगंज नाकाबाट दैनिक ३५–४० वटा तेल लोड गाडी गइरहेको वीरगंज भन्सारका प्रमुख भन्सार अधिकृत हरिहर पौडेलले बताए । उनका अनुसार दुई महीना अगाडि वीरगंज नाकाबाट दैनिक ८० भन्दा बढी गाडी प्रशोधित तेल लिएर भारत निकासी हुन्थ्यो भने अहिले आधा घटेको छ । एउटा गाडीमा २३ देखि २७ टन तेल निकासी हुन्छ ।. तेलको निकासी पछिल्लो समय कम हुनुको कारणमा भारत सरकारले कच्चा तेल आयातमा घटाएको भन्सार महसूल हो । दुई महीनाअगाडि कच्चा तेल आयातमा चालीस प्रतिशतभन्दा बढी भन्सार महसूल राखेको भारतले गत डिसेम्बरको अन्त्यदेखि भन्सार महसूललाई साढे पाँच प्रतिशतमा झारेपछि अहिले भारतकै व्यवसायीहरूले सस्तो मूल्यमा मलेशिया र थाइल्यान्डबाट कच्चा तेल आयात गरी प्रशोधन गरिरहेका छन् ।. भारतमैं उत्पादन हुने प्रशोधित तेल नेपालको तेलभन्दा सस्तो पर्ने भएकोले भारत निकासी कम हुँदै गएको व्यवसायीहरूको भनाइ छ । रूँगटा समूहको ओसिभी फूड एन्ड फिड्स प्रालिका सञ्चालक सुरेश रूँगटाका अनुसार भारतमा भन्सार महसूल कटौतीका कारण अहिले नेपाली व्यवसायीले करोडौं रुपैयाँ घाटा सहेर सस्तोमा भारततर्फ तेल निकासी गरिरहेको बताए । उनले लिटरमा पहिलेभन्दा रु २० कम गरेर तेल निकासी गर्नुपरिरहेको बताए ।",https://eprateekdaily.com/2022/03/15/32073
निर्वाचन प्रणाली महँगो भयो परिवर्तन गर्नुपर्छ –अध्यक्ष यादव,प्रमुख समाचार,प्रतीक दैनिक,"चैत्र ७, २०७८",वीरगंज,"जनता समाजवादी पार्टीका कार्यकारी अध्यक्ष उपेन्द्र यादवले वर्तमान निर्वाचन प्रणालीमा परिवर्तन गरिनुपर्ने माग गरेका छन् ।. जसपा, पर्साले नगर सभागृहमा आयोजना गरेको कार्यक्रममा अध्यक्ष यादवले विद्यमान निर्वाचन प्रणालीका कारण सर्वसाधारणको पहुँच राजनीतिबाट खस्कँदै गएको र मालदार मानिसहरूको प्रवेश बढिरहेको बताए ।. उनले निर्वाचन प्रणाली महँगो भएको कारण अहिलेको निर्वाचनमा सर्वसाधारणको राजनीति गर्ने स्थान पातलिंदै गएको र नवधनाढ्यहरूको प्रवेश बढिरहेको बताए । उनले निर्वाचनमा विकृति बढ्नुको प्रमुख कारण विद्यमान निर्वाचन प्रणाली रहेको आरोप लगाउँदै पूर्ण समानुपातिक निर्वाचन प्रणालीको माग गरे । उनले मधेस आन्दोलन सबै उत्पीडितहरूको लागि भएको र त्यसको उद्गमस्थल रहेको वीरगंजलाई नै राजधानी बनाइनुपर्ने आफ्नो अडान रहे पनि प्रदेशसभा सदस्यहरूको चाहनाका कारण जनकपुर घोषित भएको जिकिर गरे । उनले प्रदेशको नामकरण मधेस गरिएकोमा सन्तोष व्यक्त गर्दै अन्य प्रदेशभन्दा मधेस प्रदेशले आफ्नो पहिचान बनाएको दाबी गरे ।. उनले लोकतन्त्र खतरामा परेको कारण लोकतन्त्रको रक्षाका लागि पाँच दलीय गठबन्धनको सरकार बनेको प्रष्ट्याए । अध्यक्ष यादवले आगामी स्थानीय चुनाव सम्भव भएसम्म गठबन्धन मिलेर लड्ने अन्यथा एक्लै पनि चुनाव लड्ने बताए । उनले विगतमा पनि एक्लै चुनाव लडेर जसपाले आफ्नो तागत देखाएको बताए । जसपाबाट अलग्गिएको राजपासँग पनि गठबन्धन हुन सक्ने उनले बताए ।. जसपा सङ्घीय परिषद् अध्यक्ष एवं पूर्वप्रधानमन्त्री बाबुराम भट्टराईले नेपालमा अहिले पनि राजनीतिमा एकल जातीय वर्चस्व रहेको र सोही कारणबाट दलित आदिवासी अधिकारबाट वञ्चित हुनुपरेको बताए ।. उनले नेपालमा नामको मात्र सङ्घीयता भएकोले अहिलेसम्म सबै प्रदेशले चाहिने जति विकास गर्न नसकेको बताए ।. उनले पूर्वप्रधानमन्त्री केपीशर्मा ओलीले ठूलाठूला भाषण मात्र गर्ने तर काम भने नगरेका कारण भ्रष्टाचार व्यापक भएको आरोप लगाए । राज्य प्रणालीबाट नै भ्रष्टाचार बढेको र यसमा शीर्ष नेताहरू जिम्मेवार रहेको पूर्वप्रम भट्टराईको भनाइ थियो ।. पूर्वप्रम भट्टराईले नेपालको उत्तर र दक्षिणमा ठूल्ठूला मुलुक रहेकाले नेपालले दुवै मुलुकसँग बराबरीको व्यवहार बनाउनुपर्ने सुझाए । रूस–युक्रेन युद्धबारे प्रस्ट पार्दै कुनै बेला रूसको एक अङ्गको रूपमा रहेको युक्रेनले रूसको कुरा नमान्दा तथा रूसको पक्षमा नउभिंदा रूसले आक्रमण गरेको बताए ।. जसपा, पर्साका अध्यक्ष रामनरेश यादवको अध्यक्षतामा भएको कार्यक्रममा जसपाका राष्ट्रिय अध्यक्ष पूर्वप्रधानमन्त्री बाबुराम भट्टराई, मधेस प्रदेशका मुख्यमन्त्री लालबाबू राउत गद्दी, जसपा पार्टी प्रवेश गरेका राजेशमान सिंहलगायतले मन्तव्य व्यक्त गरेका थिए ।. कार्यक्रममा सांसद प्रदीप यादवले स्वागत गर्दै मधेस आन्दोलनका दुईजना योद्धा एकै पार्टीमा समाहित भएकामा खुशी व्यक्त गर्दै आगामी स्थानीय चुनावमा जीत हासिल हुने विश्वास व्यक्तगरे ।. धर्मेन्द्र चौरसिया, पोखरिया/. जसपाको पोखरियामा पनि सभा सम्पन्न भएको छ ।. सभामा अध्यक्ष उपेन्द्र यादवले नेपालमा भएका आन्दोलनबाट सत्ता मात्रै परिवर्तन भएको तर २०६२/६३ को मधेस आन्दोलनले सत्तासँगै शासनप्रणालीमा परिवर्तन ल्याएको र नेपाल सङ्घीय गणतान्त्रिक मुलुक घोषणा भएको बताए । उनले तत्कालीन अवस्थामा काङ्ग्रेस र एमाले पनि सङ्घीय गणतन्त्रको पक्षधर नभएको बताउँदै मधेसीको रगतबाट लेखिएको संविधान विश्वकै उत्कृष्ट भन्नेहरू अहिले सोही संविधानको आलोचना गरिरहेको बताए । उनले नेपालमा अहिलेसम्म पाँच वर्ष शासनसत्तामा कुनै पनि पार्टी बस्न नसकेको भन्दै निर्वाचन प्रणाली परिवर्तन गर्नुपर्ने माग गरे । प्रत्यक्ष निर्वाचन प्रणालीबाट राष्ट्रपतिसमेतको निर्वाचन हुनुपर्ने उनले जिकिर गरे ।. क्षेत्रीय अध्यक्ष्F नागेन्द्र यादवको अध्यक्षतामा भएको कार्यक्रममा मुख्यमन्त्री लालबाबू राउत गद्दी, सांसद प्रदीप यादव, पर्सा अध्यक्ष रामनरेश यादव, प्रदेशसभा सदस्य मञ्जुर अन्सारी, सिंहासन साह, राजु साहलगायतले मन्तव्य व्यक्त गरेका थिए ।. कार्यक्रममा उपप्रमुख सलमा खातुनले स्वागत र शिवसाह तेलीले सहजीकरण गरेका थिए ।",https://eprateekdaily.com/2022/03/21/32200
"प्रहरी हिरासतमा मृत्युपछि चौकीमा तोडफोड, आगजनी;  भीडबाट चलाइएको गोली लागेर प्रहरीको मृत्यु",प्रमुख समाचार,प्रतीक दैनिक,"चैत्र ६, २०७८",भिस्वा,"सीमावर्ती भारतको सिकटा प्रखण्ड अन्तर्गत बलथरास्थित प्रहरी चौकीमा शनिवार एकजनाको मृत्यु भएपछि गाउँलेहरूले थाना तोडफोड गरेर आगजनी गरेका छन् ।. सीमावर्ती भारत, बिहारमा शनिवार होली पर्व मनाइएको थियो । सो क्रममा सिकटा थानाले प्रतिबन्ध लगाएको डिजे बजाएर नाचगान गर्दा प्रहरीले तीनजनालाई पक्राउ गरेको थियो । पक्राउ परेकामध्ये आर्यनगरका अनिरुद्ध यादवको हिरासतमा मृत्यु भएको कुरालाई लिएर सो ठाउँका बासिन्दाहरूले प्रहरी चौकीमा तोडफोड र आगजनी गरेका हुन् ।. दुई/तीन वर्षअगाडि मात्र निर्मित चार तले प्रहरी थानाका सबै कोठामा तोडफोड गरिएको छ । थानाले विभिन्न समयमा बरामद गरेर राखेको र थाना प्रयोजनका लागि रहेका आठवटा गाडीमा आगजनी गरिएको थियो । यसैगरी, दुई चक्के सवारीसाधन पनि तोडफोड गरिएको स्थानीयले बताए ।. मृत्यु भएको हल्ला पैmलिएसँगै बालबालिका, महिला, युवाहरूको समूहले तोडफोड गरेको थियो । यसैबीच, भीडबाट कसैले चलाएको गोली लागेर प्रसोतीपुर थानाका प्रहरी रामजनक रायको मृत्यु भएको छ । उनको पेटमा गोली लागेको थियो र बेतियामा उपचारको क्रममा मृत्यु भएको प्रहरीले जनाएको छ ।. पाँच घण्टासम्म प्रहरी चौकीलाई नियन्त्रणमा लिएर स्थानीयले तोडफोड र आगजनी गरेका थिए । घटनापछि प्रहरीले चौधजनालाई नियन्त्रणमा लिएको छ ।. यसैगरी, मृतक यादवको शनिवार राति नै शल्यपरीक्षण गरिएको छ । प्रहरीले हिरासतमा रहेका यादवको माहुरीको टोकाइबाट मृत्यु भएको दाबी गरेको छ । शल्यपरीक्षण रिपोर्ट अहिले सार्वजनिक गरिएको छैन ।. यसैबीच, प्रहरीले आर्यनगरमा घरघरमा छापामारी गरेको छ । छापामारीपछि चौधजनालाई नियन्त्रणमा लिएको र टोलमा रहेका सयौं मानिस घरमा ताला लगाएर फरार भएका छन् । प्रहरीले कारबाई थालेपछि निर्दोषहरू पनि समातिने डरले गाउँ छाडेर आफन्तकहाँ लुकेर बसेका छन् ।",https://eprateekdaily.com/2022/03/20/32152
"वीरगंज कोरिडोरकै ठूलो दालमिलले थाल्यो परीक्षण,  पर्सागढीमा स्थापना भयो एक अर्बको उद्योग",प्रमुख समाचार,प्रतीक दैनिक,"फाल्गुन ३०, २०७८",परवानीपुर,"पर्सा जिल्लाको पर्सागढी नगरपालिका–३ पारसटोलमा करीब एक अर्बको लगानीमा दालमिल र पीठोमिल स्थापना भएको छ ।. दालमिलको परीक्षण आइतवारदेखि शुरू भइसकेको छ भने पीठोमिलको उत्पादन जेठ मसान्तभित्र बजारमा पठाउने लगानीकर्ताको लक्ष्य छ ।. गोल्छा र निम्बस घरानामा खाद्यान्न व्यवसायको अनुभव सम्हालेका ३८ वर्षीय भरतबहादुर चलाउनेले सो उद्योग स्थापना गरेका हुन् । करीब पन्ध्र वर्षदेखि खाद्यान्न व्यवसायमा सक्रिय चलाउने हाल काठमाडौं बसेर व्यवसाय गर्दै आएका छन् । उनलाई उनका ३६ वर्षीय भाइ निराजनबहादुर चलाउनेले सघाउँदै आएका छन् । गत वर्ष फागुन ४ गतेदेखि जीतपुरबाट छ किलोमिटर पश्चिम पारसटोलनजीकै उनले उद्योगको भौतिक पूर्वाधारको काम थालेका थिए । एक वर्षमैं उद्योग सञ्चालन हुन लागेकोमा उनले खुशी व्यक्त गरे ।. पुस्तैनी घर अछाम, बर्दिया हुँदै काठमाडौंसम्मको यात्रामा उनले एउटा कर्मचारीबाट सञ्चालकको रूपमा उद्योग स्थापना गर्न पाउँदा निकै उत्साहित भएको बताउँदै वैशाख २ गतेपश्चात् बजारमा अनार ब्रान्डको मुसुरो, मास, रहरको दाल पु¥याउने लक्ष्य अनुसार काम भइरहेको छ । उद्योग निर्माणको ९० प्रतिशत काम सम्पन्न भइसकेको छ भने पीठोमिलको लागि भौतिक पूर्वाधार निर्माण भइरहेको छ ।. चार बिघामा नमस्ते एग्रो इन्डस्ट्रिज प्रालि (दालमिल) र नमस्ते फ्लोर मिल (पीठोमिल) सञ्चालन गर्दैछन् । जर्मन प्रविधि र भारतीयको संयुक्त लगानीमा अत्याधुनिक प्रविधि जडान भएको सो उद्योगमा दाल उत्पादनको लागि दुईवटा प्लान्ट राखिएको छ, जसले दिनमा १०५ टन दाल उत्पादन गर्छ । दालमिलको लागत खर्च करीब एक अर्ब छ भने १७ करोडको लागतमा पीठो उद्योग स्थापना गरिनेछ ।. पीठो उद्योगले प्रतिघण्टा दुई टन पीठो र एक टन प्रशोधित गहुँ (क्लिन ह्वीट) उत्पादन गर्छ । साथै पीठो उद्योगबाट १० प्रतिशत चोकर पनि उत्पादन हुने गरेको प्राविधिकहरूले बताए । पहिलेदेखि सान्वी इन्टरनेशनल कम्पनी, काठमाडौं र शुभलक्ष्मी फूड प्रोडक्ट्स काठमाडौंबाट टे«डिङ व्यवसाय गर्दै आएको चलाउने परिवारले अहिले पनि चामल, चना, मुसुरो दाल विदेशबाट आयात गरी नेपालमा बिक्री वितरण गर्दै आएको छ ।. अनार ब्रान्डका ती सामग्रीहरू बिक्री गर्दै आएको र नेपालको बजारीकरणको बारेमा ठूलठूला औद्योगिक घरानामा काम गरेको अनुभवलाई उनले आफ्नो उद्योग स्थापना गरी व्यावसायिक कैरियर अगाडि बढाउने सोचअनुरूप नेपाल इन्भेस्टमेन्ट बैंकसँगको ऋण सहकार्यमा उक्त उद्योग स्थापना गरेका हुन् ।. उनका दुईवटा कम्पनीले वर्षमा एक अर्बको कारोबार गर्ने गरेको उनले बताए ।",https://eprateekdaily.com/2022/03/14/32019
सञ्चार क्षेत्र बलियो भए प्रदेश सरकार पनि बलियो हुने –मुख्यमन्त्री,प्रमुख समाचार,प्रतीक दैनिक,"चैत्र ११, २०७८",वीरगंज,"मुख्यमन्त्री लालबाबूराउत गद्दीले निष्पक्षरूपमा समाचार सङ्कलन गर्न सञ्चारकर्मीहरूलाई आग्रह गरेका छन् ।. शुक्रवार मधेस प्रदेश मिडिया काउन्सिल, जनकपुरले वीरगंजमा आयोजना गरेको सञ्चारमाध्यम र पत्रकार आचारसंहिता निर्माणसम्बन्धी एक दिने सुझाव सङ्कलन गोष्ठीमा उनले सञ्चार क्षेत्रलाई व्यवस्थित तथा सञ्चारकर्मीलाई दक्ष बनाउन प्रदेश सरकार अगाडि बढेको बताए ।. उनले सञ्चार गृह तथा सञ्चार क्षेत्र बलियो बनेमा मात्र प्रदेश सरकार पनि बलियो हुने बताए । उनले यस क्षेत्रलाई बलियो बनाउन महासङ्घले उठाएको माग जायज भएको बताए ।. मुख्यमन्त्री गद्दीले सञ्चार क्षेत्रको विकासका लागि प्रदेश सरकारले प्रदेश मिडिया काउन्सिल तथा आमसञ्चार प्राधिकरण गठन गरेको र ती दुवै संस्थासँग समन्वय गरी महासङ्घ अगाडि बढे सहयोग गर्ने बताए । मुख्यमन्त्री गद्दीले चाँडै नै प्रदेश सरकारले सञ्चारकर्मीहरूलाई स्वास्थ्य बीमा तथा राहत वा पेन्सनको व्यवस्था गर्न लागेको बताए ।. कार्यक्रममा आन्तरिक मामिला तथा सञ्चारमन्त्री भरतप्रसाद साहले सञ्चार क्षेत्रको विकासको लागि प्रदेश सरकार लागिपरेको बताए । उनले कर्मचारी अभावका कारण काम रोकिएको बताउँदै प्रदेश सरकारले कर्मचारी भर्ना गरी सो काम पूरा गर्ने बताए । उनले अहिले सञ्चार क्षेत्र समाजप्रतिको दायित्वलाई बिर्सेर पार्टीगतरूपमा अगाडि बढेकोमा दुःख व्यक्त गरे । मन्त्री साहले सञ्चारकर्मीहरूलाई कुनै पार्टीको पक्ष नलिई निष्पक्षरूपमा काम गर्न महासङ्घले पहलकदमी गर्नुपर्ने बताए । उनले आफूखुशी सञ्चार गृह स्थापना गरी रिस साध्न समाचार लेख्ने प्रवृत्ति तत्काल रोक्नुपर्नेमा जोड दिए ।. उद्घाटन सत्रमा पत्रकारहरूले प्रदेश सरकारको कामकारबाईप्रति दुःख व्यक्त गरेका थिए । प्रदेश सरकारले सञ्चारकर्मी तथा सञ्चार गृहलाई सहयोग गर्नुपर्नेमा उनीहरूको जोड थियो । उनीहरूले पत्रकारको भूमिकाका कारण देशमा परिर्वतन भएको, सङ्घीयता, गणतन्त्र आएको तर स्थानीय, प्रदेश तथा सङ्घ सरकारले पत्रकारहरूलाई पेल्न खोजेको आरोप लगाए ।. काउन्सिलका अध्यक्ष शिवहरि भट्टराईको अध्यक्ष्Fतामा भएको कार्यक्रममा महासङ्घका केन्द्रीय सचिव दीपेन्द्र चौहान, आमसञ्चार प्राधिकरणका अध्यक्ष श्यामसुन्दर यादव, प्रदेश अध्यक्ष राजेश कर्ण, महासचिव श्याम बन्जारा, आरसी यादव, अनुप तिवारी, रेशम तिवारीलगायतले मन्तव्य व्यक्त गरेका थिए । कार्यक्रमको सञ्चालन काउन्सिलकी सदस्य वन्दना झाले गरेकी थिइन् ।. कार्यक्रममा बारा, पर्सा, रौतहटका सञ्चारकर्मीहरूको सहभागिता थियो ।",https://eprateekdaily.com/2022/03/25/32393
मधेसको मुद्दाप्रति सरकार सकारात्मक छैन – महन्थ ठाकुर,प्रमुख समाचार,प्रतीक दैनिक,"चैत्र १०, २०७८",वीरगंज,"लोकतान्त्रिक समाजवादी पार्टी केन्द्रीय कार्यालयको आयोजनामा प्रदेशस्तरीय प्रशिक्षण कार्यक्रम बिहीवारदेखि वीरगंजमा शुरू भएको छ । कार्यक्रमको उद्घाटन अध्यक्ष महन्थ ठाकुरले गर्दै मधेसका मुद्दाप्रति सरकार अहिलेसम्म सकारात्मक नभएको आरोप लगाएका छन् ।. उनले आन्दोलनको क्रममा केही अधिकार पाए पनि मुख्य एजेन्डाको रूपमा रहेको नागरिकता तथा भूmटो मुद्दा फिर्तालगायतका विषयमा सरकार पक्ष मौन रहेको बताए । अध्यक्ष ठाकुरले विगतका सरकार तथा अहिलेका सरकार प्रमुखसँग भेट गरी पार्टीले उठाएका माग सम्बोधन गर्न आग्रह गर्दा पनि अहिलेसम्म सोतर्फ कुनै पहल नभएको बताए । उनले सरकारको नियत ठीक नरहेको आरोप लगाए ।. परिवर्तनको नाममा हतियार उठाएर हजारौंको हत्या गर्नेहरू अहिले जेलबाहिर रहेका तर आफ्ना अधिकांश नेता तथा कार्यकर्ताहरू पक्राउ पर्ने डरले देश छोडी बस्नुपरेकोप्रति दुःख व्यक्त गरे । अध्यक्ष ठाकुरले नागरिकताको समस्या समाधान नहुँदा हजारौं युवाको भविष्य अन्योल भएको बताए ।. नागरिकता मुद्दा उठाउँदा केही दलहरूले मधेसमाथि नै औंला ठड्याउने गरेको भन्दै उनले सरकारी कर्मचारीहरूले नियत बिगारेर आर्थिक प्रलोभनमा परेर गैरनागरिकलाई नागरिकता दिने र वास्तविक नागरिकलाई अहिलेसम्म अन्यायमा पार्नु जायज नभएको बताए ।. उनले नेपाली पुरुषसँग बिहे गरेका भारतीय चेलीहरूले सात वर्षपछि नागरिकता पाउने कानून जायज नभएको पनि टिप्पणी गरे । उनले यस्तो कानून हटाउन माग गरे । नागरिकता विधेयकप्रति वर्तमान प्रधानमन्त्री पनि सकारात्मक रहेको तर कहिलेसम्म परिणाम आउनेबारे सोध्दा उनी मौन रहेको बताए ।. पार्टीका पर्सा अध्यक्ष्F पुरुषोत्तमलाल झाको अध्यक्षतामा भएको कार्यक्रममा प्रदेश सांसद रमेशप्रसाद कुर्मीले स्वागत गरेका थिए ।. कार्यक्रममा वरिष्ठ नेता राजेन्द्र महतो, शरत्सिंह भण्डारी, अनिल झा, सर्वेेन्द्रनाथ शुक्ल, विमल श्रीवास्तव, लक्ष्मणलाल कर्णलगायतले मन्तव्य राखेका थिए ।",https://eprateekdaily.com/2022/03/24/32330
एमालेमा प्रवेश गर्नेको लहर चलेको छ –प्रम ओली,प्रमुख समाचार,प्रतीक दैनिक,"फाल्गुन २८, २०७८",सिम्रौनगढ,"नेकपा एमालेको जनसभा एवं बृहत् पार्टी प्रवेश कार्यक्रम आज बाराको आदर्श कोतवाल गाउँपालिकास्थित श्रीराम चरित्र माध्यमिक विद्यालयमा सम्पन्न भएको छ । जनसभार्मा नेकपा एमालेका राष्ट्रिय अध्यक्ष एवं पूर्वप्रधानमन्त्री केपीशर्मा ओलीले भने, “हामी यस भूमिबाट बोलिरहेका छौं, जहाँको एउटा इतिहास छ, यहाँ अनेकौं स्वतन्त्रता सेनानीको जन्म भएको छ ।. यो स्थान पछि पर्नुका कारण यहाँ जनचेतना र जागरूकताको कमी छ । अहिले नेकपा एमालेमा प्रवेश गर्नेको लहर चलेको चर्चा गर्दै आगामी बन्ने एमालेको सरकारले देश पनि विकास नगर्ने दाबी गरे ।. बारामा २०७५ सालमा आएको चक्रवातमा ७७९ घरपरिवारलाई केही महीनाभित्रै घर निर्माण गरी उनको सरकारले हस्तानान्तरण गरेको बताउँदै गरीब, विपन्न परिवारको लागि फुसको घर विस्थापन गर्न र जस्तापाताको घरसहितको जनता आवास कार्यक्रम पनि आफूले नै ल्याएको औंल्याए ।. वीरगंजका प्रमुख सरावगी एमालेमा आएपछि आगामी चुनाव एमालेले कब्जा गर्ने बताइएको छ । नेकपा एमाले तराई, पहाड, हिमालका जनताको साझा पार्टी भएको पनि उनले बताए ।. जनसभाको अवसरमा आदर्शकोतवाल गापाका अध्यक्ष मुस्तुफा अन्सारीसहितको टोली र अन्य पार्टी परित्याग गरी नेकपा एमालेमा प्रवेश गरेका थिए ।. बाराका विभिन्न ठाउँबाट गरी करीब सयौंजना नेकपा एमालेमा प्रवेश गरेको घोषणा गरिएकोथियो ।. नेकपा एमाले बाराका अध्यक्ष विनोद साहको अध्यक्षतामा भएको कार्यक्रममा पूर्वमन्त्री ज्वालाकुमारी साह,पोलिटब्युरो सदस्य अच्युत मैनाली, पुरुषोत्तम पौडेलले मन्तव्य व्यक्त गरेका थिए ।",https://eprateekdaily.com/2022/03/12/31940
"आयातकर्ताले भन्सार नाकाबाट सवारीसाधन छुटाएनन्,  सीमावर्ती क्षेत्रमा सयौं गाडी होल्ड",प्रमुख समाचार,प्रतीक दैनिक,"फाल्गुन २९, २०७८",परवानीपुर,"भारत तथा विदेशबाट आयातित सवारीसाधनहरू वीरगंजको आइसिपी र ड्राइपोर्ट तथा वीरगंज नाकाको सीमावर्ती बजार रक्सौलमा सयौंका सङ्ख्यामा होल्ड छन् ।. विगत तीन महीनादेखि ती सवारीसाधनहरू रक्सौलको पन्टोका, हरैया आसपास र वीरगंज भन्सारको आइसिपी र ड्राइपोर्ट यार्डमा थुप्रिएका छन् ।. वीरगंज भन्सारका प्रमुख भन्सार अधिकृत हरिहर पौडेलले आयातकर्ताहरूले पैसा अभाव भएको भन्दै गाडी छुटाउन नचाहेका कारण सवारीसाधनहरू होल्ड भएको बताए । उनले भने, “बैंकले लगानी बन्द गरेको छ, ऋण दिइरहेको छैन । पैसा नभएको अवस्थामा आयातकर्ताले सवारीसाधनको जाँचपास गराइरहेका छैनन् ।”. वीरगंज भन्सारको आइसिपीमा दुई सयवटा जीप, कार, भ्यान र दुई सयवटा ट्रक, बसलगायतका चेसीस तथा अन्य सवारीसाधनहरू गरी करीब चार सयवटा गाडी होल्ड छन् भने ड्राइपोर्ट भन्सारमा सयभन्दा बढी सवारीसाधन होल्ड भएको दुवै भन्सार सञ्चालन व्यवस्थापन हेर्ने नेपाल इन्टरमोडेल यातायात विकास समितिका शाखा अधिकृत तर्कराज जोशीले जानकारी गराए ।. उनका अनुसार विगत डेढ महीनादेखि गाडी लैजाने क्रम एकदमै कम हुँदै गएको बताउँदै नेपालभन्दा ठूलो सङ्ख्यामा सवारीसाधनहरू रक्सौलमा होल्ड गरिएको आफूले जानकारी पाएको बताए । “रक्सौलबाट वीरगंज भन्सारमा गाडी ल्याएपछि पार्किङ शुल्क र विलम्ब शुल्क लाग्छ ।. जुन आयातकर्तासँग पैसा तयार हुन्छ, उसले रक्सौलबाट वीरगंज भिœयाएको केही दिनमैं गाडी जाँचपास गराउँछ,” उनले भने, “जुन पार्टीसँग पैसा छैन, उनीहरूले आफ्नो खर्च घटाउनको लागि वीरगंज भन्सार यार्डमा गाडी थुपार्नुभन्दा रक्सौलमै जग्गा र गोदाम भाडामा लिएर गाडी होल्ड गर्छन् ।”. रक्सौलका बासिन्दाहरूसँग बुझ्दा रक्सौलको पन्टोका र हरैया आसपासका क्षेत्रमा करीब बीसवटाभन्दा बढी गोदाममा सयौं गाडी होल्ड गरिएका छन् । खासगरी वीरगंज नाकाबाट सिप्रदीले टाटा कम्पनीका गाडी, हुन्डाई, टोयोटा, फोर्ड, रेनल्ट, निशानलगायत ब्रान्डका गाडीहरू वीरगंज नाका क्षेत्रमा होल्ड भएका छन् ।",https://eprateekdaily.com/2022/03/13/31987
"बलथर ग्राम पञ्चायत सुनसान : १८ सयजनामाथि,  मुद्दा चलाउने प्रहरीको तयारी, १४ जना पक्राउ",प्रमुख समाचार,प्रतीक दैनिक,"चैत्र ९, २०७८",परवानीपुर,"भारत, बिहार राज्यको पश्चिमी चम्पारणको बलथर ग्राम पञ्चायत अहिले सुनसान बनेको छ । पर्साको छिपहरमाई गाउँपालिकाको सीमावर्ती ग्राम पञ्चायतमा गत शनिवार होलीको दिन भएको स्थानीय र प्रहरीबीचको हिंसाका कारण गाउँ सुनसान बनेको छ ।. बलथर थानाका सुरक्षाकर्मीको कुटपिटबाट बलथर ग्राम पञ्चायत वडा नं ६ आर्यानगरका ३५ वर्षीय अनिरुद्ध यादवको थाना परिसरमैं मृत्यु भएपछि उक्त गाउँमा हिंसा भडेको थियो । पछि थाना घेराउ गर्न पुगेका गाउँलेको समूहले आक्रमण गर्दा बलथर थाना मातहतको प्रसुतीपुर थानाका हवलदार बिहार, लखिसराय जिल्ला निवासी ५० वर्षीय रामजतन सिंहको घटनास्थलमैं गम्भीर घाइते भई उपचारको लागि प्राथमिक स्वास्थ्य केन्द्र सिकटामा लैजाँदा चिकित्सकले मृत्यु भएको घोषणा गरेको थियो । प्रहरीको मृत्युपछि प्रहरी र गाउँलेबीच तनाव बढेर थप हिंसा भडेको थियो ।. गत शनिवार आर्यानगरमा गाउँलेले होली मनाइरहेको बेला अनिरुद्धले डिजे बजाएर होहल्ला गरेको भन्दै थानामा स्थानीयले गुनासो गरेपछि बलथर थानाका सुरक्षाकर्मीले यादवलाई हिरासतमा लिएर बाँसको लट्ठीले टाउकोमा प्रहार गर्दा उनको थाना परिसरमैं मृत्यु भएको मृतकका भाइ कन्हैया यादवले बताए ।. “दिउँसो २ बजे प्रहरीले पक्रेर लगेको थियो, अढाई बजे हामीलाई थाहा भयो कि प्रहरीको कुटाइबाट दाइको मृत्यु भयो,” उनले भने, “त्यसपछि होली जस्तो चाडमा पनि प्रहरीको दमनविरुद्ध सबै गाउँले थाना घेराउ गर्न पुगेका थिए ।” पश्चिमी चम्पारण (बेतिया)का एसपीलाई बोलाउन र क्षतिपूर्तिको माग गर्दै थानाअगाडि नै अनिरुद्धको शव राखेर गाउँले धर्नामा बसे । अपराह्न ३ बजेपछि गाउँलेले थानामा ढुङ्गामुढा तथा तोडफोड शुरू गरेका थिए । गाउँलेले थानाका आधा दर्जनभन्दा बढी गाडी जलाएर नष्ट पारेको प्रहरीको दाबी छ भने गाउँलेका अनुसार आगजनी गाउँलेले नगरी प्रहरीले नै गरेको थियो ।. बलथर थानाका थाना प्रभारी सबइन्स्पेक्टर अजयकुमार चौधरीका अनुसार करीब एक हजार गाउँलेले ४० जना सुरक्षाकर्मी रहेको थाना घेरेर सुरक्षाकर्मीमाथि आक्रमण गरेका थिए । “गाउँलेले थानाको दोस्रो तलाको झ्यालको टपमा लागेको मौरीको घारमा पनि ढुङ्गा प्रहार गरी भागदौड मचाएर आक्रमण गरी क्षति पु¥याए,” उनले भने, “बलथर थानामा गार्डमा खटेका हवलदारको टाउको ताछिएर मारिएको छ, गोली प्रहार गरी मारिएको हो कि कोदालो वा धारिलो हतियारले टाउकोमा हानेको हो, फरेन्सिक ल्याब मुजफ्फरपुरको टोलीले जाँच गरिरहेको छ ।. शनिवार नै राति प्रहरीले थाना वरपरबाट ठूलो परिमाणमा सुरक्षाकर्मी परिचालन गरी दुवै शव नियन्त्रणमा लिएर शल्यपरीक्षणको लागि बेतिया पठाएको थियो । शल्यपरीक्षणपछि शवहरूको अन्त्येष्टि गरिएको छ । घटनाको भोलिपल्ट अर्थात् आइतवारदेखि सुरक्षाकर्मीले गाउँलेलाई धरपकड गर्न शुरू गरेपछि गाउँलेमा त्रास मचेको छ ।. छवटा वडा रहेको बलथर ग्राम पञ्चायतमा करीब १४ हजार जनसङ्ख्या रहेको छ भने करीब एक हजार २०० घरधुरी छ । तर अहिले प्रहरीले गाउँलेलाई दङ्गा भड्काएको, प्रहरी हवलदारलाई मारेको तथा थानामा आक्रमण गरेको मुद्दामा छुट्टाछुट्टै धारा लगाएर करीब एक हजार ८०० भन्दा बढी गाउँलेमाथि मुद्दा चलाएको छ ।. गत शनिवार र आइतवार दिनभरि गाउँलेमाथि सुरक्षाकर्मीले लट्ठी चार्ज गरी अवस्था साम्य बनाउने प्रयत्न गरेको थियो । जसमा दर्जनौं गाउँले तथा महिला निर्घात कुटपिट गरिएपछि घाइते भएका छन् ।. मृतक यादवकी पत्नी सुशीला देवीलाई समेत कम्मरमा कुटपिट गरी घाइते बनाइएको छ । गाउँमा अहिले वृद्धवृद्धा, बालबालिका तथा महिलाहरू मात्र छन् । अधिकांश पुरुष नजीकको गाउँमा आफन्तजन तथा नेपालमा समेत भागेर शरण लिएका छन् । प्रहरीले हालसम्म एकजना महिला, एकजना नाबालक गरी १४ जनालाई पक्राउ गरी बेतिया जेल चलान गरिसकेको छ भने अन्यको खोजी कार्य जारी राखेको छ ।. बलथरमा अहिले करीब पाँच सय सुरक्षाकर्मी परिचालन गरी हाई अलर्टमा सुरक्षा प्रबन्ध मिलाइएको छ । बलथर ग्रामवासीका अनुसार प्रहरीले झूटो मुद्दा बनाएर सयौं निर्दोषलाई फसाउन खोजेको आरोप गाउँलेले लगाएका छन् । गाउँलेले दोषीमाथि मुद्दा चलाउनुपर्ने, निर्दोषलाई न्याय दिनुपर्ने र गाउँमा पुनस्र्थापन गराउनुपर्ने राज्य र केन्द्र सरकारसँग माग गरेको स्थानीय वृद्ध दरोगा तुरहाले बताए ।",https://eprateekdaily.com/2022/03/23/32269
पर्सा जिल्लाबाट कोरोना हरायो,प्रमुख समाचार,प्रतीक दैनिक,"फाल्गुन १८, २०७८",वीरगंज,"पर्सा जिल्लाबाट कोरोना हराएको छ । कोभिड–१९ को भेरिएन्ट ओमिक्रोन नेपालमा देखिएसँगै पर्सा जिल्लामा पनि यसविरुद्ध अभियान चालिएको थियो ।. वीरगंज–रक्सौल मुख्य नाकामा भारतबाट भित्रिनेहरूलाई एन्टिजेन परीक्षण गरेर भिœयाउने कार्य भएको थियो भने जिल्लामा पनि मास्क अनिवार्य गरिएको र सुरक्षाका मापदण्डका साथै खोप दिने कार्यलाई बढावा दिइएको थियो । अहिलेसम्म केही ठाउँमा खोप लगाउने काम भइरहेको छ ।. सबै ठाउँबाट रिपोर्ट नआएकोले स्वास्थ्य कार्यालय, पर्साले यकीन तथ्याङ्क दिन नसके पनि अहिले करीब ६२ प्रतिशतभन्दा बढीले पर्सा जिल्लामा कोरोनाविरुद्ध खोप लिइसकेका छन् । पर्सामा कोरोनाविरुद्ध पहिलो, दोस्रो र बुस्टर डोज गरी तीनै मात्राको खोप लगाउने काम भइरहेको छ ।. नारायणी अस्पतालका सूचना अधिकारी एवं कोभिड संयोजक डा उदयनारायण सिंहले पिसिआर परीक्षणको दायरा घटेको र सङ्क्रमित हुने सङ्ख्या पनि कम भएको बताए । उनले अस्पतालमा अहिले एकजना पनि सक्रिय सङ्क्रमित नरहेको र पिसिआर परीक्षण पनि तीन–चार दिनमा हुने गरेको बताए । स्वाब सङ्कलन नहुँदा तीन–चार दिनमा पिसिआर परीक्षण हुने र थोरै मात्र सङ्क्रमित पुष्टि हुने गरेको उनले बताए ।. डा सिंहले पछिल्लो एक सातामा २८ जनाको पिसिआर परीक्षण भएको र दुईजना सङ्क्रमित पुष्टि भएको बताए । उनले नारायणी अस्पतालको पिसिआर प्रयोगशालामा कोरोना अवधिदेखि हालसम्म ६३ हजार ३९७ जनाको पिसिआर परीक्ष्Fण भएको जानकारी गराएका छन् ।. यसैगरी, वीरगंज महानगरपालिकाले शङ्कराचार्यद्वारमा स्थापना गरेको कोभिड अस्थायी स्वास्थ्य चौकीमा दुई साताभन्दा बढी समयदेखि एकजना पनि सङ्क्रमित पुष्टि भएका छैनन् । चौकी इन्चार्ज डा अमिसा महतोले दैनिक दुई सयजनाको एन्टिजेन विधिबाट परीक्षण भइरहेको तर एकजना पनि पोजिटिभ फेला नपरेको बताइन् । उनले चौकी स्थापना गर्दा दैनिक ५ जनाभन्दा बढी सङ्क्रमित पुष्टि हुने गरे तापनि,अहिले आएर सङ्क्रमित सङ्ख्या स्वात्तै घटेको बताइन् ।. जिल्ला प्रशासन कार्यालय, पर्साका सूचना अधिकृत भीमकान्त पौडेलले सङ्क्रमण दर घटेसँगै सरकारी कार्यालयबाट दिने गरिएको सुविधाको दायरा खुम्च्याए पनि अहिले पूर्ववत् सेवा प्रवाह भइरहेको बताए । उनले चौधवटा पालिकालाई समय तालिका अनुसार सेवा प्रवाह गर्ने निर्णय गरिए तापनि अहिले पूर्णरूपमा सेवा प्रवाह गर्नेगरी कार्यालयहरू खुला गरिएको बताए ।. यसैगरी जिल्ला प्रशासनमा कोरोना सङ्क्रमण दर बढेसँगै कोभिड खोप नलिएकाहरूलाई प्रवेश निषेध गरिएकोमा अहिले सो प्रतिबन्ध पनि हटाइएको छ । ‘नो मास्क नो सर्भिस’ भन्ने नारा पनि कमजोर भएको छ । आवश्यक ठान्नेले मास्क लगाउने र नलगाउने कार्य जारी छ । सरकारी कार्यालयहरूमा मास्क नलगाउनेलाई सेवा नदिने काम पछिल्लो समयदेखि हटेको छ ।. योसँगै भीडभाड हुने कार्यालयमा भीड बढ्न थालेको छ । मालपोत, नापी, भूमिसुधार, जिल्ला प्रशासन, यातायात (सवारी, लाइसेन्स), अदालत, महानगरपालिकालगायत ठाउँमा भीडभाड बढेको छ । यी ठाउँमा अहिले मास्क आवश्यक छैन । पछिल्लो समय सेवाग्राहीहरूलाई मास्क अनिवार्य गरिएको थियो अहिले भने कर्मचारीहरूले पनि मास्क लगाउन छाडेका छन् ।",https://eprateekdaily.com/2022/03/02/31475
घिसिङद्वारा हेटौंडा–परवानीपुर–पोखरिया प्रसारण लाइनको निरीक्षण,प्रमुख समाचार,प्रतीक दैनिक,"फाल्गुन २१, २०७८",पोखरिया,"नेपाल विद्युत् प्राधिकरणका कार्यकारी निर्देशक कुलमान घिसिङले हेटौंडा–परवानीपुर–पोखरिया १३२ केभी प्रसारण लाइनको अवलोकन गरेका छन् ।. घिसिङले शनिवार बिहान पर्साको पोखरिया वितरण केन्द्रसम्म पुगेर प्रसारण लाइनको अवलोकन निरीक्षण गरेका थिए । जग्गाको मुआवजा विवाद टुङ्गिएपछि निर्माणको चरणमा रहेको उक्त प्रसारण लाइन निर्माणपछि वीरगंज–पोखरिया पनि औद्योगिक कोरिडोर बन्न सक्ने वीरगंजका उद्योगीको भनाइ छ ।. घिसिङले पोखरियामा अगुवाहरूसँगको कुराकानीमा पोखरियासम्म १३२ केभीको प्रसारण लाइन बनेपछि वीरगंज–पथलैयासँगै वीरगंज–पोखरिया पनि औद्योगिक कोरिडोरको रूपमा विकसित हुने बताए ।. हेटौंडादेखि परवानीपुर ५० किलोमिटर र परवानीपुरदेखि पोखरिया २० किलोमिटर दूरीमा पर्छ । पोखरिया वितरण केन्द्रको लागि आवश्यक १२ बिघा जग्गामध्ये १० बिघा जग्गा प्राधिकरणले खरीद गरिसकेको र बाँकी दुई बिघा जग्गा पनि खरीद गर्ने प्रक्रियामा रहेको उनले बताए । निरीक्षणको अवसरमा प्राधिकरणका प्रादेशिक प्रमुख मुनिन्द्र ठाकुर, वीरगंज वितरण केन्द्रका प्रमुख जीतेन्द्र झा, पोखरिया वितरण केन्द्रका प्रमुख जगरनाथ झा, कलैया वितरण केन्द्रका प्रमुख हरदेव गुप्ता, आयोजनाविज्ञ अभय न्यौपाने, पोखरिया नपाका वडाध्यक्ष बङ्काप्रसाद कुर्मीलगायतको सहभागिता थियो ।",https://eprateekdaily.com/2022/03/05/31628
शिवरात्रि पर्व धूमधामका साथ मनाइयो,प्रमुख समाचार,प्रतीक दैनिक,"फाल्गुन १७, २०७८",वीरगंज,"ब्रह्माकुमारी राजयोग सेवा केन्द्र, वीरगंजको आयोजनामा ८६औं त्रिमूर्ति शिव जयन्तीको पावन अवसरमा आयोजित परमात्मा–प्रत्यक्षताको महापर्व महाशिवरात्रि विषयक प्रवचन तथा शिव झन्डारोहण समारोह सम्पन्न भएको छ ।. सेवा केन्द्रकी क्षेत्रीय निर्देशक रविना दिदीको अध्यक्षतामा भएको कार्यक्रममा प्रमुख अतिथि पर्साका प्रमुख जिल्ला अधिकारी उमेशकुमार ढकालले बह्माकुमारी संस्थाले मानवलाई रिस, राग, अहम् र लोभलालच त्यागी शान्तिको बाटोमा अग्रसर हुनमा पुलको काम गरेकोप्रति सराहना गर्दै शान्तिबाट समृद्धि र समृद्धिबाट विकासको उदय हुने बताए ।. कार्यक्रममा समाजसेवी उषा शाह, मधु राणा, नेजामुद्दीन समानी, वडा नं ४ का अध्यक्ष जगतसाह कानू, जिल्ला प्रहरी कार्यालय पर्साका प्रहरी नायब उपरीक्षक ओमप्रकाश खनाल, सशस्त्र प्रहरी नायब उपरीक्षक निर्मल थापा, सामुदायिक सेवा केन्द्र छपकैया–२ का अध्यक्ष हाजी ग्यासुद्दीन ठकुराई, नेकपा समाजवादी, पर्साका संयोजक बालगोपाल थापा, नारायणी अस्पतालका प्रवक्ता डा उदयनारायण सिंहलगायतको सहभागिता थियो ।. कार्यक्रममा ज्योति र बालि सुन्दरीले नृत्य प्रस्तुत गरेका थिए ।. ब्रह्माकुमारी मीना दिदी र ब्रह्माकुमार गोकुल गुभाजूले शिवरात्रिको आध्यात्मिक रहस्यबारे प्रकाश पारेका थिए । कार्यक्रममा स्वागत बेली दिदीले र सहजीकरण गोवद्र्धन चौधरीले गरेका थिए ।. यसैगरी, वीरगंजको अलखियामठ, मालपोतस्थित अजगैवीनाथ शिव मन्दिरलगायतमा पनि शिवरात्रि धूमधामले मनाइयो । अलखियामठमा बिहानैदेखि भक्तजनहरू पूजा आराधनाको लागि सहभागी थिए ।. वीरगंज–३ छपकैयामा यसपटक शिवरात्रि धूमधामले मनाइएको छ । अन्य वर्ष शिवधुनी र प्रसाद वितरण गर्दै आएकोमा यस वर्षदेखि कलश, शोभायात्रा, भजनकीर्तन तथा प्रसाद र रात्रिकालीन भण्डारा गरिएको मन्दिर व्यवस्थापनका रवि पाण्डेले बताए ।. बिहान मन्दिर परिसरबाट घोडा, रथ, बाजागाजाका साथ कलशयात्रा निकालिएको थियो भने दिउँसो भजनकीर्तन र साँझ शिवधुनीसहित प्रसाद वितरण र भण्डारा गरिएको उनले बताए ।. त्रिमूर्ति टोल सुधार समितिले पनि साँझ शिवधुनी बालेर प्रसाद वितरण गरेको छ । यस वर्ष पनि शिवधुनीलाई निरन्तरता दिंदै प्रसाद वितरण गरिएको समितिकी अध्यक्ष उमा मिश्रले बताइन् ।. प्रस, पोखरिया/. पोखरियामा पनि शिवरात्रि पर्व धूमधामले मनाइएको छ । पोखरियास्थित शिवमन्दिरमा शिवरात्रिको अवसरमा मेला लागेको थियो । कालिकामाई गाउँपालिकामा रहेको शिवालयमा पनि भक्तजनहरूको भीड रह्यो ।. प्रस, पर्सागढी/. पर्सागढी र बहुदरमाई नगरपालिका शिवालयहरूमा शिवरात्रिको अवसरमा बिहानैदेखि पूजाआजा गरिएको छ ।. खासगरी महिलाहरू बिहानै नुहाएर शिवालयमा पूजा गरेका थिए । विवाहितहरूले सन्तान सुख र अविवाहितहरूले असल पति पाउँ भनेर शिवरात्रिमा व्रत बसी पूजा गर्ने गरेका छन् । यहाँका शिवालयहरूमा शिवरात्रिको अवसरमा मेला लागेको छ ।. प्रस, सिम्रौनगढ/. सिम्रौनगढ नगरपालिकामा पनि महाशिवरात्रि धूमधामले मनाइएको छ ।. सिम्रौनगढका चारवटा शिवालयमा शिवरात्रि मनाइएको थियो ।. कङ्काली मन्दिर, त्रिलोकीनाथ बाबा महादेव, हरिहरपुर महादेव मन्दिरमा बिहानैदेखि भक्तजनहरूले शिवलिङमा जलाभिषेकसहित पूजापाठ गरेका थिए ।",https://eprateekdaily.com/2022/03/01/31409
"सखुवाप्रसौनीका अध्यक्ष–उपाध्यक्षबीच आरोप–प्रत्यारोप,  अध्यक्ष/उपाध्यक्षद्वारा एकअर्कालाई कुटेको दाबी",प्रमुख समाचार,प्रतीक दैनिक,"फाल्गुन २३, २०७८",वीरगंज,"सखुवाप्रसौनी गाउँपालिकाका अध्यक्ष प्रदीप जैसवालले पत्रकार सम्मेलन गरेर उपाध्यक्ष फूलमतीदेवी थरुनीले आफूमाथि हातपात गरेको र उल्टो आफूमाथि दुव्र्यवहार गरेको भनी आरोपसमेत लगाएको बताएका छन् ।. नेपाल पत्रकार महासङ्घ, पर्सामा आयोजित पत्रकार सम्मेलनमा उनले आइतवार दिउँसो ३ः३० बजे उपाध्यक्ष थरुनी आफ्नो कक्षमा आएर वार्षिक साधारणसभामा आफूलाई निम्तो नदिएको भन्दै आक्रोशित हुँदै हातपात गरेको आरोप लगाए । उनले उपाध्यक्षले आफूमाथि दुव्र्यवहार गरेको प्रमाण रहेको दाबी गरे । उनले उपाध्यक्षले आफूमाथि गरेको अशोभनीय दुव्र्यवहारका फुटेज पत्रकारहरूलाई देखाए । फुटेज सार्वजनिक हुँदा आत्मसम्मानमा ठेस पुग्ने भनेर उनले सार्वजनिक नगर्न आग्रह गरे ।. सखुवाप्रसौनी गापाका अध्यक्ष जैसवाल र उपाध्यक्ष थरुनी एउटै पार्टीबाट विजयी भएका हुन् । तत्कालीन मधेसी जनअधिकार फोरमबाट विजयी भएका उनीहरू अहिले पनि सोही पार्टीको नाम परिवर्तन भएको जनता समाजवादी पार्टीमा आबद्ध छन् ।. सखुवाप्रसौनी गापाको वार्षिक साधारणसभा फागुन ९ गते सम्पन्न भएको थियो । साधारणसभा सम्पन्न गर्न उपाध्यक्ष थरुनीले अवरोध गर्दै आएको र गापाको योजनाहरूमा पनि अवरोध पु¥याउँदै आएको अध्यक्ष जैसवालको दाबी छ ।. फागु पूर्णिमा नजीकिएको र कर्मचारीको तलब, ठेकेदारको भुक्तानीलगायतका आर्थिक कारोबार रोकिएका कारण साधारणसभा गरिएको र उपाध्यक्षलाई पनि निम्तो दिएको उनले बताए । निम्तोको बावजूद उपाध्यक्ष थरुनी सहभागी नभएको र साधारणसभा सम्पन्न भएको दुई सातापछि अन्य विषयका विवादमा साधारणसभालाई मुख्य तारो बनाएर आफूमाथि आक्रमण गरेको उनले प्रस्ट्याए ।. यता उपाध्यक्ष थरुनीले आइतवार अध्यक्षले आफूमाथि दुव्र्यवहार गरेको भन्दै नारायणी अस्पतालमा भर्ना भएकी छन् । उपाध्यक्ष थरुनीले आफूलाई अध्यक्ष जैसवालले हातपात गरेको र सोबाट घाइते भएपछि अस्पतालमा भर्ना भएको आरोप लगाइन् । सखुवाप्रसौनी गापामा अध्यक्ष र उपाध्यक्षबीच लामो समयदेखि विवाद हुँदै आएको छ । अहिले यो विवाद सार्वजनिकरूपमा चुलिएको हो ।",https://eprateekdaily.com/2022/03/07/31727
"जिल्ला प्रहरी कार्यालय, पर्सा पञ्चायती गर्ने थलो बन्दै",प्रमुख समाचार,प्रतीक दैनिक,"फाल्गुन १६, २०७८",वीरगंज,"जिल्ला प्रहरी कार्यालय, पर्सामा अहिले विभिन्न खाले समस्या लिएर आउनेहरूको भीड बढेकोछ । ससाना समस्याहरूलाई पनि जिल्ला प्रहरी कार्यालयमा आएर पञ्चायती गर्ने प्रचलन बढेपछि भीड बढेको हो ।. यसअघि यो कार्य बारा जिल्लामा हुने गरेको थियो । प्रहरी कार्यालय र जिल्ला प्रशासनमा पञ्चायती गर्ने कार्यले नियमित कामहरू प्रभावित हुने गरेका छन् । पर्सा जिल्लाभरि प्रहरी चौकी, इलाका प्रहरी कार्यालय र महानगरका सामुदायिक सेवा केन्द्रहरू यस्ता सामान्य झगडाका लागि गठन गरिएका छन् तर त्यहाँ समस्या समाधान नगरी जिल्ला प्रहरी कार्यालयमा आएर भीड लगाउने प्रवृत्ति बढेसँगै बिचौलियाहरूको चहलपहल पनि बढेको छ । प्रहरीको नाममा कतिपय मानिस ठगिने गरेका छन् ।. जिप्रकामा अहिले धेरैजसो महिला हिंसाका घटना, जग्गा खिंचलो, झैंझगडा, लेनदेनजस्ता विवादहरूको पञ्चायती हुने गरेको छ । जिल्ला प्रशासन कार्यालय, पर्सामा दर्ता हुने यस प्रकारका घटनाहरू पनि जिल्ला प्रहरी कार्यालयमा मिलापत्र गराउने कार्य भइरहेको छ, जसले गर्दा प्रहरीले आफ्नो नियमित काम गर्न सकेको छैन । प्रहरीले विभिन्न खाले अपराध नियन्त्रणका लागि योजनाहरू पनि बनाउन सकेको छैन । राजनीति दलका नेता, कार्यकर्ताहरूको दबाब पनि बढेकोछ ।. पर्सा प्रहरीका प्रवक्ता प्रहरी नायब उपरीक्षक ओमप्रकाश खनालले नियमित कामहरू प्रभावित भएको बताए । उनले दिनभरि यसैमा व्यस्त हुने भएकोले अपराधका अन्य घटनाहरू नियन्त्रण सम्बन्धमा योजना बनाएर काम गर्न कठिनाइ भएको बताए ।. गाउँघरमा हुने झगडाहरूको छिनोफानो गर्ने क्रममा इलाका प्रहरी कार्यालय, प्रहरी चौकी र सामुदायिक सेवा केन्द्रमा हुने पञ्चायतीमा एक पक्षीय निर्णय हुने गरेका कारण त्यहाँ विश्वास घट्दै जाँदा जिल्ला प्रहरी कार्यालयमा यस्ता घटनाहरू थुप्रिएको उनले बताए ।. दुवै पक्षको कुरा सुन्ने र दुवै पक्षलाई मान्य हुने गरी निर्णय गर्ने क्षमता त्यहाँ नहुँदा जिप्रकामा आश्रित हुनुपरेको एकजना पीडितले बताए । जिल्लामा पनि बिचौलियाहरूको चहलपहल बढेकोछ । प्रहरीको नाममा मुद्दा मिलाइदिने, फैसला आफ्नो पक्षमा गर्ने जस्ता कार्यमा बिचौलियाहरूको सक्रियता बढेको छ ।",https://eprateekdaily.com/2022/02/28/31375
"नेका, पर्साको सभापतिमा जनार्दनसिंह क्षत्री विजयी",प्रमुख समाचार,प्रतीक दैनिक,"फाल्गुन २०, २०७८",वीरगंज,"नेपाली काङ्ग्रेस, पर्साको सभापतिमा जनार्दनसिंह क्षत्री विजयी भएका छन् । शुक्रवार बिहान आएको मतपरिणामबाट उनले निकटतम प्रतिद्वन्द्वी श्याम पटेललाई ४६५ मतअन्तरले पराजित गर्दै विजयी भएका हुन् ।. क्षत्रीले एक हजार ११० मत पाए भने पटेलले ६४५ मत पाएका थिए । एक हजार ८१७ मतदातामध्ये बिहीवार रातिसम्म भएको मतदानमा एक हजार ७७८ जना सहभागी थिए । नेका, पर्सा जिल्ला कार्यसमितिको सम्पूर्ण पदाधिकारीमा क्षत्रीको प्यानल विजयी भएको छ ।. उपसभापतिमा रामनारायण कुर्मीले एक हजार २३५ मत र अर्का उपसभापति अशोककुमार गुप्ताले एक हजार १०२ मत ल्याएर विजयी भए । उनीहरूका प्रतिद्वन्द्वी डा कृपासिन्धु चौधरीले ५८५ र राजुकुमार गुप्ताले ४८२ मत ल्याएका थिए ।. सचिवमा क्षत्री प्यानलकै इम्तियाज आलमले एक हजार १०७ र दिनेशकुमार चौधरीले एक हजार १५९ मत ल्याएर विजयी भए । उनीहरूका प्रतिद्वन्द्वी विश्वराज घिमिरेले ४६५ र वीरेन्द्र यादवले ५९७ मत ल्याए ।. सहसचिवमा क्षत्री प्यानलकै नवीनकुमार सिंहले एक हजार २५३ र मदनराउत अहिरले एक हजार १११ मत पाएर विजयी भए । उनीहरूका प्रतिद्वन्द्वी लुकमान अन्सारीले ४५१ र दीलिपराज कार्कीले ५८२ मत पाए ।. निर्वाचित पदाधिकारीहरूलाई नेकाका राहुल गुप्तालगायतले फूलमाला लगाएर स्वागत गरेकाथिए ।",https://eprateekdaily.com/2022/03/04/31576
निर्धक्क भएर पत्रकारिता गर्न नगरप्रमुखको सुझाव,प्रमुख समाचार,प्रतीक दैनिक,"फाल्गुन १९, २०७८",वीरगंज,"वीरगंज महानगरका प्रमुख विजयकुमार सरावगीले निर्धक्क भएर पत्रकारिता गर्न सुझाएका छन् ।. वीरगंज महानगरको सहयोगमा नेपाल पत्रकार महासङ्घ, पर्साले आयोजना गरेको सञ्चारकर्मी महिलाहरूको दक्षता अभिवृद्धिसम्बन्धी पाँच दिने तालीम कार्यक्रमको समापनमा बोल्दै उनले राष्ट्रिय अखण्डता, सार्वभौमसत्ता र सुरक्षाबाहेक सवालमा निर्धक्क भएर समाचार लेख्न पत्रकारहरूलाई आग्रह गरे । उनले पत्रकारिता समाजको ऐना भएको र उसले देखाएको दिशामा समाज लाग्ने हुँदा सही सूचना प्रवाह गर्न कुनै पनि शर्तमा नचुक्न आग्रह गरे ।. नगरप्रमुख सरावगीले महिलाहरू अहिले पनि शोषण, भेदभावको शिकार भइरहेको भन्दै सोविरुद्ध कलम चलाउन आग्रह गरे । संविधानमा महिलाहरूका लागि जेजस्तो व्यवस्था भएपनि व्यवहारमा ती अधिकार महिलाले पाइ नसकेको हुँदा पत्रकारहरूले यसविरुद्ध पनि कलम चलाउनुपर्ने बताए ।. तराईको सन्दर्भमा महिलाहरू झनै प्रताडित भएको उनले बताए । बालविवाह, दाइजोप्रथा, बोक्सीलगायतबाट अहिले पनि महिलाहरू अपहेलित भइरहेका र घर, परिवारमा पनि उनीहरूको अवस्थामा सुधार नभइसकेको बताए । नगरप्रमुख सरावगीले महिला पत्रकारहरूको वृत्ति विकासको लागि महानगरपालिकाले गर्ने सहयोगमा निरन्तरता दिंदै जाने प्रतिबद्धता पनि जनाए ।. सञ्चारिका समूहको पूर्व अध्यक्ष एवं तालीम प्रशिक्षक निर्मला शर्माले आफू पत्रकारितामा लाग्दा पर्सा जिल्लामा महिला पत्रकारहरूको सङ्ख्या न्यून रहेको बताइन् । उनले तराईमैं महिला पत्रकारहरूको सङ्ख्या थोरै रहेको र पर्सा शाखाको नेतृत्वले महिला पत्रकारहरू बढाउने सवालमा भूमिका खेल्दै आएको बताइन् । उनले महिला पत्रकारहरूको थुप्रै चुनौती भए पनि त्यसलाई चिर्दै अगाडि बढेको खण्डमा सफलता हासिल हुने बताइन् ।. तालीम लिएर मात्र नपुग्ने भन्दै उनले पेशालाई निरन्तर र निर्भीक भएर अगाडि बढाउनुपर्ने र त्यसो गरेमा मात्र महिला पत्रकारहरू स्थापित हुने बताइन् । विभिन्न कारणले तालीम लिने र पेशाबाट पलायन हुने हुँदा महिलाहरूको सङ्ख्या तुलनात्मक र गुणात्मकरूपमा बढ्न नसकेको भन्दै उनले तालीम लिएकाहरूलाई विवाहपछि पनि आफ्नो ठाउँबाट पेशालाई निरन्तरता दिन सुझाइन् ।. नेपाल पत्रकार महासङ्घ, मधेस प्रदेश महासचिव श्याम बन्जाराले सिकेको सीप व्यवहारमा उतारेर पत्रकारिता पेशालाई अगाडि बढाउन सहभागीहरूलाई आग्रह गरे । उनले तालीम लिनु मात्र बहादुरी होइन भन्दै तालीममा सिकेका सीप व्यवहारमा उतार्न सुझाव दिए ।. कार्यक्रम पर्सा शाखाका अध्यक्ष अनुप तिवारीको अध्यक्षतामा भएको थियो भने सहजीकरण उपाध्यक्ष युवराज खड्काले गरेका थिए । समापन कार्यक्रममा शाखाका पूर्वअध्यक्ष शत्रुघ्न नेपाल, उपाध्यक्ष सुषमा शर्मा, कोषाध्यक्ष सञ्जीव मिश्रलगायतको सहभागिता थियो । तालीममा एफएम, अनलाइन, पत्रिका, टेलिभिजनमा कार्यरत २५ जनाभन्दा बढी महिला पत्रकारहरूको सहभागिता थियो ।",https://eprateekdaily.com/2022/03/03/31523
महिलाको विकास नभएसम्म देशको विकास हुँदैन,प्रमुख समाचार,प्रतीक दैनिक,"फाल्गुन २४, २०७८",वीरगंज,"मधेस प्रदेशका अर्थ राज्यमन्त्री उषा यादवले महिलाको विकास नभएसम्म देशको विकास नहुने बताइन् ।. मङ्गलवार वीरगंजमा समाजवादी महिला सङ्घ नेपालले आयोजना गरेको ११२औं अन्तर्राष्ट्रिय नारी दिवसको अवसरमा आयोजित अन्तक्रिया कार्यक्रममा मन्त्री यादवले विगतभन्दा अहिले केही अधिकार महिलाहरूले पाएका कारण वर्तमानमा महिलाको सम्मानजनक उपस्थिति रहेकोप्रति उनले खुशी व्यक्त गरिन् ।. महिला अधिकारको लागि लडिरहेको बताउँदै उनले महिलालाई दोस्रो दर्जाबाट हटाएर पहिलो दर्जामा पु¥याउनुपर्नेमा जोड दिइन् ।. कार्यक्रममा मन्त्री यादवले प्रदेश सरकारले पनि महिला अधिकारको लागि सङ्घसँग नबाझिने गरी थप कानून बनाउन लागिपरेको बताइन् । सोही कार्यक्रम अन्तर्गत ‘बेटी बचाऊ, बेटी पढाऊ’ अभियानमा छात्रालाई साइकल वितरण भइरहेको बताइन् ।. समाजवादी महिला सङ्घ नेपाल, मधेस प्रदेशकी उपाध्यक्ष पिङ्की यादवको सभापतित्वमा भएको कार्यक्रममा प्रदेश सांसद मन्सुर अन्सारी, सुनीता ठाकुर, केन्द्रीय सदस्य मोनिका सिंहलगायतले मन्तव्य व्यक्त गरेका थिए ।. यसअघि लाल बङ्गलाबाट निस्किएको ¥याली नगरपरिक्रमापछि रोयल पार्टी प्यालेसमा पुगेर सभामा परिणत भएको थियो ।. . यसैगरी, मिशन नेपालले आज वीरगंजको होटल पूजनमा नारी दिवसको अवसरमा सम्मान कार्यक्रम आयोजना गरेको थियो । कार्यक्रममा प्रमुख जिल्ला अधिकारी उमेश ढकाल, प्रहरी निरीक्षक रमेश बस्नेत, चण्डीप्रसाद गणका लेफ्टनेन्ट विष्णु गुरुङ, मिशन नेपालका विराज यादवलगायतले मन्तव्य व्यक्त गरेका थिए ।. कार्यक्रममा पाँचजना महिलालाई सम्मानित गरिएको थियो ।",https://eprateekdaily.com/2022/03/08/31749
"महिला पत्रकारको क्षमता अभिवृद्धिको लागि ५ दिने तालीम, महानगर पत्रकारहरूको क्षमता, दक्षता अभिवृद्धिमा गम्भीर – नगरप्रमुख सरावगी",प्रमुख समाचार,प्रतीक दैनिक,"फाल्गुन १५, २०७८",वीरगंज,"वीरगंज महानगरपालिकाका प्रमुख विजयकुमार सरावगीले पत्रकारहरूको क्षमता अभिवृद्धिको लागि महानगरपालिका संवेदनशील रहेको बताएका छन् ।. वीरगंज महानगरको सहयोगमा नेपाल पत्रकार महासङ्घ, पर्साले आइतवारदेखि शुरू गरेको सञ्चारकर्मी महिलाहरूको दक्षता अभिवृद्धिको लागि पाँच दिने तालीमको उद्घाटन गर्दै नगरप्रमुख सरावगीले आफ्नो कार्यकालमा पत्रकारहरूले भविष्यमा दुःख नपाऊन् भनेर सञ्चार ऐन पारित गराएको बताए । उनले आफूपछिका नगरप्रमुखले पनि सञ्चार ऐनअनुरूप पत्रकारहरूलाई आवश्यक सहयोग गर्दै जाने विश्वास व्यक्त गरे ।. पर्सा जिल्लामा पत्रकारहरूको वृत्ति विकास आवश्यक भएको र यसै क्रममा महानगरले महिला पत्रकारहरूलाई लक्षित गरेर तालीम आयोजना गरेको र आगामी दिनमा पत्रकारिताका अन्य क्षेत्रमा कार्यरतहरूलाई पनि तालीम/प्रशिक्ष्Fण दिने बताए ।. प्रेस काउन्सिलका सदस्य लालबाबू शेखले पत्रकारहरूको वृत्ति विकासको लागि महानगरले महासङ्घसँग सहकार्य गरेर तालीम आयोजना गरेकोमा स्वागत गरे । उनले पत्रकारिताको विकासको लागि वीरगंजमा पत्रकारिता पढाउने विद्यालय सञ्चालनमा ल्याउन सुझाए ।. नेपाल पत्रकार महासङ्घका सदस्य केसी लामिछानेले पर्सा जिल्लाको पत्रकारितामा अहिले पनि सुधार नआएको र कपी पेस्ट गर्ने प्रवृत्ति बढेकोमा चिन्ता व्यक्त गरे । उनले विभिन्न कारणबाट पत्रकारहरू आर्थिकरूपमा पछि परेको र आशाप्रदरूपमा यो क्षेत्रको विकासमा सक्रिय नभएको पनि गुनासो गरे । श्रमजीवी पत्रकारहरूको हकमा पर्सा जिल्लामा कसैले पनि समस्या नराख्ने गरेको र यो अवस्थाले यहाँका श्रमजीवी पत्रकारहरूलाई समस्या नभएको सङ्केत गरेको बताए । उनले श्रमजीवी पत्रकारहरूलाई आफ्ना समस्याहरू खुलेर राख्न सुझाए ।. नेपाल पत्रकार महासङ्घ मधेस प्रदेशका महासचिव श्याम बन्जाराले महिला पत्रकारहरू विशेषतः एफएम केन्द्रित भएको र उनीहरूको क्षमता वृद्धि हुन आवश्यक भएको बताए । उनले महिला पत्रकारहरू प्रशिक्षित हुने तर विभिन्न कारणले टिकाउ नहुँदा महिला पत्रकारको अभाव पर्सा जिल्लामा निरन्तर खड्किरहेको बताए । उनले यही पेशालाई अँगालेर टिकाउ भएर बस्ने सङ्ख्या महिलाहरूमा कम भएको भन्दै तालीमबाट केही मलजल हुने विश्वास व्यक्त गरे ।. महासङ्घका पूर्वकेन्द्रीय सदस्य महेश दासले पत्रकारहरूको वृत्ति विकासमा तालीम सहयोगी हुने बताए । उनले महानगरपालिकालाई पत्रकारिताको अन्य विधामा पनि यसैगरी तालीमको व्यवस्था गर्न आग्रह गरे ।. नगरप्रमुख सरावगीका सल्लाहकार गोविन्द देवकोटाले वीरगंजबाट २७ वटा दैनिक पत्रिका, १० वटा एफएम र दुईवटा टेलिभिजन तथा थुप्रै अनलाइन सञ्चालनमा रहे पनि उनीहरूले समाचारमा पस्कने कुरामा भने इमानदारिता नदेखाएको बताए ।. प्रायः सबै पत्रिकामा कपी–पेस्ट गर्ने चलन देखिएको र यसले पत्रकारिताको स्तर घटिरहेको भन्दै चिन्ता व्यक्त गरे । उनले महानगरपालिकाले पत्रकारहरूको क्षमता, दक्षता अभिवृद्धिका लागि कार्य गरिरहेको र यसबाट फाइदा उठाउन आग्रह गरे । उनले महिला पत्रकारहरूलाई लक्षित गरेर फेलोसीपको व्यवस्था गरे पनि अहिलेसम्म कुनै महिला पत्रकारले सोको उपभोग गर्न नसकेकोमा दुःख व्यक्त गरे ।. महासङ्घ, पर्साका अध्यक्ष अनुप तिवारीको अध्यक्षतामा भएको कार्यक्रममा उपाध्यक्ष युवराज खड्काले स्वागत र जियालाल साहले सहजीकरण गरेका थिए ।. कार्यक्रममा उपाध्यक्ष सुषमा शर्मा, प्रेस चौतारी नेपालका केन्द्रीय सदस्य अच्युत पौडेल, पर्सा शाखा उपाध्यक्ष विजय भण्डारीलगायतको सहभागिता थियो ।",https://eprateekdaily.com/2022/02/27/31324
स्वास्थ्य र शिक्षा विकासको मूल आधार –अध्यक्ष यादव,प्रमुख समाचार,प्रतीक दैनिक,"फाल्गुन २५, २०७८",सिम्र्रानगढ,"बाराको पचरौता–४ टोल बेलदारीस्थित आधारभूत अस्पतालको शिलान्यास कार्यक्रममा जनता समाजवादी पार्टीको अध्यक्ष उपेन्द्र यादवले स्वास्थ्य र शिक्षा नै विकासको मूल आधार भएकोले मधेस प्रदेशमा शिक्षा र स्वास्थ्य क्षेत्रमा सुधारको खाँचो औंल्याए ।. उनले देशको विकासको लागि शिक्षा अति महŒवपूर्ण भएको बताए । उनले मधेस आन्दोलनबाट देशमा आएको सङ्घीयतालाई बलियो बनाइ प्रहरी नियुक्ति र लोकसेवा आयोग प्रदेशको अधिकारमा हुनुपर्ने जिकिर गरे । उनले सातवटै प्रदेशमध्ये सबैभन्दा बढी अशिक्षा, बेरोजगारी र गरीबी मधेस प्रदेशमा भएकोले सुधारका लागि यहाँ उपलब्ध स्रोत–साधनको सही उपयोग गरी पिछडिएको मधेस प्रदेशलाई अगाडि ल्याउनु जरुरी भएको बताए । उनले कोरोनाभन्दा पनि खतरनाक यहाँ भ्रष्टाचार, भ्रष्टतन्त्र, कमिशनतन्त्र रहेकाले यी विकृतिलाई खतम पार्न हामी सबै जागरूक हुनुपर्नेमा जोड दिए । उनले कृषि उत्पादन बढाउन कृषकहरूको मनोबल मजबूत पार्नुपर्छ, सोको लागि देशमैं मल कारखाना खोल्नुपर्छ र यसको लागि पहल पनि शुरू भइसकेको बताए ।. कार्यक्रममा वन तथा वातावरण मन्त्री रामसहाय यादवले मधेसलाई राजनीतिक, आर्थिक, सामाजिक अधिकार दिलाउन जरुरी रहेको बताए । उनले यहाँ नागरिकता विधेयक, वन विधेयकलगायत अन्य विधेयक लागू गर्नुपरेको छ तर एमालेको संसद् अवरोधका कारण पास हुन सकेको छैन ।. उनले १५ शøयाको यो अस्पताल मधेस आन्दोलनको उपलब्धि भएको बताए । कार्यक्रममा प्रदेश सरकारको अर्थ राज्यमन्त्री उषा यादव, राष्ट्रियसभा सदस्य महमद खालिद सिद्धिकी, प्रदेशसभा सदस्य बच्चा यादव, पारस साह, केन्द्रीय सदस्य रामकिशोर यादव, रामबाबू यादव, भरतबहादुर खड्का, मधेस प्रदेश अध्यक्ष रामबाबूकुमार यादव, उपाध्यक्ष सुशील साहलगायतले मन्तव्य व्यक्त गरेका थिए ।. पण्डित ज्ञानेश्वर पान्डेयले मन्त्रोच्चारण गरी विधिवत् शिलान्यास गराएका थिए ।. यो अस्पतालको निर्माण लागत १८ करोड रुपैयाँ रहेको जनाइएको छ । कार्यक्रममा विभिन्न पार्टी परित्याग गरेका करीब पाँच सयजनालाई अध्यक्ष यादवले जसपामा प्रवेश गराएका थिए । उनले नवप्रवेशीहरूलाई फूलमाला र अबिर लगाइ स्वागत गरेका थिए ।. अखलेश यादवले स्वागत गरेको कार्यक्रममा अवधभूषण यादवले सहजीकरण गरेका थिए ।",https://eprateekdaily.com/2022/03/09/31816
"राष्ट्रिय रक्तदाता दिवसको अवसरमा छलफल,  रक्तदान प्रभावकारी बनाउन सचेतना कार्यक्रम गर्न सुझाव",प्रमुख समाचार,प्रतीक दैनिक,"फाल्गुन २२, २०७८",वीरगंज,"राष्ट्रिय रक्तदाता दिवसको अवसरमा आइतवार ब्लड डोनर्स एशोसिएशन, पर्साले छलफल तथा चियापान कार्यक्रम सम्पन्न गरेको छ ।. एशोसिएशनका सचिव अरविन्द सिंहले पर्सा जिल्लामा अहिले वार्षिक १२ हजार पिन्ट रगत खपत भइरहेको र १० हजार पिन्ट रगत मात्र रक्तदानबाट सङ्कलन भइरहेको बताए । उनले हाल दर्जनभन्दा बढी अस्पताल खुलेका र रगतको माग बढेको तर रक्तदान कार्यक्रम कोरोनाकालपछि कम भएको बताए । उनले विभिन्न कारणबाट पछिल्लो समयमा रक्तदान कार्यक्रमहरू स्थगित हुने गरेको बताउँदै यसबारे सबै संस्थालाई सक्रिय सहभागिता जनाउन आग्रह गरे ।. सचिव सिंहले पर्सा जिल्लामा कुल रगत खपतको ६० प्रतिशत महिलाहरूको लागि माग हुने गरेको तर कुल रक्तदानमा १० प्रतिशतभन्दा बढी महिला सहभागिता हुन नसकेको बताए ।. रक्तसञ्चार केन्द्र, वीरगंजका प्राविधिक प्रमुख सौरभराज पाण्डेले तत्काल रगतको अभाव नभए पनि बेलाबखत रगत अभाव हुने गरेको बताए । उनले खासगरी अत्यधिक गर्मी, जाडो र चाडपर्वको बेलामा र पछिल्लो समयमा कोरोनाको कारण रक्तदान प्रभावकारीरूपबाट हुन नसक्दा रगत अभाव हुने गरेको बताए ।. कार्यक्रममा सहभागी जवाहर गुप्ताले पर्सा जिल्लाको ठूलो भूगोल ग्रामीण क्षेत्र भएको र त्यहाँका मानिसहरूलाई रक्तदान गर्न अभिप्रेरित गर्नुपर्ने सुझाव दिए । उनले पर्सा, बाराका ग्रामीण क्षेत्रमा रक्तदानबारे सचेतना फैलाउने हो भने रक्तदान कार्यक्रम प्रभावकारी हुने बताए ।. यसैगरी, सहभागीहरूले १८ वर्षमाथिका युवाहरूलाई रक्तदान कार्यक्रममा सहभागी गराउन सके रगतको अभाव नहुने सुझाव दिएका थिए । वीरगंजमा मात्र १० हजारभन्दा बढी यो उमेर समूहका युवाहरू विद्यालय, कलेजमा अध्ययनरत रहेको र उनीहरूले रक्तदान नगर्दा रगतको अभाव हुने तर रक्तदान गर्दा अभाव नहुनेबारे सचेत गराउँदा आगामी दिनमा रक्तदान कार्यक्रम प्रभावित हुने र वीरगंजमा रगतको अभाव झेल्नुनपर्ने सुझाव दिएका थिए ।. एशोसिएशन, पर्साका अध्यक्ष शत्रुघ्न नेपालको अध्यक्षतामा भएको कार्यक्रममा एमालेका प्रचार विभाग सदस्य महेश दास, नेपाल पत्रकार महासङ्घका केन्द्रीय सदस्य केसी लामिछाने, प्रदेश महासचिव श्याम बन्जारा, वुमन फर ब्लड डोनर्स एशोसिएशन पर्साकी अध्यक्ष रोशनी श्रेष्ठ, सानो पाइलाका अध्यक्ष सुदीप लामा, भोलेन्टियर सङ्घका सदस्य राजन श्रीवास्तव, निरञ्जन मिश्र, श्याम सर्राफ, लियाकत अलि, सतीशसिंह राजपूत, दिनेश मिश्र, करण रौनियार, रहुल शर्मालगायतको सहभागिता थियो ।",https://eprateekdaily.com/2022/03/06/31681
देश विकसित बनाउन घरेलु उद्योगको महŒवपूर्ण भूमिका – प्रम देउवा,प्रमुख समाचार,प्रतीक दैनिक,"फाल्गुन २६, २०७८",वीरगंज,"प्रधानमन्त्री शेरबहादुर देउवाले देशलाई विकसित बनाउन घरेलु तथा साना उद्योगको ठूलो हात रहेको बताएका छन् ।. बिहीवार वीरगंजमा नेपाल घरेलु तथा साना उद्योगको २५औं महाधिवेशनको उद्घाटन गर्दै उनले घरेलु तथा साना उद्योगले नेपालमा खेलेको भूमिका महŒवपूर्ण भएको बताउँदै रोजगार सिर्जना गरेकोमा धन्यवाद दिए ।. प्रम देउवाले उद्योग क्षेत्रलाई शान्ति क्षेत्र बनाउन सरकार लागिपरेको र सरकारले लघु उद्योग विकासको लागि विभिन्न योजनासमेत ल्याएको बताए । उनले कोभिडको कारण समस्यामा परेका लघु तथा ठूला उद्योगहरूको समस्या समाधानका लागि महासङ्घसँग सरकारले छलफल गर्ने बताए । उनले सीमित स्रोत साधनका बीच लघु उद्योगले नेपालमा रोजगार सिर्जना गर्नुका साथै महिलाहरूलाई पनि सहभागी गराएको बताए । साना उद्योगले कुल गार्हस्थ्य उत्पादनमा महŒवपूर्ण सहयोग गरेको तथ्याङ्कले देखाएको उनको भनाइ थियो ।. प्रम देउवाले औद्योगिकीकरण नभएसम्म मुलुकले विकास नगर्ने र विदेशी दातृसंस्थालाई पनि यस कार्यमा सहयोग गर्नुपर्नेमा जोड दिए । उनले महिला आपैंm स्वरोजगार भएमा मुलुक चाँडै विकासतर्फ अग्रसर हुने उनको भनाइ थियो ।. कार्यक्रममा अन्य वक्ताहरूले नेपाल सरकारको नीतिका कारण उद्योग, व्यवसाय चौपट भएको बताए । बैंकले साना उद्यमीहरूलाई ऋण नदिने र ठूला उद्योगीहरूलाई अर्बौंको ऋण दिने प्रक्रिया तत्काल रोक्नुपर्ने माग गरे । भन्सारको झन्झटिलो प्रक्रिया, कच्चा पदार्थको अभावसँगै विद्युत्को समस्याका कारण उद्योगहरूको अवस्था दिन प्रतिदिन खस्किंदै गएको बताए । वक्ताहरूले उद्योगीको पक्षमा नेपाल सरकार नरहेको र कर उठाउन मात्र ध्यान दिएको कारण उद्योगी–व्यवसायीहरू मर्कामा परेको बताए ।. महासङ्घका अध्यक्ष श्यामप्रसाद गिरीको अध्यक्षतामा भएको कार्यक्रममा खानेपानी तथा ऊर्जामन्त्री उमाकान्त चौधरी, प्रदेशमन्त्री ओमप्रकाश शर्मा, वीरगंज महानगरपालिकाका प्रमुख विजयकुमार सरावगी, महासङ्घका उपाध्यक्ष शिव उपाध्यायलगायतले मन्तव्य व्यक्त गरेकाथिए । कार्यक्रमको सञ्चालन महासङ्घका सचिव डम्बर रेग्मीले गरेका थिए ।. अध्यक्ष गिरीले औपचारिक कार्यक्रमपछि दुई दिने अधिवेशनको पहिलो दिन आज सहमतिमा समिति बनाउने र सहमति नभए निर्वाचन प्रक्रियामा जाने जानकारी गराएका थिए ।",https://eprateekdaily.com/2022/03/10/31871
"नेका, पर्सामा पनि गुटबन्दी देखियो,  महानगर, तीनवटा नपा र एउटा गापामा निर्वाचन हुँदै",प्रमुख समाचार,प्रतीक दैनिक,"फाल्गुन १३, २०७८",वीरगंज,"नेपाली काङ्ग्रेस पर्साको पालिकास्तरीय निर्वाचनको लागि शुक्रवार महानगर, नगर र ठोरी गाउँपालिकामा उम्मेदवारी दर्ता भएको छ। वीरगंज महानगर सभापतिको लागि तीनजनाको उम्मेदवारी परेको छ।. दीपेन्द्र चौहान, राधेश्याम चौरसिया र मणिन्द्रलाल श्रेष्ठ (नेपाली)को उम्मेदवारी परेको निर्वाचन अधिकृत नरेन्द्र केसीले बताए। हिजो बिहीवारदेखि आज दिउँसो १ बजेसम्म उम्मेदवारी दर्ताको समयसीमामा डेढ घण्टा थप गरी अढाई बजेसम्म समय निर्धारण गरिएको थियो। वीरगंज महानगरको सभापतिमा धेरैजनाको नाम चर्चामा आए पनि अन्तिम समयमा तीनजनाले मात्र दर्ता गराएका छन्।. बलिराम शुक्ला, बिरुवागुठी/. . पर्सागढी नगरपालिकामा तीनजना र बहुदरमाई नगरपालिकामा दुईजनाले सभापति पदमा उम्मेदवारी दिएका छन्। पर्सागढी नपाका निर्वाचन अधिकृत प्रदीपकुमार जयसवालले विश्वमोहन दास थारू, जङ्गबहादुर दास थारू र घनश्याम चौधरीले उम्मेदवारी दिएको बताए। पर्सागढी नपामा सभापति पदका लागि नौजना आकाङ्क्षी थिए। उनीहरूबीच सहमति हुन नसकेपछि छजनाले उम्मेदवारी दिएनन् र तीनजना चुनावी मैदानमा होमिएका छन्।. बहुदरमाई नपाका निर्वाचन अधिकृत अशोक साहले दुईजनाको उम्मेदवारी परेको बताए। डा प्रमोद कुशवाहा र रामानन्दराउत अहिरले उम्मेदवारी दिएका छन्।. चिरञ्जीवी सापकोटा, ठोरी/. . ठोरी गापामा दुईजनाले सभापतिमा उम्मेदवारी दिएका छन्। रामकृष्ण पन्तले हिजो र मीनबहादुर (सन्तोष) श्रेष्ठले आज उम्मेदवारी दर्ता गराएका हुन्। एकजना सभापति, दुई/दुईजना उपसभापति, सचिव र सहसचिव तथा बाँकी सदस्य गरी ३२ पदमा निर्वाचन हुनेछ। ठोरीमा भने मीनबहादुर श्रेष्ठ पक्षधर १३ जना सदस्य निर्विरोध भएका छन्। यहाँ १९ पदको लागि निर्वाचन हुनेछ।. निर्वाचनमा गुटबन्दी. पर्सा जिल्लाको निर्वाचनमा पनि महाधिवेशनको रङ देखिएको छ। सभापति शेरबहादुर देउवा र पराजित शेखर कोइराला पक्ष्Fबाट उम्मेदवारी दर्ता भएको छ।. वीरगंज महानगरमा राधेश्याम चौरसियाले देउवा पक्षबाट र मणिन्द्रलाल श्रेष्ठले कोइराला पक्षबाट उम्मदेवारी दिएका छन्।. पर्सागढी नगरपालिकामा देउवा पक्षबाट विश्वमोहन दास थारू र कोइराला पक्षबाट घनश्याम चौधरीले उम्मेदवारी दिएका हुन्।. बहुदरमाईमा रामानन्दराउत अहिर देउवा पक्ष र डा प्रमोद कुशवाहा कोइराला पक्षका उम्मेदवार हुन्।. ठोरीमा मीनबहादुर (सन्तोष) श्रेष्ठ देउवा पक्षीय र रामकृष्ण पन्त कोइराला पक्षीय उम्मेदवार हुन्।",https://eprateekdaily.com/2022/02/25/31263
"जाऔं है पोखरा अभियान टोलीद्वारा वीरगंजमा अन्तक्र्रिया, होटलको क्षमता विस्तार गर्न वीरगंजका व्यवसायीको सुझाव",प्रमुख समाचार,प्रतीक दैनिक,"फाल्गुन १०, २०७८",वीरगंज,"आन्तरिक पर्यटन प्रवद्र्धन अभियान अन्तर्गत ‘जाऔं है पोखरा’ अभियानले वीरगंजमा सरोकारवालाहरूसँग छलफल र अन्तक्र्रिया गरेको छ ।. अभियानका संयोजक विकल तुलाचन र होटल सङ्घ पोखराका अध्यक्ष लक्ष्मण सुवेदीले १० वर्षको द्वन्द्व, महाभूकम्पभन्दा पनि कोरोनाकालमा होटल, पर्यटन व्यवसाय नराम्ररी प्रभावित भएको बताए ।. उनीहरूले कोभिडका कारण पोखराका होटल व्यवसायीहरू पलायन भएका, खर्बौं लगानी डुबेको र यो क्षेत्रलाई चलायमान गर्न सबैको सहयोग, सहकार्य आवश्यक रहेको बताए ।. उनले होटल तथा पर्यटन व्यवसाय आवतजावत र घुमफिरसँग सम्बन्धित भएको र कोरोनाकालमा यस्ता गतिविधिमाथि रोक लाग्दा होटल तथा पर्यटन व्यवसाय चौपट भएको बताए । उनले विगत बीस वर्षदेखि जाऔं है पोखरा अभियान सञ्चालन गर्दै आएको र अहिले पनि त्यसलाई निरन्तरता दिएको बताए ।. उनले कोरोनाको कारण दुई वर्षदेखि रोकिएको नयाँ वर्षको अवसरमा आयोजना हुने फेवा नववर्ष महोत्सव यस वर्ष आयोजना गरिने बताए । फेवा महोत्सवमा सहभागिता जनाउन उनले निमन्त्रण पनि गरे । सरकार र निजी क्षेत्रसँग सहकार्य गर्दै सुस्ताएको पर्यटनलाई जगाएर नेपाली अर्थतन्त्रमा टेवा दिंदै विकास र समृद्धिलाई निरन्तरता दिनुपर्नेमा उनले जोड दिए ।. कार्यक्रममा नेपाल उद्योग वाणिज्य महासङ्घ मधेस प्रदेशका अध्यक्ष गणेशप्रसाद लाठले पोखरा नेपालकै रमणीय स्थल भएको बताए । उनले पोखराले विभिन्न कारणबाट आकर्षित गरे पनि त्यहाँसम्म पुग्ने सहज वातावरणको विकास अहिलेसम्म नभएको बताए । उनले पछिल्लो समयमा पोखराको लागि भारतीय पर्यटकहरू आकर्षणको केन्द्र भएपनि रक्सौलदेखि पोखरासम्म जाने र फर्कने सहज वातावरणको विकास नहुँदा चिन्ता जाहेर गरे ।. उनले पोखरामा सय परिवार अटाउन सक्ने होटलको अभाव भएकोले वैवाहिक कार्यक्रम गर्न सम्पन्न परिवार वीरगंजबाट काठमाडौं, विदेश जानुपर्ने अवस्था विद्यमान रहेको बताए । अध्यक्ष लाठले पर्यटकले सुरक्षा र सुविधा खोजेको हुन्छ र त्यो उपलब्ध भएको खण्डमा पोखरामा पर्यटक बढ्ने सम्भावना रहेको बताए ।. नेपाल पत्रकार महासङ्घ मधेस प्रदेशका महासचिव श्याम बन्जाराले पर्यटक आकर्षित गर्न प्रचारप्रसारको भूमिका हुने र यसमा लगानी गर्नुपर्ने बताए । उनले प्रचारप्रसारका लागि सञ्चारकर्मीहरूलाई प्याकेजमा सुविधा उपलब्ध गराएर पोखरा घुमाउने र त्यहाँको बारेमा चर्चा परिचर्चा गर्न लगाएको खण्डमा व्यवसाय फस्टाउने बताए ।. वीरगंज उद्योग वाणिज्य सङ्घका वरिष्ठ उपाध्यक्ष अनिल अग्रवालले बिहारमा मदिरा बन्द भएको र नेपालमा मदिराका लागि पनि त्यहाँबाट विभिन्न उत्सवहरूमा पर्यटकहरू नेपाल भित्रिने भएकोले उनीहरूलाई पोखरासम्म आकर्षित गर्ने प्याकेज उपलब्ध गराउँदा राम्रो हुने सुझाए । उनले वैवाहिक कार्यक्रमहरूमा मदिरा सामान्य भइसकेको र यसैको लागि पनि बिहारका मानिसहरूलाई नेपालतर्फ आकर्षित गर्न सकिने सुझाए ।",https://eprateekdaily.com/2022/02/22/31105
२०७८ फागुन ११ गते बुधवारको प्रतीक दैनिक,प्रमुख समाचार,प्रतीक दैनिक,"फाल्गुन १०, २०७८",,,https://eprateekdaily.com/2022/02/22/31101
सस्तो जमीन र ऋणले वीरगंज कपडा उद्योगको हब बन्छ,प्रमुख समाचार,प्रतीक दैनिक,"फाल्गुन ७, २०७८",परवानीपुर,"पर्सा र बारा जिल्लास्थित वीरगंज–पथलैया औद्योगिक कोरिडोर कपडा उद्योगको लागि प्रचुर सम्भावना बोकेको क्षेत्र भएको व्यवसायीहरूले बताएका छन् ।. दुई/तीन वटा कुरा मात्र स्थानीय, प्रदेश र सङ्घ सरकारले सुनिश्चितता गरिदिए केही वर्षमैं कपडा उद्योगको मुख्य हबको रूपमा यो कोरिडोर विकसित हुने वीरगंजका कपडा उद्योगीहरूले बताएका छन् ।. बारा, परवानीपुरमा सञ्चालित नोवेल टेक्सटाइलका सञ्चालक विनय शाहका अनुसार सस्तो जमीन र सस्तो ब्याजमा ऋण उपलब्ध गराउन सरकारी पक्ष र स्थानीय स्तरबाट पहल हुनुपर्ने सुझाव दिए ।. अहिले वीरगंज–पथलैया औद्योगिक कोरिडोरमा मुख्य राजमार्गको दायाँ–बायाँका जग्गाको मूल्य प्रतिकट्ठा रु ७० लाख छ । यस्तो अवस्थामा कुनै पनि उद्योगीले १५–२० करोड रुपैयाँ खर्च गरेर उद्योग लगाउनुभन्दा वीरगंज–पोखरिया सडकखण्ड, जीतपुर–मनवा सडकखण्ड, जगरनाथपुर–मिलनचोक सडकखण्ड, वीरगंज–कलैया सडकखण्डलगायतका क्षेत्रमा लगानी गर्दा उपयुक्तहुन्छ ।. सरकारले सस्तो अर्थात् प्रतिकट्ठा ६ देखि ८ लाख रुपैयाँसम्म जग्गा पाउने ग्यारेन्टी गर्नुपर्ने कपडा उद्योगीहरूले बताए । उद्योग चलाउन वीरगंज–पथलैया खण्डलाई औद्योगिक कोरिडोर घोषणा गरेर विद्युत्, यातायात, पानीको निकासलगायत सुविधा भएको क्षेत्र निर्धारण गरे कपडा तथा गार्मेन्ट उद्योगमा दर्जनौं देशी–विदेशी उद्योगहरू भित्रिने उद्योगी शाहले प्रक्षेपण गरे ।. सोही उद्योगका अर्का सञ्चालक रमेश गाडियाका अनुसार कपडा उद्योगले कृषि, रोजगार र बजारसँग प्रत्यक्ष सरोकार राख्ने भएकोले कपडा उद्योग एउटा उद्योग मात्र नभएर विभिन्न उद्योगहरूको चेनक्रमको उद्योग भएको बताए । जस्तैः कपडा उद्योग चम्क्यो भने कपास खेती, धागो व्यवसाय, कपडा रङ्ने, बुन्ने तथा बजारीकरणलगायतका व्यवसायमा सकारात्मक असर पर्ने भएकोले रुग्ण उद्योगको श्रेणीमा रहेको नेपालका कपडा उद्योगहरू सरकारकै हेपाहा प्रवृत्तिका कारण मारमा परेको बताए ।. सरकारले कपडा उद्योगलाई दिंदै आएको बिजुली खर्चमा पचास प्रतिशत छुट पनि गत आव २०७७/७८ देखि खोसेको चर्चा गर्दै पाँच करोड रुपैयाँसम्मको ऋणको ब्याजमा पाँच प्रतिशत छुट, आयकरमा पचास प्रतिशतसम्म छुट र मेशिन खरीदमा एक प्रतिशत छुटको सुविधा दिने गरेको छ । कपडा उद्योगको लागि आयात गरिने कच्चा पदार्थको हकमा पाँच प्रतिशत भन्सार महसूल सरकारले तोकेको छ ।. पछिल्लो समय नोवेल टेक्सटाइल, वीरगंजका अन्य उद्योगहरूमा कोहिनूर, एभरेस्ट, सुजुकी, शङ्कर, पाना, ब्रोदर, सन्तरालगायतका उद्योगहरूले एक्रेलिक, टेरिकटन, होजियारी (कटन–पोलिस्टर)लगायत गुणस्तरीय कपडा उत्पादन थालेसँगै बजारको मागलाई सम्बोधन गर्न पनि यस क्षेत्रका उद्योगहरू सफल भएको बताए ।. कपडा उद्योग सङ्घका सदस्य जीतेन्द्र लोहियाका अनुसार नेपालमा वीरगंज, विराटनगर, भैरहवा, काठमाडौं, चितवनलगायत ठाउँमा करीब पचासवटा ठूला कपडा उद्योगहरू छन् भने सयौं साना–मझौला उद्योगहरू सञ्चालनमा रहेको जानकारी दिए । त्यसैगरी, कपडा उद्योगमा करीब दश अर्ब रुपैयाँभन्दा बढी लगानी भएको उनले बताए ।. कोरोना महामारीले गत दुई वर्ष भारतीय सीमा सिल हुँदा भारतबाट तस्करीका कपडा नआउँदा स्वदेशी उद्योगीहरूलाई फाइदा पुगेको थियो । अहिले नेपालका लगभग सबै कपडा उद्योग आधुनिक प्रविधि अँगाल्दै गुणस्तरीय कपडा उत्पादनमा केन्द्रित भएका छन् । प्रहरी प्रशासनले तस्करीका कपडामा अङ्कुश लगाउने प्रयास ग¥यो भने कपडा उद्योगहरू अझ राम्रो हुने अनुमान छ ।. नेपालमा बर्सेनि ६७ अर्ब ५० करोड रुपैयाँको लत्ताकपडा खपत हुने गरेको आकलन छ ।",https://eprateekdaily.com/2022/02/19/30953
२०७८ फागुन १३ गते शुक्रवारको प्रतीक दैनिक,प्रमुख समाचार,प्रतीक दैनिक,"फाल्गुन १२, २०७८",,,https://eprateekdaily.com/2022/02/24/31196
रु ३ हजारको विद्युत् मिटरलाई १२ हजार लिइँदै,प्रमुख समाचार,प्रतीक दैनिक,"फाल्गुन ५, २०७८",वीरगंज,"नेपाल विद्युत् प्राधिकरण, वीरगंज वितरण केन्द्रमा मिटर अभावको विषयलाई लिएर कर्मचारीहरूले अनियमितता गरिरहेका छन् ।. विगत केही महीनादेखि वितरण केन्द्रमा मिटरको अभाव छ । यसैको फाइदा उठाएर कर्मचारीहरूले बढी रकम दिनेहरूलाई मिटर दिने र तोकिएको मिटरको शुल्क तिरेर लिन खोज्नेहरूलाई अलमल्याउँदै आएका छन् ।. केन्द्रमा अहिले चार हजार पाँच सय नयाँ मिटरको माग छ । केन्द्रले यसका लागि टेन्डर आह्वान गरेको र सबै प्रक्रिया पूरा भएर मिटर वितरणको लागि तीन महीना अझै समय लाग्ने केन्द्रका कर्मचारी सीताराम साहले बताए । तर यसको फाइदा उठाएर कर्मचारीहरूले सेवाग्राहीसँग लूट मचाएका छन् ।. प्रतिमिटर रु ३ हजार शुल्क लाग्ने भएपनि अहिले रु १२ हजार लिएर मिटर जडान कार्य भइरहेको छ । १२ हजार दिनेलाई सहजरूपमा मिटर जडान भइरहेको स्रोतले जनाएको छ । नौ हजार कर्मचारीहरूले राख्ने र तीन हजार राजस्व दाखिला गरेर अहिले विद्युत् प्राधिकरणमा मिटरको नाममा लूट मचाइएको छ ।. एकजना सेवाग्राहीले परल शुल्कमा मिटर जडान गराउनको लागि तीन महीनादेखि विद्युत् प्राधिकरण धाउँदै आएको बताए । उनले आफूसँग नौ हजार अतिरिक्त रकम माग गरेको र सो नदिंदा तीन महीनादेखि मिटर उपलब्ध नगराइएको बताए । मिटरको मूल्यभन्दा नौ हजार बढी दिनेलाई मिटर उपलब्ध हुँदै आएको उनले आरोप लगाएका छन् ।",https://eprateekdaily.com/2022/02/17/30852
उखु किसानलाई पनि मलकै समस्या,प्रमुख समाचार,प्रतीक दैनिक,"फाल्गुन १२, २०७८",पर्सागढी,"उखु किसानले पनि मलको अभाव झेल्नुपरेको छ । कात्तिकमा उखु रोप्दा मलको अभाव झेलेका उखु किसानहरूले फागुनमा पनि अभावलाई झेल्नुपरेको छ । उखुको लागि युरिया, डिएपी, पोटास तीनैथरीका मल आवश्यक हुन्छ । उखु रोप्दा यी तीनैथरीको मल आवश्यक भएपनि अहिले पर्सा जिल्लाका किसानहरूले मल पाउन सकेका छैनन् ।. पर्सागढी नगरपालिका–१ एकटाँगाका उखु किसान गगनदेव यादवले उखु रोप्ने बेलामा मलको अभाव भएको बताए । उनले सहकारीहरूमा मल नपाएर किसानहरूले भारतबाट महँगोमा मल ल्याउनुपरेको बताए । नेपालमा प्रतिबोरा (५० किलो) डिएपी रु २२५० पर्छ भने त्यही मललाई भारतबाट ल्याउँदा ३२ सयदेखि ३५ सयसम्म खर्च गर्नुपरेको उनले बताए ।. यसैगरी, युरिया प्रतिबोरा (५० किलो)को रु ८५० नेपालमा पर्छ भने भारतबाट ल्याउनेहरूले दोब्बरी मूल्य तिर्नुपरेको छ । पोटास मात्र किसानहरूले सहजरूपमा पाइरहेका छन् । एक कट्ठामा उखु लगाउँदा किसानलाई आठ किलो डिएपी, दुई किलो युरिया र पोटास आवश्यक पर्छ । तीनथरीका यी मल हालेर उखु रोप्दा प्रतिकट्ठा ४० क्विन्टलसम्म उखु उत्पादन हुने गर्छ ।. पर्सागढी कृषि सहकारी संस्था लि.का सञ्चालक रामाशिष यादवले कृषि सामग्री कम्पनी र साल्ट टे«डिङ कम्पनीबाट मल नपाएको बताए । उनले मलको लागि बारम्बार धाउँदा पनि मल छैन भनेर फर्काएको बताउँदै मल प्राप्त भएमा किसानहरूलाई वितरण गरिने बताए ।. कालिकामाई गाउँपालिकाका उखु किसान अनुप तिवारीले उखुको समयमा किसानहरूले मलको अभाव झेल्नुपरेको र यसबाट उत्पादन प्रभावित हुन सक्ने बताए । उनले मल पाउँदाको अवस्थामा पनि उखु किसानहरूले विभिन्न झन्झटहरूको सामना गर्नुपरेकोले यो खेती पछिल्लो समयमा घटिरहेको बताए । पर्सा जिल्लाभरि करीब २५ सय बिघामा उखुखेती हुँदै आएकोमा अहिले १९ सय बिघामा मात्र उखुखेती भइरहेको उनले बताए ।. तिवारीले उखुखेती गर्दा प्रतिकूल मौसम भएमा विभिन्न रोगहरू लागेर उखुहरू बढी बिग्रिने, सप्रिएका उखुको भुक्तानी पनि मिलबाट समयमा नपाउने जस्ता समस्याहरूले किसानहरू पीडित भएको बताए । उखुखेती गर्ने किसानहरूले एकपटक उखु रोपेपछि दोस्रो र तेस्रोपटक रोप्नुपर्दैन । मोरहम (नयाँ उखु) रोपेका किसानले आगामी दुई वर्षसम्म उखु रोप्नुपर्दैन ।. उखुको खुटीबाटै नयाँ उखु पलाउँछ । उखु किसानहरूलाई स्थानीय पालिका, चिनीमिलसमेतबाट कुनै प्रकारको सहयोग नहुने गरेको उनले बताए । प्राविधिक सहयोगसम्म पनि किसानहरूलाई उपलब्ध गराएको खण्डमा यो खेती अझ फस्टाउने उनको सुझाव छ ।. पर्सा जिल्लाको वीरगंज महानगर, पर्सागढी, बहुदरमाई, पोखरिया नगरपालिका, कालिकामाई, पकाहामैनपुर, जगरनाथपुर, जीराभवानी, पटेर्वासुगौली गाउँपालिकालगायतमा उखुखेती हुने गरेको छ ।",https://eprateekdaily.com/2022/02/24/31200
"पर्साका पाँच पालिकामा काङ्ग्रेसको निर्वाचन, ठोरीमा श्रेष्ठ र पर्सागढीमा विश्वमोहन विजयी",प्रमुख समाचार,प्रतीक दैनिक,"फाल्गुन १५, २०७८",वीरगंज,"पर्सा जिल्लाका पाँचवटा पालिकामा शनिवार नेपाली काङ्ग्रेसको सभापतिको लागि निर्वाचन भएको छ भने एउटा पालिकाको मात्र परिणाम सार्वजनिक भएको छ । शनिवार बिहान ९ बजेदेखि मतदान हुने भनिए पनि कतै ११ बजे कतै दिउँसो ४ बजेदेखि मतदान शुरू भएको थियो ।. वीरगंज महानगरमा बिहान ११ बजेदेखि मतदान भयो र साँझ ६ बजे सकियो । ५२४ जना मतदाता रहेको वीरगंज महानगरको सभापतिमा दीपेन्द्र चौहान, राधेश्याम चौरसिया र मणिन्द्रलाल श्रेष्ठ उम्मेदवार छन् ।. मतगणना बेलुकी ८ बजेदेखि हुने बताइएको छ । यहाँको परिणाम आइतवार दिउँसो आउन सक्ने अनुमान गरिएको छ ।. बलिराम शुक्ल, बिरूवागुठी/. बहुदरमाई नगरपालिकामा नेपाली काङ्ग्रेसको नगर अधिवेशनका लागि निर्वाचन सम्पन्न भएको छ । १३५ जना मतदाता रहेको नगरपालिकामा १२९ जना मतदाताले मतदान गरेका थिए ।साँझ ७ बजेसम्म ४० प्रतिशत मतदान सकिएको र राति परिणाम आउन सक्ने निर्वाचन अधिकृत अशोक साहले बताए ।. पर्सागढी नगरपालिकामा दिउँसो ४ बजेदेखि साँझ ६ बजेसम्म दुई घण्टा मतदान भयो ।शुक्रवार तीनजनाले उम्मेदवारी दिए पनि आज एकजना जङ्गबहादुर चौधरीले उम्मेदवारी फिर्ता लिए ।. सहमतिको लागि अधिकतम प्रयास गरिएकोले आजको निर्वाचन निर्धारित समयमा हुन नसकेको हो । निर्वाचनमा १४५ जना मतदातामध्ये १४२ जना सहभागी भए । मतगणनामा निवर्तमान अध्यक्ष विश्वमोहन दास थारू ८६ मत ल्याएर विजयी भएका छन् । उनका निकटतम प्रतिद्वन्द्वी घनश्यामप्रसाद चौधरीले ५६ मत ल्याए । उपसभापतिमा अच्छेलाल यादव र आत्माराम अधिकारी विजयी भएका छन् ।. बहुदरमाईमा नेपाली काङ्ग्रेसको देउवा पक्षबाट सभापतिमा रामानन्दराउत अहिर र कोइराला पक्षबाट डा प्रमोद कुशवाहा उम्मेदवार छन् ।. धर्मेन्द्र चौरसिया, पोखरिया/. नेपाली काङ्ग्रेस पोखरिया नगरको नगर सभापतिमा दुईजना उम्मेदवार छन् । रामबाबू चौहान, कोइराला पक्ष र लक्षुमन साह कानु, देउवा पक्षबाट चुनाव लडिरहेका छन् । दुवैजना पोखरिया नगरपालिकाका वडाध्यक्ष हुन् ।. १४६ मतदाता रहेको पोखरियामा १४० जनाले मतदान गरेका थिए । मतगणना रातिदेखि शुरू हुने र परिणाम बिहानसम्म आउन सक्ने अनुमान गरिएको छ ।. माधव तिमिल्सिना, ठोरी/. नेपाली काङ्ग्रेस ठोरी गाउँपालिकाको सभापतिमा मीनबहादुर (सन्तोष) श्रेष्ठ विजयी भएका छन् ।८० जना मतदातामध्ये ७९ जना मतदानमा सहभागी भएका र सोमध्ये श्रेष्ठले ४६ र उनका प्रतिद्वन्द्वीले ३१ मत ल्याएका थिए । अध्यक्ष पदमा दुई मत बदर भयो । उपाध्यक्ष्Fमा पनि श्रेष्ठकै प्यानल विजयी भएको छ ।. केदारबहादुर देउवा, हस्तबहादुर डुमजन, सचिवमा थीर सिंह, भक्तबहादुर श्रेष्ठ, सहसचिवमा राजकुमार श्रेष्ठ, सालिकराम आचार्य विजयी भएको निर्वाचन अधिकृत रामबालक यादवले बताए ।सदस्य पदमा १३ जना हिजै निर्विरोध भएका थिए । मतदानमा सबैभन्दा बढी जनजातिबाट महिला सदस्य पोक्सीमाया श्रेष्ठले ६९ मत पाइन् । खसेको मतभन्दा १० मत मात्र उनले गुमाइन् ।",https://eprateekdaily.com/2022/02/27/31276
"अन्तर्राष्ट्रिय मातृभाषा दिवसमा नेपाल र भारतका व्यक्तित्वहरू सम्मानित, मातृभाषा मजबूत बनाउने कर्तव्य स्थानीय सरकारको –नगरप्रमुख सरावगी",प्रमुख समाचार,प्रतीक दैनिक,"फाल्गुन ९, २०७८",वीरगंज,"अन्तर्राष्ट्रिय मातृभाषा दिवसको अवसरमा भोजपुरी प्रतिष्ठान, वीरगंजले बहुभाषिक कवि गोष्ठी, पुस्तक विमोचन तथा सम्मान कार्यक्रम सम्पन्न गरेको छ ।. वीरगंजमा आयोजित कार्यक्रममा वीरगंज महानगरका प्रमुख विजयकुमार सरावगीले मातृभाषालाई सबल बनाउने कर्तव्य स्थानीय सरकारको रहेको बताए । उनले आफूले सार्वजनिक गरेको प्रतिबद्धता अनुसार चाँडै महानगरको बोर्ड बैठकबाट निर्णय गरी वीरगंज महानगरका विद्यालयहरूमा भोजपुरी भाषाको कक्षा सञ्चालन गर्ने बताए । उनले भोजपुरी प्रतिष्ठानलाई बलियो बनाउन महानगरले सक्दो सहयोग गर्ने बताए ।. नगरप्रमुख सरावगीले मातृभाषाको जगेर्ना गर्न स्थानीय सरकारसँगै स्थानीयवासीको प्रमुख भूमिका रहेकोले योजना अनुसार अगाडि बढी मातृभाषाको विकास गर्न सुझाव दिए ।. प्रतिष्ठानका अध्यक्ष उमाशङ्कर द्विवेदी ‘दधीचि’को सभापतित्वमा भएको कार्यक्रममा पत्रकार चन्द्रकिशोर, पोखरिया उपमहानगरकी उपप्रमुख सलमा खातुन, प्रमोद पाण्डेलगायतले मन्तव्य व्यक्त गरेका थिए ।. प्रतिष्ठानले स्थापना गरेको पण्डित दीपनारायण मिश्र अन्तर्राष्ट्रिय भोजपुरी सम्मान–२०२१/२२ बाट भारत, उत्तरप्रदेश देउरिया निवासी डा अरुणेश नीरज सम्मानित भएका थिए । उनलाई नगरप्रमुख सरावगीले नगद १ लाख र ताम्रपत्र प्रदान गरेका थिए ।. यसैगरी, नेपाल राष्ट्रिय भोजपुरी पुरस्कारबाट मुकुन्द आचार्यलाई सम्मानित गरिएको थियो । उनलाई नगरप्रमुख सरावगीले नगद ५१ हजार र ताम्रपत्रबाट सम्मानित गरेका थिए ।. लोकरङ पुरस्कारबाट राजदेव दास तत्वा, सलिम मियाँ, शम्भु पण्डितलाई पुरस्कृत गरिएको थियो । तीनैजनालाई जनही ५१ हजार नगद र सम्मानपत्र प्रदान गरिएको थियो । कार्यक्रममा सहभागी कवि, साहित्यकारहरूले भोजपुरी, मैथिली, हिन्दी, नेपाली भाषामा आआफ्नो रचना वाचन गरेका थिए ।",https://eprateekdaily.com/2022/02/21/31051
स्व बिहारीलाल कर्मवीर सम्मान उद्योगी ताम्राकारलाई,प्रमुख समाचार,प्रतीक दैनिक,"फाल्गुन ६, २०७८",वीरगंज,"वीरगंजका उद्योगी तथा समाजसेवी स्व बिहारीलाल लाठ कर्मवीर सम्मान २०७८ बाट वीरगंजका उद्योगी तथा समाजसेवी मोतीकृष्ण ताम्राकारलाई सम्मानित गरिएको छ । रिलिफ सोसाइटी अफ कमर्स, वीरगंजले आदर्शनगरस्थित आफ्नै भवनमा आयोजना गरेको कार्यक्रममा उक्त पुरस्कार प्रदान गरिएको हो ।. सोसाइटीका संस्थापक महासचिव तथा पूर्वअध्यक्ष स्व बिहारीलाल लाठको १०औं पुण्यतिथिको अवसरमा आयोजित कार्यक्रमका प्रमुख अतिथि एवं मधेस प्रदेशका खानेपानी तथा ऊर्जामन्त्री ओमप्रकाश शर्माले समाजसेवी ताम्राकारलाई सो पुरस्कार प्रदान गरेका थिए ।. कार्यक्रममा कोरोना महामारीको बेला समाजलाई बचाउने तथा वीरगंजमा कमभन्दा कम क्षति होस् भनेर योगदान पु¥याएका नारायणी अस्पतालका चिकित्सक डा उदयनारायण सिंह, एमाले नेता राजेशमान सिंह, लोकतान्त्रिक समाजवादी पार्टीका नेता ओमप्रकाश सर्राफ गरी तीनजनालाई ‘कोभिड वारियर’ले सम्मान गरिएको थियो ।. पर्साका विभिन्न पालिकाका गरीब, विपन्न १४ जना महिलालाई आत्मनिर्भर बन्न सिलाइ मेशिन प्रदान गरिएको थियो । कार्यक्रममा प्रमुख अतिथि प्रदेश मन्त्री शर्माले स्व बिहारीलाल लाठले वीरगंजको औद्योगिक विकास र समाजसेवामा अग्रणी भूमिका निर्वाह गरेकाले उनलाई बिर्सन नसकिने बताए ।. स्व लाठको स्मृतिमा समाजको विकास तथा समाजसेवामा योगदान पु¥याएका व्यक्तिहरूलाई सम्मान गर्नुले अन्यलाई समाजसेवातर्फ प्रेरित गर्ने मन्त्री शर्माले बताए ।. कार्यक्रममा विशिष्ट अतिथि वीरगंजस्थित भारतीय महावाणिज्य दूतावासका महावाणिज्यदूत नितेश कुमार, संस्थाका निवर्तमान अध्यक्ष अशोक लाठ, नेपाल उद्योग वाणिज्य महासङ्घ मधेस प्रदेशका अध्यक्ष गणेश लाठ, नेपाल–भारत सहयोग मञ्चका अध्यक्ष अशोक बैद, समाजसेवी पशुपति विक्रम शाह, उषा शाहलगायतको सहभागिता थियो ।. कार्यक्रमको अध्यक्षता सोसाइटीका अध्यक्ष योगेन्द्रप्रसाद यादवले गरेका थिए भने कार्यक्रम संयोजक सोसाइटीका संस्थापक सचिव जगदीशप्रसाद शर्मा थिए । कार्यक्रमको सहजीकरण मुकुल थपलियाले गरेका थिए ।",https://eprateekdaily.com/2022/02/18/30914
मकैखेतीमा फौजी कीराको प्रकोप बढ्दो,प्रमुख समाचार,प्रतीक दैनिक,"फाल्गुन ८, २०७८",पर्सागढी,"पर्सागढी नगरपालिकामा किसानहरूले लगाएको मकैखेतीमा फौजी कीराको प्रकोप बढेको छ । मकैमा देखिएको फौजी कीरा रात्रिचर भएको कृषि शाखाका नायब प्राविधिक सहायक शिवपूजन महतोले बताए । उनले दिनभरि यो कीरा माटोमुनि बस्ने र रात परेपछि मकैबालीलाई हानि पु¥याउने गरेको बताए ।. पर्सागढीमा देखिएको रात्रिचर कीराले मकैबालीलाई मुख्यरूपमा प्रभावित पारेको छ । मकैखेतीको अलावा यो कीराले धान, गहुँ, जुनेलो, कोदो, उखु, तरकारी खेतीसमेतलाई पनि मौसम अनुसार क्षति पु¥याउने गरेको महतोले बताए ।. वाई आकारको सेतो रड्ढो धर्सा हुने र पेटको अन्तिमतिर आठौं खण्डमा कालो रड्ढो सातवटा थोप्ला देखिने कीरालाई फौजी कीरा सम्झनुपर्ने उनले बताए । यसका साथै अन्य खण्डमा ठूलो रड्ढा चारवटा थोप्ला समलम्ब चतुर्भुज आकारमा देखिने उनले बताए ।. फौजी कीराले कलिलो अवस्थाको मकैको गुहोभित्र प्वाल पारेर पस्ने र बाली खाने गर्दछ । बिरुवा हुर्कदै जाँदा मकैको दाना, चमरा, जुँगा र घोगामा समेत पसेर यसले नोक्सान गर्ने गरेको महतोले बताए । फौजी कीरा लाग्नबाट नियन्त्रण गर्न मकै रोप्नुअगाडि गहिरो खनजोत गर्ने र मकैको एक बाली लगाउनु अगावै मास, मुङ जस्ता कोसेबाली बाली र मिश्रित बाली लगाउँदा यो कीराको प्रकोप कम हुने महतोले बताए ।. फौजी कीरा लागेका किसानहरूले स्पाइनेटोराम ११.७ एससी एक मिली प्रतिदुई लिटर पानीमा वा स्पाइनोस्याड ४५ एससी एक मिली प्रतितीन लिटर पानीमा अथवा इमामेक्टिन बेन्जोएट ५ एसजी एक मिली प्रतिअढाई लिटर पानीमा हालेर स्प्रे गर्दा फौजी कीरा नियन्त्रण हुने प्राविधिक महतोले बताए । उनले माथि लेखिएका औषधि प्रयोग गर्दा एकपटक एउटा औषधि र अर्कोपटक अर्को औषधि प्रयोग गर्दा फौजी कीरा नियन्त्रण हुने र एकै प्रकारको औषधि दुईपटक प्रयोग नगर्न सुझाएका छन् ।. यो कीराको पाचन प्रक्रिया बलियो हुने र यसले बढी क्षति पु¥याउने हुनाले किसानहरू समयमैं सजग हुनुपर्ने उनको सुझाव छ ।",https://eprateekdaily.com/2022/02/20/31006
"पर्सा काङ्ग्रेसको अधिवेशन हुने भयो, एमालेको टुङ्गो लागेन",प्रमुख समाचार,प्रतीक दैनिक,"फाल्गुन ११, २०७८",वीरगंज,"नेपाली काङ्ग्रेस, पर्साका जिल्ला अधिवेशन फागुन १६ गते हुने भएको छ ।. नेका, पर्साका सचिव श्याम पटेलले फागुन १२ गते बिहीवार वीरगंज महानगर समितिको निर्वाचनका लागि उम्मेदवारहरूको नाम दर्ता कार्यक्रम रहेको र फागुन १४ गते शनिवार निर्वाचन हुने बताए । यसैगरी, फागुन १५ गते जिल्ला कार्यसमितिका लागि उम्मेदवारहरूको नाम दर्ता र फागुन १६ गते सोमवार निर्वाचन हुने कार्यक्रम सार्वजनिक भएको बताए ।. नेका वीरगंज महानगर समितिको अध्यक्षमा दीपेन्द्र चौहान, जीतेन्द्रपुरूष ढकाल, मणिलाल नेपाली र विजय सिंहको दाबेदारी रहँदै आएको छ । वर्तमान अध्यक्ष भोलाप्रसाद कलवारले आफूलाई लड्न मतदाताहरूको दबाब आइरहेको बताए । उनले माहोलले के भन्छ त्यसमा निर्भर गर्छ भनी लड्ने नलडने स्पष्ट भनेनन् । यसैगरी, जिल्ला अध्यक्षमा जनार्दन सिंह क्षत्री, श्याम पटेल, रामनारायण कुर्मी र लक्ष्मीनाथ नेपालले उम्मेदवारी दिने चर्चा छ । वर्तमान अध्यक्ष अजयकुमार द्विवेदीले यसअघि नै नलड्ने उद्घोष गरिसकेका छन् ।. नेका, पर्साको महानगर र जिल्ला अधिवेशन १४औं महाधिवेशनअगावै हुन सकेको थिएन र महाधिवेशनपछि गर्ने भनिए पनि विभिन्न कारणले सर्दै आएको छ ।. केन्द्रीय निर्वाचन समितिले फागुन १६ गतेसम्म बाँकी रहेका १६ जिल्लाको अधिवेशन र यही अवधिमा बाँकी रहेका नगर, महानगर, वडा, क्षेत्रको निर्वाचन सक्ने गरी कार्यसूची सार्वजनिक गरेको र सोहीअनुरूप पर्सा जिल्लामा बाँकी निर्वाचनहरू गर्ने गरी कार्यसूची बनेको सचिव पटेलले बताए ।. एमाले पर्सामा अन्योलता. नेकपा एमाले, पर्साको अधिवेशन भने अन्योल छ । अधिवेशन उद्घाटनसत्र सम्पन्न गरेको एमाले, पर्साको बन्दसत्रमा जिल्ला नेतृत्वको नाम घोषणा गर्ने क्रममा होहल्ला, कुटाकुट भएर स्थगित भएको थियो । पुस २७ गते स्थगित भएको अधिवेशन अहिलेसम्म टुङ्गो लागिसकेको छैन ।. पर्सा इन्चार्ज तथा केन्द्रीय सदस्य प्रभु हजराले नेतृत्व घोषणा गर्न मात्र बाँकी रहेको र आगामी दिनमा सोको घोषणा प्रदेश कमिटीले गर्ने बताए । तर प्रदेश कमिटीले कहिले गर्ने भन्ने कुराको टुङ्गो भने आजसम्म लागिसकेको छैन ।. नगरसभापतिमा सहमति भएनप्रस, बिरूवागुठी, ११ फागुन/. नेपाली काङ्ग्रेस पर्सागढी नगरसमितिको पदाधिकारी चयनमा सहमति हुन सकेको छैन । नगर सभापतिमा ९ जनाको नाम आएको र त्यसमा सहमतिको लागि हिजो र आज गरिएको प्रयास सार्थक नभएको नगरसभापति जङ्गबहादुर दास थारूले बताए ।. सभापतिका लागि हरिनारायण दास थारू, मेघराज यादव, शङ्कर रायभर, घनश्याम चौधरी, राजेश्वर यादव, विश्वमोहन दास थारू, अच्छेलाल प्रसाद यादव, रामराज चौधरी र हालका सभापति थारूसमेतको दावेदारी भएपछि हिजो पर्सागढी नगरपालिकाको बढनियारमा क्षेत्रीय प्रतिनिधिहरूको भेलाबाट सहमतिको प्रयास गरिएको थियो । त्याहाँ सहमति नभएपछि आज वीरगंजको होटल कन्ट्री इनमा वडा सभापति निर्वाचित प्रतिनिधि र काङ्ग्रेसका नेताहरूले नगरसभापतिकोलागि सहमतिका लागि प्रयास गरेका थिए । तर सहमति हुन नसेकेको स्रोतले जनाएको छ ।नगरसभापतिको लागि भोलि फागुन १२ गते नाम दर्ता गर्ने र १४ गते निर्वाचनको मिति छ ।",https://eprateekdaily.com/2022/02/23/31132
बीस वर्षदेखि अस्पताल हाताभित्र अवैधानिक तरीकाले साझा औषधिपसल सञ्चालन,प्रमुख समाचार,प्रतीक दैनिक,"फाल्गुन ४, २०७८",वीरगंज,"नारायणी अस्पतालको हाताभित्र साझा औषधिपसल अवैधानिक तरीकाले सञ्चालनमा रहेको छ । स्वास्थ्य नियमावली अनुसार अस्पताल हाताभित्र कुनै पनि निजी वा साझेदारीमा औषधि पसल खोल्न नपाउने प्रावधान रहे तापनि अवैध तरीकाले साझा औषधिपसल सञ्चालनमा रहेको देखिन्छ ।. २०७० सालदेखि अस्पतालले साझा औषधिपसलसँग सम्झौता नगरेको र दादागिरी तरीकाले अहिले अस्पताल हाताभित्र औषधिपसल सञ्चालन गर्दै आएको बुझिएको छ । नेपाल सरकारको नियम अनुसार अस्पताल हाताभित्र रहेका सबै औषधिपसल हटाइएको छ । देशभरि रहेका सरकारी अस्पतालभित्र सञ्चालनमा रहेका साझा औषधिपसल हटाउने क्रम जारी रहेकामा अधिकांश अस्पतालबाट हटाइएको छ ।. नेपाल सरकारले अस्पताल हाताभित्र अन्य औषधिपसल हटाएर सुपथ मूल्यमा बिक्री औषधि बिक्री गर्न आफू मातहत पसल खोलेको देखिन्छ । नारायणी अस्पतालभित्र सञ्चालित साझा औषधिपसलको कारण अस्पतालले सञ्चालन गरेको फार्मेसीसमेत अप्ठयारोमा परेको देखिन्छ । २० वर्षदेखि सञ्चालित साझा औषधिपसलले अस्पताललाई बिक्रीको तीन प्रतिशत दिनुपर्ने सम्झौता भएको थियो तर २० वर्षदेखि साझा औषधिपसलले न भाडा तिरेको छ, न बिक्रीको तीन प्रतिशत दिएको छ, अस्पतालका मेडिकल सुपरिटेन्डेन्ट डा वीरेन्द्र प्रधानले जानकारी दिए ।. मेसु प्रधानका अनुसार अनियमित तरीकाले सञ्चालनमा रहेको थाहा भए तापनि आपूmहरूले केही गर्न नसकेकोप्रति दुःख व्यक्त गरे । साझाले उल्टै २०७२ सालदेखि ५१ लाख रुपैयाँ भुक्तानी दिनुपर्ने भन्ने माग राख्दै आएको उनले बताए । यस विषयमा साझासँग अस्पतालले लिखित अडिट रिपोर्ट मागेको तर अहिलेसम्म बुझाएको छैन । आम्दानीको तीन प्रतिशत दिनुपर्नेमा अहिलेसम्म सो पनि तिरेको छैन ।. यस विषयमा साझा औषधिपसलका जिम्मेवारी व्यक्ति वरुणकुमार सिंहसँग बुझ्दा अस्पताल रहेसम्म आफूले सञ्चालन गर्ने बताए । सम्झौतापत्र माग गर्दा उनले दिन मानेनन् । अस्पतालसँग सम्झौतापत्र समेत नरहेको र विगतका सबै फाइल अख्तियारले लिएको कारण सो सम्बन्धमा के कति खर्च लिनुदिनु पर्नेसमेत तथ्याङ्क अस्पतालसँग छैन । अस्पतालका केही कर्मचारीले साझासँग मासिक रकम बुझ्ने गरेको स्रोतको दाबी छ । सोही कारण अहिलेसम्म अस्पताल हाताभित्र साझा औषधिपसल सञ्चालनमा रहेको स्रोतले जानकारी दिएको छ ।",https://eprateekdaily.com/2022/02/16/30793
"गोतामे पत्रकारिता पुरस्कार पत्रकार झालाई, पत्रकारको वृत्ति विकासको लागि सक्दो सहयोग गर्ने नगरप्रमुखको आश्वासन",प्रमुख समाचार,प्रतीक दैनिक,"फाल्गुन २, २०७८",वीरगंज,"पत्रकार गोपालचन्द्र गौतम प्रतिष्ठानको आयोजनामा सोमवार गोतामे पत्रकारिता स्वर्ण पदक वितरण समारोह सम्पन्न भएको छ । नेपाल पत्रकार महासङ्घ, पर्साको सभाहलमा आयोजित कार्यक्रममा नगरप्रमुख विजयकुमार सरावगीले एक तोला सुनको पदक सप्तरीका पत्रकार वैद्यनाथ झालाई प्रदान गरेका थिए ।. सो अवसरमा स्व गोपालचन्द्र गौतमकी पत्नी शोभा गौतमले पुरस्कृत झालाई प्रमाणपत्र प्रदान गरेकी थिइन् । प्रमुख जिल्ला अधिकारी उमेश ढकालले माला लगाएका थिए भने प्रहरी उपरीक्षक रमेशकुमार बस्नेतले टीका लगाएका थिए । पुरस्कृत झा सप्तरीबाट प्रकाशित हुने ‘आजको वातावरण’ दैनिकका सम्पादक हुन् । लामो समयदेखि उनले पत्रकारिता गर्दै आएका छन् ।. पुरस्कार वितरण समारोहमा नगरप्रमुख सरावगीले पत्रकारहरूको वृत्ति विकासको लागि आफूले सक्दो सहयोग गर्ने आश्वासन दिए । उनले पत्रकारहरूको अवस्थाबारेमा आफूले नगरप्रमुख हुनु अगावैदेखि नजीकबाट नियालेको हुँदा यो पेशालाई मर्यादित र व्यवस्थित गर्न आफूले नगरसभाबाट आमसञ्चार ऐन पारित गराएको र पत्रिकाहरूको लागि लोककल्याणकारी विज्ञापनको व्यवस्था गरेको बताए ।. उनले पत्रकारहरूको वृत्ति विकासको लागि तालीम आयोजना गर्न लागेको पनि बताए । यसैगरी, उनले प्रतिष्ठानको लागि थप रु पाँच लाख सहयोग गर्ने घोषणा गरे । मधेस मिडिया काउन्सिलका अध्यक्ष शिवहरि भट्टराईले काउन्सिलले पछिल्लो समयमा पत्रकारिता क्षेत्रको विकासको लागि अक्षयकोष स्थापना र थप लोककल्याणकारी विज्ञापनको व्यवस्था गर्न लागेको बताए । उनले प्रदेशमा जथाभावी अनलाइन न्यूज पोर्टल सञ्चालनमा आएको र त्यसले पत्रकारिता क्षेत्रलाई बदनाम गरिरहेको बताए । उनले गलत गर्ने पत्रकारहरूसँगै राम्रा गर्ने पत्रकारहरू पनि अनाहकमा बदनामी सहनुपर्ने भन्दै पत्रकारिता पेशालाई मर्यादित बनाउन काउन्सिलले आचारसंहितालगायत तालीमको आयोजना गर्न लागेको बताए ।. प्रमुख जिल्ला अधिकारी उमेशकुमार ढकालले पत्रकारहरूसँगको सहकार्यलाई निरन्तरता दिइने बताए । उनले सूचना पाउने सजिलो माध्यम पत्रकारिता भएको र पत्रकारहरूसँग सहकार्य गरेर सुशासन कायम गर्नेतर्फ आफ्नो प्रयास रहने बताए ।. नेपाल पत्रकार महासङ्घ, पर्साका अध्यक्ष अनुप तिवारीले प्रतिष्ठानले गरेको कार्यको प्रशंसा गरे । उनले वीरगंजका प्रतिष्ठित पत्रकार स्व गोपालचन्द्र गौतमको नाममा विगत ११ वर्षदेखि निरन्तररूपमा पुरस्कार वितरण गर्दै आएकोमा प्रशंसा गर्दै यो कार्यमा आफ्नो पनि साथ र सहयोग हुने बताए ।. प्रतिष्ठानका अध्यक्ष जगदीशप्रसाद शर्माको अध्यक्षतामा भएको कार्यक्रममा उपाध्यक्ष चन्द्रकिशोर झाले स्वागत गर्दै पत्रकार गोपालचन्द्र गौतमको जीवनीबारेमा सहभागीहरूलाई जानकारी गराएका थिए । कार्यक्रमको सहजीकरण प्रतिष्ठानका सदस्य श्याम बन्जाराले गरेका थिए ।",https://eprateekdaily.com/2022/02/14/30710
नारायणी अस्पतालको स्तरोन्नति हुँदै,प्रमुख समाचार,प्रतीक दैनिक,"माघ २४, २०७८",वीरगंज,"नारायणी अस्पताललाई विशिष्ट विशेषज्ञ अस्पतालमा स्तरोन्नति गर्ने स्वास्थ्य मन्त्रालयको नीति अन्तर्गत अहिले भौतिक निर्माणका काम शुरू भएको छ । अस्पतालमा कार्डियाक सुपर स्पेशल भवनको निर्माण कार्य शुरू छ ।. हिमडुङ एन्ड थोकर/चौधरी जेभीले लागत मूल्य १७ करोडमा २३.४० प्रतिशत कम दर अर्थात् १३ करोड ७ लाखमा ठेक्का सकार गरी काम शुरू गरेको सघन शहरी तथा भवन निर्माण आयोजना, पर्साका इन्जिनीयर विवेक नेपालले बताए । उनले गत असार २८ गते ठेक्का सम्झौता भएको र दुई वर्षमा काम सम्पन्न गर्ने गरी ठेकेदार कम्पनीले कार्य गरिरहेको बताए ।. कार्डियाक सुपर स्पेशल भवन निर्माणस्थलमा पुराना दुईवटा आवासगृह रहेकाले अहिले सो आवासगृह भत्काएर निर्माण कार्य भइरहेको नेपालले जानकारी गराएका छन् ।. यसैगरी, दुई सय शøयाको कोभिड अस्पतालको निर्माण कार्य पनि शुरू हुन लागेको अस्पतालका निमित्त मेडिकल सुपरिटेन्डेन्ट डा वीरेन्द्र प्रधानले बताए । पहिलो चरणमा ७० शøया गरी तीन चरणमा तीन तले कोभिड अस्पताल निर्माण हुने उनले बताए ।. पहिलो चरणको लागत रु तीन करोड रहेकोमा ठेकेदारले दुई करोड २५ लाखमा ठेक्का सकार गरे पनि माटो परीक्ष्Fण गर्दा तोकिएको ठाउँमा भवन निर्माण जोखिमपूर्ण हुने भन्दै अहिले ठेकेदार कम्पनीले सकार गरेको मूल्यमा ७० प्रतिशत लागत स्टिमेट बढाएर मागदाबी गरेकोले सो सम्बन्धमा प्रदेश सरकारसँग पहल भइरहेको निमित्त मेसु डा प्रधानले बताए ।. अस्पतालमैं आकस्मिक कक्षको निर्माण पनि अविलम्ब शुरू हुने उनले जानकारी गराए । हाल ओपिडी सेवा रहेको स्थानमा आकस्मिक कक्षको लागि नयाँ भवन निर्माण हुने उनले बताए । एडिबीको सहयोगमा आकस्मिक भवन निर्माण हुन लागेको हो । यसको लागि ठेक्का भइसकेको छ र हालै स्थान पनि निर्धारण भएको र चाँडै काम शुरू हुने बताए ।. एउटा मात्र अक्सिजन प्लान्ट सञ्चालन. नारायणी अस्पतालमा अहिले तीनवटा अक्सिजन प्लान्ट जडानको योजना रहे पनि एउटा मात्र सञ्चालनमा आएको छ । सांसद विमलप्रसाद श्रीवास्तवले आफ्नो संसदीय विकास कोषबाट स्थापना गरेको टिएसए अक्सिजन प्लान्ट उद्घाटन भएपनि अहिलेसम्म सञ्चालनमा आउन सकेको छैन ।. निमित्त मेसु डा प्रधानले पाँच सय केभिएको ट्रान्सफर्मरको अभावमा शुरूमा प्लान्ट सञ्चालनमा आउन नसकेपछि सूर्य नेपालले सो ट्रान्सफर्मर उपलब्ध गराउँदा पनि अस्पतालको पुरानो विद्युत् वायरिड्ढा कारण सञ्चालनमा आउन नसकेको बताए । उनले नयाँ वायरिड्ढा लागि ४० लाख रुपैयाँ लाग्ने र सो कार्य सम्पन्न भएपछि अक्सिजन प्लान्ट सञ्चालनमा ल्याउँदा जोखिममुक्त हुने प्राविधिक सल्लाह अनुसार सोहीअनुरूप कार्य भइरहेको जानकारी गराए ।. विदेशी संस्था एसएचआईले उपलब्ध गराएको लिक्विड अक्सिजन भने अहिले सञ्चालनमा छ । यसैगरी, कोभिड अस्पताललाई लक्षित गरेर पनि अक्सिजन प्लान्ट अस्पताललाई उपलब्ध भएको र कोभिड अस्पताल सञ्चालन भएपछि सो संयन्त्र सञ्चालनमा ल्याउने निमित्त मेसु डा प्रधानले बताए ।. सिटी स्क्यान एक सातापछि सञ्चालन हुने. नारायणी अस्पतालमा सिटी स्क्यान एक सातापछि सञ्चालनमा आउने भएको छ । अस्पतालका कोभिड संयोजक डा उदयनारायण सिंहले स्वास्थ्य मन्त्रालयबाट नयाँ सिटी स्क्यान मेशिन उपलब्ध भएको र सोको अहिले परीक्षण भइरहेको र एक सातापछि सञ्चालनमा आउने बताए । उनले यसअघि उपलब्ध सिटी स्क्यान सञ्चालन नै नभएर बिग्रिएको र त्यसको पार्टपुर्जा चोरी भएको बताए ।. तीन वर्षअघि अस्पतालमा आएको सिटी स्क्यान सञ्चालनमा नआई नै बिग्रिएको र हाल त्यसको पार्टपुर्जा चोरी भएको उनले बताए । डा सिंहले सञ्चालनमा आउन लागेको सिटी स्क्यान यो क्षेत्रमैं सबैभन्दा अत्याधुनिक भएको दाबी गरे । उनले बजार मूल्यभन्दा रु एक हजार कम शुल्कमा अस्पतालमैं सिटी स्क्यान हुने बताए ।. यसैगरी, उनले अस्पतालले स्वास्थ्य मन्त्रालयसँग एमआरआई मेशिन माग गरिरहेको र केही महीनामैं सो उपलब्ध भएर सञ्चालनमा आउने बताए ।",https://eprateekdaily.com/2022/02/07/30389
"निजगढ नगरपालिकाको निर्देशनपछि क्रसर उद्योग बन्द, सार्वजनिकस्थलमा जथाभावी फालिएको टेनडाउन गिट्टी हटाउँदै",प्रमुख समाचार,प्रतीक दैनिक,"माघ २२, २०७८",निजगढ,"निजगढ नगर कार्यपालिकाको बैठकले क्रसर उद्योग बन्द गर्न पत्राचार गरेपछि जथाभावी फालिएका टेनडाउन गिट्टी व्यवस्थापन गर्न निजगढका क्रसर उद्योगहरू लागिपरेका छन् ।. जथाभावी सार्वजनिकस्थलमा क्रसर उद्योगद्वारा उत्पादित टेनडाउन गिट्टी फालेपछि उक्त स्थानहरू कुरूप देखिनुका साथै चरिचरनको क्षेत्रसमेत मासिंदै आएको थियो । यहाँ रहेका क्रसरहरूले निजगढ नपा–९ शहीद हीरालाल रङ्गशालाको दक्षिणतर्फको ३० बिघाभन्दा बढी जमीनमा वर्र्षाैंदेखि टेनडाउन गिट्टी जथाभावी फाल्दै आएका छन् ।. यसरी फालिएका टेनडाउन गिट्टीलाई यसअघि पटकपटक उचित स्थानमा व्यवस्थापन गर्न क्रसर उद्योगलाई जानकारी गराउँदा पनि बेवास्ता गरेपछि सो गिट्टीको व्यवस्थापन नगरेसम्म क्रसर उद्योग सञ्चालन नगर्न पत्राचार गरेपछि पाँच दिनयतादेखि धमाधम टेनडाउन गिट्टी क्रसर उद्योगहरूले हटाउन थालेका हुन् ।. सो निर्णय निजगढ नगर कार्यपालिकाले यही माघ १४ गते गरेको सूचना अधिकारी रविन घिमिरेले बताए । “यसरी जथाभावी फालिएका टेनडाउन गिट्टीको व्यवस्थापन नभएसम्म उद्योग सञ्चालन नगर्न निनपा कार्यपालिकाको निर्णय अनुसार क्रसर उद्योगहरूलाई जानकारीका लागि पत्राचार गरेका छौं,” उनले भने ।. पाँच दिनदेखि तीनवटा भ्याकुलोडर र पाँचवटा टिपर प्रयोग गर्दै नजीकैको बकैया खोला ड्यामनजीकै र आसपासमा ओर्सादै राखेको क्रसर उद्योगीले बताए ।. यसरी क्रसर उद्योगद्वारा प्रशोधित, उत्पादित प्रयोगमा तत्कालै नआएका नदीजन्य पदार्थ राख्दै आएपछि यसअघि हराभरा भएको ५०औं बिघाभन्दा बढी नदीउकास जमीन बन्जर र मरुभूमि बन्दै आइरहेको छ । नदीजन्य पदार्थ ठेकेदारबाट किनेर यसरी राखे पनि प्रशोधित गर्न उठाउने बेलामा प्राकृतिक साबिक जमीनभन्दा ५/७ फिट गहिरो गरी उठाउने गरिएको छ ।. उद्योगबाट उत्पादित तत्कालै बिक्रीमा नआउने टेनडाउन गिट्टीलाई जथाभावी नफाल्न आफूले भन्दै आए पनि केही उद्योगीले नमान्दा अहिले सबै क्रसर उद्योगहरूले समान समस्या बेहोर्नुपरेको एकजना क्रसर उद्योगीले बताए ।. अहिले व्यवस्थापनको नाममा वर्षौंदेखि मापदण्डविपरीत चल्दै आएका बारा निजगढका आठवटा क्रसर उद्योगले खासै प्रयोगमा नआउने १० एमएम साइज वा सोभन्दा मसिनो आकारका गिट्टी खोलाको ड्यामतर्फ व्यवस्थापन गरे पनि मानिस, पशु चौपाया, वन्यजन्तुहरूलाई हुन सक्ने जोखिमलाई कम गर्न सकेको छैन ।. यसरी फालिएका मसिनो गिट्टीका कारण वर्षामा भेलबाढीले बगाउन नसकेको थुप्रोमा परी भासिन सक्ने सम्भावना पनि त्यत्तिकै छ । जसका कारण ज्यानै जान सक्ने खतरा झनै बढेको छ ।. केही क्रसर उद्योगले यसरी फालिएका गिट्टीलाई पिंधेर डस्ट बनाइ सिमेन्ट निर्माणका लागि बिक्री गर्न थाले पनि अधिकांश क्रसरले सो प्रविधि नअपनाउँदा ठूलो परिमाणमा उत्पादित टेनडाउन गिट्टीको उचित व्यवस्थापन गर्न कठिनाइ हुँदै आएको छ ।",https://eprateekdaily.com/2022/02/05/30294
दुई वर्षमा गर्नुपर्ने काम साढे तीन वर्षमा पनि अधूरो,प्रमुख समाचार,प्रतीक दैनिक,"माघ २९, २०७८",वीरगंज,"करीब डेढ सय करोडको वीरगंज महानगरपालिकाको तीसवटा सडकखण्ड (५२ किलोमिटर) निर्माण तथा स्तरोन्नतिको लागि २०७५ वैशाख र जेठमा दुईवटा ठेकेदार कम्पनीले सकार गरे पनि अहिलेसम्म एउटा ठेकेदारले आधा र अर्को ठेकेदारले ७० प्रतिशत मात्र काम सम्पन्न गर्न सकेको छ । सघन शहरी तथा भवन निर्माण आयोजना, वीरगंजका इन्जिनीयर विवेक नेपालले वीरगंज महानगरपालिकाका सत्रवटा सडकको निर्माण, स्तरोन्नतिका लागि स्वच्छन्द, पप्पु, युनाइटेड बिल्डर्स काठमाडौंले २६ किलोमिटरको लागि २०७५/०२/१९ गते रु ७५ करोड २० लाख ८२ हजारमा ठेक्का सकार गरेको र अहिलेसम्म पचास प्रतिशत मात्र काम सम्पन्न गरेको बताए ।. उनले यो सम्झौता अनुसार २०७७/२/८ मा कार्य सम्पन्न गर्नुपर्नेमा तोकिएको समयमा कोरोनासमेतको कारण कार्य सम्पन्न नहुँदा २०७८/१२/३० गतेसम्म म्याद थप गरेको र अहिले यसको प्रगति ५० प्रतिशत तथा वित्तीय प्रगति ३२ प्रतिशत रहेको बताए । यो सडकखण्ड अन्तर्गत हरपतगंज–हाइवे, कलौटी–कुहाडी–रामपुर नदी, अपौनी विद्यालय, सौराहाटोल–हाइवे, इनर्वा–मनियारी, झाँगीटोल–श्रीपुर, मनियारी–रामजानकीरोड, नेशनल इन्फोटेक– लक्ष्मणवा छठघाट, प्रसौनी स्कूल–मनियारी–इनर्वा, परवानीपुर–ताजपुर, पटेलनगर–परवानीपुर, पुवारीटोल पोखरी–वडा कार्यालय, रामगढवापुल–स्कूलमा २६ किलोमिटर बाटो निर्माण तथा स्तरोन्नतिको काम गर्नुपर्नेमा अहिलेसम्म पूर्ण हुन सकेको छैन । यसैगरी, वीरगंज महानगरपालिकाका विभिन्न १३ वटा सडकखण्डहरूको निर्माण तथा स्तरोन्नतिको लागि अर्को ठेकेदार कम्पनी रमण/श्याम/युनाइटेड बिल्डर्स काठमाडौंले ७४ करोड ८७ लाख ६५ हजारमा २०७५/१/३१ गते ठेक्का सकार गरेको र सम्झौता अनुसार २०७७/१/३० मा कार्य सम्पन्न गर्नुपर्नेमा हालसम्म भौतिक प्रगति ७० प्रतिशत मात्र गरेको इन्जिनीयर नेपालले बताए । उनले यो योजनाको अवधि पनि कोरोनालगायतको कारणले चैत मसान्तसम्म थप गरिएको छ ।. योजना अन्तर्गत छपकैया पुल–भन्सार, मेडिकल कलेज–हाइवे ढाट, मेडिकल कलेज–नगवा, मेडिकल कलेज–पुल भन्सार–नगवा, आदर्शनगर सडक, एनएमसी त्रिशूलचोक, ओमआश्रम सडक, रानीघाट–घण्टाघर, अलौंचोक–सुगौलीचोक, फिल्म हल–धर्मशाला–कलभर्ट, सुगौली प्रहरी चौकी–पद्मरोड गरी २६ किलोमिटर सडक निर्माण तथा स्तरोन्नतिको ठेक्का भएको थियो ।",https://eprateekdaily.com/2022/02/12/30597
लोकतन्त्र स्थापनापछि पत्रकार पनि पूर्णरूपमा स्थापित –सहमहामन्त्री मन्सुर,प्रमुख समाचार,प्रतीक दैनिक,"माघ २९, २०७८",सिम्रौनगढ,"नेपाली काङ्ग्रेसका सहमहामन्त्री फरमुल्लाह मन्सुरले लोकतन्त्र स्थापित भएपछि पत्रकार पनि पूर्णरूपमा स्थापित भएको बताएका छन् ।. नेपाल प्रेस युनियन, बाराको १७औं साधारणसभाको सिम्रौनगढमा शनिवार उद्घाटन गर्दै प्रमुख अतिथि नेकाका सहमहामन्त्री मन्सुरले पत्रकारिता जिम्मेवारीपूर्ण पेशा भएको र समाजका हरेक कुरालाई उजागर गर्नुपर्ने दायित्व रहेको बताए । उनले लोकतन्त्रलाई बलियो बनाउने कार्यमा पत्रकारको भूमिका अहम् हुने जिकिर गरे ।. नेता मन्सुरले सिम्रौनगढ स्वतन्त्रता सेनानीको गढ पनि भएको र पर्सा, बारा, रौतहटका स्वतन्त्रता सेनानीको प्रशिक्षण केन्द्र भएको जिकिर गरे ।. उनले स्वतन्त्रता सेनानीहरूको लुक्ने स्थल झरोखर पोखरी भएकोले प्रजातान्त्रिक आन्दोलनको लडाइँमा झरोखर पोखरीको योगदान ठूलो भएको बताए । संविधानसभा सदस्य डा शोभाकर पराजुलीले सिम्रौनगढ प्रसिद्ध ऐतिहासिक, पर्यटकीय स्थल भएको बताए । उनले ललितकला, वास्तुकलाका बिजोड नमूनाहरू सिम्रौनगढमा भएपनि त्यसको संरक्षण र संवद्र्धन नभएको चर्चा गरे ।. उनले सिम्रौनगढको विकास र पहिचानको सवालमा सरोकारवालाहरू सबैले ध्यान दिनुपर्ने बताए । डा पराजुलीले एमसिसीको बारेमा विरोध र समर्थन गर्नुपर्ने थलो संसद् भएको तर संसद् चल्न नदिएको भन्दै एमालेको आलोचना गरे ।. बाराका प्रमुख जिल्ला अधिकारी कृष्णबहादुर कटुवालले पत्रकारहरूलाई सरोकारवालाहरूको सवालमा उनीहरूको कुराहरू पनि राखेर समाचार लेख्न सुझाए । उनले प्रशासन र पत्रकार सबै मिलेर जानुपर्ने र दुवै जनताको सेवक भएको चर्चा गरे ।. कार्यक्रममा पत्रकारिता क्षेत्रमा योगदान पु¥याएका बाराका छजना पत्रकार उमेशलाल दास, सत्यप्रसाद श्रेष्ठ, रामेश्वर मेहता, सुजित अर्याल, भोजराज भट्टराई र रेशम तिवारीलाई प्रमुख अतिथि नेता मन्सुरले दोसल्ला ओढाएर सम्मान गरेका थिए । प्रेस युनियन बाराका अध्यक्ष श्यामबाबूप्रसाद यादवको अध्यक्षतामा भएको कार्यक्रममा नागरिक समाज बाराका अध्यक्ष उमेशलाल दास, नगरप्रमुख विजयशङ्कर यादव, पत्रकार महासङ्घ बाराका अध्यक्ष रेशम तिवारी, पूर्वअध्यक्ष गुरुप्रसाद गौतमलगायतले मन्तव्य व्यक्त गरेका थिए ।. कार्यक्रममा बाराका प्रहरी नायब उपरीक्षक राजेश थापा, सशस्त्र प्रहरी उपरीक्षक राजेन्द्र लामा, अनुसन्धान प्रमुख सन्तोष ढुङ्गेल, नेका मधेस प्रदेश सदस्य उपेन्द्र जयसवाल, मोहनप्रसाद कुशवाहा, नेका सिम्रौनगढ नपाका सभापति नागेन्द्रप्रसाद गुप्तालगायतको सहभागिता थियो । कार्यक्रममा वसन्त खतिवडाले स्वागत र प्रेस युनियन बाराका सचिव सजिर मन्सुरले सहजीकरण गरेका थिए ।",https://eprateekdaily.com/2022/02/12/30626
सर्लाही र रौतहटमा बढ्दै छ उखुखेती,प्रमुख समाचार,प्रतीक दैनिक,"माघ २७, २०७८",गरुडा,"सर्लाही गोडैता नगरपालिका–४ रोहुवाका राजेश ठाकुरले छ बिघा उखु रोपेर सिध्याएका छन्। गत वर्ष ठाकुरले तीन बिघामा मात्र उखुखेती गरेका थिए। सर्लाहीको उखु किन्न विभिन्न जिल्लाका चिनी उद्योगहरूले उखु खरीद केन्द्र. (काँटा) सञ्चालन गरेपछि उखु किन्ने उद्योगीबीच प्रतिस्पर्धा बढेपछि उखुको मूल्य समयमैं पाउन थालेको देखेर ठाकुरले गत वर्षभन्दा तीन बिघा बढी खेतमा उखुखेती थपेका हुन्।. रौतहटको गढीमाई नगरपालिका–२ समनपुरका कामेश्वर सहनीले पनि गत वर्षभन्दा दोब्बर बढी खेतमा उखुखेती गर्दैछन्। विगत वर्षमा चिनी उद्योगले उखुको मूल्य भुक्तानी गर्न आनाकानी गर्दै गएपछि पहिलेको तुलनामा पच्चीस प्रतिशतभन्दा कम खेतमा उखुखेती गरेका सहनीले चालू आर्थिक वर्षमा उखुको रकम तत्काल नै पाउन थालेपछि गत वर्षको तुलनामा उखुखेती दोब्बर गरेका हुन्। गत वर्ष साढे तीन बिघामा उखुखेती गरेका सहनीले यस वर्ष करीब सात बिघामा उखुखेती थप्दैछन्।. सर्लाहीका ठाकुर र रौतहटका सहनी उदाहरण मात्रै हुन्। जिल्लाका अधिकांश किसानले गत वर्षको भन्दा केही बढी खेतमा उखु लगाइरहेका छन्। नगदे बालीको मान्यता पाएको उखुको मूल्य विगतका वर्षहरूमा उद्योगीहरूले समयमा नदिएका कारण खेतीबाट पलायन हँुदै किसानहरूले उधारो खेती भनी हेला गर्न थालेपछि उखुखेती कम भएर चिनी उद्योगहरू नै सुक्ने अवस्थामा पुगेका छन्।. प्रतिस्पर्धाले गर्दा करीब आधा दशकभन्दा लामो समयपछि उखु किसानको हातमा उखुको पैसा तत्कालै पर्न थालेको छ। तराई–मधेसमा सबैभन्दा बढी उखुखेती सर्लाहीमा हुन्छ। उखुखेतीको बैंक नै मानिएका सर्लाही जिल्लामा चारवटा उखु उद्योग छन्। करीब तीन दर्जन बढी खाँडसारी उद्योग सञ्चालित छन्। सर्लाहीमा सिद्धिविनायक सुगर मिल, इन्दुशङ्कर, अन्नपूर्ण र महालक्ष्मी सुगर मिलले मात्रै उखु किनेका छैनन्। रौतहटको बाबा बैजुनाथ र एभरेस्ट सुगर मिल महोत्तरीले समेत काँटा सञ्चालन गरेर उखु किन्न प्रतिस्पर्धा गरेपछि कम हँुदै गएको उखुखेतीतर्फ किसानहरू पुनः आकर्षित भएका छन्।. सर्लाहीमा गत वर्ष २१ हजार बिघामा उखुखेती भएको थियो तर यो वर्ष उखुको मूल्य सरकारले समयमा नै तय गरेर किसानको खातामैं पैसा पठाउन थालेपछि गत वर्षको तुलनामा यो वर्ष थप नौ हजार बिघामा उखुखेती भएर तीस हजार बिघा पुग्ने अनुमान रहेको इन्दुशङ्कर चिनीमिलका प्रमुख उखु प्रबन्धक योगनारायण रजक बताउँछन्।. रौतहटको गरुडामा रहेको श्रीराम सुगर मिल बन्द भएपछि बाबा बैजुनाथ सुगर मिलले किसानसित खरीद गरेको उखुको भुक्तानी बैंकमार्फत खातामैं पठाउन थालेपछि किसानहरू रौतहटमा पनि उखुखेती धमाधम रोपाइँ गरिरहेका छन्। किसानले समयमैं उखुको भुक्तानी पाउन थालेकाले चालू आर्थिक वर्षमा कम्तीमा पचास प्रतिशतले उखुखेती बढ्ने उखु उत्पादक सङ्घ, रौतहटका सचिव सफिन्द्रप्रसाद यादव बताउँछन्।. अहिले किसानले उखु धमाधम रोपिरहेकाले आगामी वर्ष कम्तीमा १५ लाख क्वीन्टल उखु जिल्लामा उत्पादन हुने सचिव यादवको अनुमान छ। चालू आर्थिक वर्षमा जिल्लामा छ लाख क्वीन्टल उखु मात्रै उत्पादन भएको सचिव यादव बताउँछन्।. अहिले जिल्लामा करीब दुर्ई हजार बिघामा मात्र उखुखेती रहेकोले अगामी सिजनको लागि करीब दोब्बर बढे कम्तीमा चार हजार बिघामा खेती हुने अनुमान रहेको बाबा बैजुनाथ सुगर मिलका सञ्चालक बैजुप्रसाद बावरा बताउँछन्। उनले उखुखेतीलाई बढावा दिन आफ्नो मिलले किसानलाई उन्नत जातको बीउसमेत उपलब्ध गराइरहेको बताएका छन्।. उखुखेतीको लागि किसानले चिनी उद्योगबाट प्रोत्साहन पनि पाइरहेको र समयमा चिनी उद्योगबाट भुक्तानी पनि पाइरहेको हुनाले उखुखेती विस्तार हुने निश्चित देखिएको किसानहरू नै बताउँछन्।",https://eprateekdaily.com/2022/02/10/30531
गठबन्धन सरकारले नै अन्तर्राष्ट्रिय विमानस्थल बनाउँछ –अध्यक्ष नेपाल,प्रमुख समाचार,प्रतीक दैनिक,"फाल्गुन ३, २०७८",वीरगंज,"नेकपा (एकीकृत समाजवादी)का अध्यक्ष माधवकुमार नेपालले गठबन्धनकै सरकारले निजगढमा राष्ट्रिय गौरवको आयोजना दोस्रो अन्तर्राष्ट्रिय विमानस्थलको निर्माण कार्य शुरू गर्ने बताएका छन् ।. बाराको जीतपुरसिमरा उपमहानगरपालिका–१६ टाँगियाबस्तीको मङ्गलवार निरीक्षण अवलोकनको क्रममा आयोजित कार्यक्रममा अध्यक्ष नेपालले २०६४ सालदेखि निर्माण प्रक्रियामा रहेको निजगढस्थित दोस्रो अन्तर्राष्ट्रिय विमानस्थलको काम बेलाबखत बजेट अभावमा अलपत्र पर्दै आएको तर गठबन्धन सरकारको पालामैं निर्माण कार्यको सुरुआत गरिने आश्वासन दिए । उनले विमानस्थलको काम तत्कालै गठबन्धन सरकारले अगाडि बढाउने बताए ।. अध्यक्ष नेपालले भने–विमानस्थलका लागि १९ हजार हेक्टर जग्गा आवश्यक छ, जसमा टाँगियाबस्तीले आठ हजार हेक्टर ओगटेको छ । प्राविधिक प्रतिवेदनले दुई हजार हेक्टर जग्गाबाट पनि विमानस्थलको निर्माण कार्य सुरुआत गर्न सकिने बताएकोले गठबन्धनको सरकारले सोहीअनुरूप विमानस्थलको काम शुरू गर्न सहमत भएको छ ।. उनले विमानस्थलको लागि १० अर्ब खर्च अनुमान गरिएकोमा हालको लागत खर्चबारे छलफल भइरहेको र यसका लागि देश तथा विदेशका दातृ निकायहरूसँग पहलको लागि काम शुरू गर्ने बताए । उनले टाँगियाबस्तीवासीले राखेको उचित मुआवजा, रोजगारको सुनिश्चितता र बस्तीलाई विमानस्थलनजीक पुनस्र्थापित गर्ने सवालमा सरकारले चाँडो टुङ्गो लगाउने आश्वासन पनि दिए ।. पयर्टनमन्त्री प्रेमबहादुर आलेमगरले निजगढ अन्तर्राष्ट्रिय विमानस्थलको शिलान्यास आफ्नै पालामा हुने दाबी गरे । उनले टाँगियाबस्तीवासीको चाहना अनुसार सरकारले मुआवजा उपलब्ध गराउने पनि प्रतिबद्धता जनाए । निजगढ विमानस्थलको विकल्प नभएको भन्दै तराई–मधेसको विकाससँगै मधेसलाई राजधानीसँग जोड्न पनि निजगढ विमानस्थलको निर्माण आवश्यक रहेको उनले बताए ।. नेपाली काङ्ग्रेसका वरिष्ठ नेता रामचन्द्र पौडेलले सरकारको महŒवाकाङ्क्षी योजना भएकोले सरकारले यसमा विलम्ब नगरी काम शुरू गर्ने बताए । वडाध्यक्ष केदारनाथ बजगाइँको अध्यक्षतामा भएको कार्यक्रममा श्रम तथा रोजगारमन्त्री किसान श्रेष्ठ, वन तथा भूसंरक्षणमन्त्री रामसहायक यादव, वाग्मती प्रदेशका मुख्यमन्त्री राजेन्द्र पाण्डे, मधेस प्रदेशका वनमन्त्री शत्रुघ्न महतो, नेपाल सरकारको अन्तर्राष्ट्रिय सम्बन्ध समितिका अध्यक्ष पवित्रा निरौलालगायतको सहभागिता थियो ।",https://eprateekdaily.com/2022/02/15/30764
पानीले पर्सा र बाराका इँटा उद्योगीलाई करोडौंको घाटा,प्रमुख समाचार,प्रतीक दैनिक,"माघ २६, २०७८",वीरगंज,पर्सा र बाराका इँटा उद्योगीलाई यसपटक बेमौसमी वर्षाले करोडौं मूल्यको क्षति पु¥याएको छ । यही माघ २१ गते परेको बेमौसमी वर्षाले पर्सा र बाराका करीब डेढ सय इँटा उद्योगमध्ये नब्बे प्रतिशत उद्योगलाई क्षति पु¥याएको र त्यसबाट करोडौं मूल्यको क्षति भएको इँटा व्यवसायी सङ्घका अध्यक्ष ओमप्रकाश यादवले बताए ।. उनले माटोलाई पाथेर बनाइएको इँटा सुकाउन राखेको बेला पानी परेर डेढ सय उद्योगमध्ये नब्बे प्रतिशतलाई क्षति पु¥याएको बताए । अध्यक्ष यादवले सबै इँटा उद्योगले पुस महीनामा इँटा पाथेर सुकाउन राखेको र माघको पहिलो सातादेखि चिम्नी बाल्ने तयारी गरिराखेको बेलामा माघ २१ गतेको बेमौसमी वर्षाले कतै पाथेर राखेको इँटालाई क्षति पु¥याएको त कतै भट्टीमा पकाउन राखेको इँटालाई क्षति पारेको बताए ।. उनले भारतबाट पथेराहरू मगाएर उद्योगले माटो पाथ्न लगाएको र कच्चा इँटा तयार गरी १६ दिन घाममा सुकाएर भट्टी सञ्चालन गर्ने बेलामा परेको पानीले इँटा उद्योगीलाई यो सिजनमा थला पारेको बताए । सानोभन्दा सानो इँटा उद्योगले बीस लाख रुपैयाँभन्दा बढी घाटा खाएको दाबी गरे । उनले चिम्नीको भट्टी सञ्चालन गर्दा कम्तीमा १० देखि १५ लाख खर्च हुने गरेको र एक सिजनमा ८–१० लाख इँटा तयारी हुने गरेको बताए ।. पानीले पाथेर राखेको काँचो इँटालाई क्षति पारेको र चिम्नीको भट्टीमा पकाउन राखिएका इँटालाई पनि क्षति पारेको हुँदा भारतबाट आउने कामदारहरू फर्केको र प्रायः सबैको भट्टी बन्द भएको बताए । उनले यो सिजनमा इँटा उत्पादन न्यून हुने बताए । अबको दुई/तीन हप्तामा भारतीय कामदारहरू फर्कने र त्यसपछि पुनः काम शुरू हुन सक्ने अध्यक्ष यादवले बताए ।. बारा इँटाका सञ्चालक परशुरामजीले पुस र माघ महीनामा इँटा भट्टी सञ्चालन हुनेगरी तयारी गरेको तर पुस १४ गते र माघ २१ गतेको पानीले चौपट पारेको बताए । उनले ढाडै सेक्ने गरी क्षति भएको र धेरै उद्योग बन्द हुन सक्ने बताए ।. कोरोनाको कारण यसअघि पर्सा र बाराका ५० वटा इँटा उद्योग बन्द भएका थिए । अहिले पानीको क्षतिबाट पनि धेरै उद्योग बन्द हुन सक्ने बताए । पर्सा र बारामा सञ्चालित इँटा उद्योगहरूमा न्यूनतम दुई र अधिकतम छ करोडसम्मको खर्च भएको इँटा उद्योगहरू सञ्चालित रहेको खाटुश्याम इँटा उद्योग बाराका सञ्चालक धीराज सहनीले बताए ।. क्षतिपछि इँटाको भाउ बढ्यो. बेमौसमी पानीको कारण भएको क्षतिसँगै पर्सा र बाराका इँटा व्यवसायीहरूले इँटाको मोल बढाएका छन् । एक महीनाअघिसम्म प्रतिट्याक्टर अर्थात् दुई हजार इँटाको मोल २२ हजार कायम थियो भने अहिले बढाएर ४० हजार पु¥याइएको छ ।. बारा इँटा उद्योगका अर्का सञ्चालक रमेश कुशवाहाले यो सिजनको इँटा पुरापुरी क्षति भएको र उद्योगीहरूको १० प्रतिशत इँटा मात्र जोगिएकाले माग बढी भएको तथा योसंँगै कोइलाको दाम पनि दोब्बरी भएको कारण मोल बढाइएको बताए ।. उनले सङ्घले भाउ बढाएको औपचारिक घोषणा नगरेको भएपनि व्यवसायीहरूले अहिलेदेखि प्रतिटेलर (दुई हजार इँटा) ४० हजार रुपैयाँ र तेल लिन शुरू गरेको बताए ।,https://eprateekdaily.com/2022/02/09/30395
उत्पादित तरकारीको मूल्य नपाउँदा कृषक चिन्तित,प्रमुख समाचार,प्रतीक दैनिक,"माघ २३, २०७८",निजगढ,"निजगढमा तरकारीको उचित मूल्य पाउन नसक्दा व्यावसायिक तरकारीखेती गर्ने अधिकांश कृषक चिन्तित भएका छन् । यसपालि बन्दाकोबी, गोलभेंडा, मूला उत्पादन गर्दा लागेको खर्च नै नउठेपछि यहाँका कृषकहरू चिन्तित भएका हुन् ।. गोलभेंडा, मूलाको मूल्य नै आएन । बन्दाकोबी प्रतिकिलो बढीमा ५–७ रुपैयाँमा बिक्री गर्नुपरेको कृषकहरूले बताए । निजगढमा काउली हाल कृषकले व्यापारीबाट प्रतिकिलो ४० रुपैयाँ पाउने गरेको र सोही काउली हेटौंडा पु¥याउँदा ५०–६५ रुपैयाँ मूल्य पाउने एक कृषकले बताए ।. यदि हेटौंडालगायत अन्य स्थानमा लगेर नलग्ने हो भने यहाँका व्यापारीहरूले निकै कम मूल्यमा तरकारी किन्ने र व्यावसायिक तरकारी कृषकहरूले तरकारीको मूल्य घटाएर बिक्री गर्न बाध्य हुनुपर्ने निजगढका तरकारी कृषक महमद नियाजले बताए ।. काउलीको निजगढमा राम्रो भाउ नपाउँदा हेटौंडा, नारायणघाट लैजानुपर्ने बाध्यता भएको भन्दै त्यसमा पनि राजमार्गमा खटिने सशस्त्र प्रहरीले आफूहरूलाई दुःख दिने गरेको पीडित तरकारी कृषकहरूले बताएका छन् । चेकजाँचमा खटिने प्रहरीले आफूहरूसँग अनलाइन बिल अर्थात् भ्याट बिल माग्ने गर्छन् ।. हामी सानो व्यापारी त्यसमाथि पनि जमीन भाडामा लिएर तरकारी उत्पादन गर्ने र स्थानीय बजारमा उचित मूल्य नपाउँदा अन्यत्र लगेर बिक्री गर्नुपर्ने बाध्यता भएको बेला अनलाइन बिल कहाँबाट ल्याउने भन्दै जताबाट पनि कृषकहरू मारमा पर्ने गरेको उनीहरूले दुःखेसो पोखे । एकातिर समयमैं मलखाद नपाउने अर्कोतिर विभिन्न नाममा झन्झट दिन्छन् । यस्ता अनावश्यक हैरानीले कहिलेकाहीं पेशाप्रति वितृष्णा हुने गरेको कृषकहरूले बताए ।. खेतबारीमा काम गर्ने कि महीनापिच्छे भ्याट बिलको लागि अडिटरलाई खोज्ने, एकातिर मूल्य नपाउने, अर्कोतर्फ आम्दानीभन्दा बढी भ्याट कारोबारमा समय खर्चिनुपर्ने र झन्झटिलो हुने कृषकहरू बताउँछन् । प्यान बिल भने आफूहरूसँग रहेको र यसमा कारोबार गर्दा खासै झन्झटिलो नहुने हुनाले कृषि तथा तरकारी उत्पादन गर्ने कृषकहरूका हकमा राज्यले सहज गरिदिनुपर्ने व्यावसायिक तरकारी उत्पादक कृषकहरूको आग्रह छ ।. तरकारी उत्पादक कृषकहरूसँग तरकारी किनेर बिचौलियाका नाममा व्यापार गर्नेहरूसँग सरकारले भ्याट बिल लिंदा उचित हुने तर वास्तविक तरकारी उत्पादन गर्ने कृषकहरूलाई झन्झटिलो पार्न नहुने उनीहरूको तर्क छ । अघिल्लो पुस्ताले व्यावसायिकरूपमा गर्दै आइरहेको पेशालाई आफूले पनि अँगाल्दै आएको कृषक नियाजले बताए । तर स्थानीय उत्पादन कच्चा वस्तु भएकोले बेलैमा बिक्री गर्न नसक्दा पूरै घाटा बेहोर्नुपरेको उनको भनाइ छ । नियाजले २२ कट्ठामा गोलभेंडा, १८ कट्ठामा काउली, पाँच कट्ठामा मूलालगायतका व्यावसायिक तरकारीखेती गर्दै आएका छन् ।. तीन वर्षअघिसम्म व्यावसायिक तरकारी उत्पादन पकेट क्षेत्र निजगढ नपा–९ शान्तिटोलबाट दैनिक २/३ वटा पिकअप भ्यान तरकारी उठाउने गरे पनि उचित मूल्य नपाउँदा अहिले यहाँका धेरै कृषक कृषि व्यवसाय छाडेर अन्य व्यवसायतर्फ पलायन भएको उनले बताए ।. एक दशकसम्म निरन्तर व्यावसायिकरूपमा तरकारी उत्पादन गर्दै आइरहेका स्थानीय दीपक खतिवडाले यस्तै अनावश्यक झन्झट आइलाग्ने देखेर अहिले पेशा परिवर्तन गरेको बताए । उनले गाउँमा नै कुटानीपिसानी मिल सञ्चालन गर्दै अहिले मिनी राइसमिल सञ्चालन गरेको बताए ।. दिनरात केही नभनी तरकारी उत्पादन गरे पनि उचित मूल्य नपाउँदा कृषकहरू पेशा व्यवसाय परिवर्तन गर्न बाध्य भएको निजगढ नपा–९ शान्तिटोलका अर्गानिक तरकारी उत्पादक कृषक होमनाथ धितालले बताए । तरकारी होस् वा अन्य बालीलाई विषादीमुक्त गरी अर्गानिक खेती गर्नुपर्ने, अर्गानिक तरकारी बिक्रीबाट बढी मूल्य निर्धारण गर्न कृषकहरू एकमत हुनुपर्ने उनले सुझाए ।. हामी व्यावसायिक तरकारी उत्पादक कृषकहरू तरकारी बिक्रीका लागि एकमत नहुन्जेलसम्म यस्तै समस्या र मर्का भोगिरहनुपर्ने उनको भनाइ छ । स्थानीय सरकारले कृषकहरूका समस्या र उत्पादित वस्तुको बजारीकरण, उचित मूल्य तोकिदिन र कार्यान्वयनमा ल्याइदिने हो भने तरकारी किसानहरूलाई धेरै सजिलो हुने धितालले बताए । स्थानीय सरकारले बिचौलिया रोक्न नसकेको कारण तरकारी किसानहरू आर्थिक नोक्सानमा परेको उनको बुझाइ छ ।",https://eprateekdaily.com/2022/02/06/30345
यथावस्थामा चुनाव गराए अवरोध गरिन्छ –डा सिके,प्रमुख समाचार,प्रतीक दैनिक,"माघ २६, २०७८",वीरगंज,"जनमत पार्टीका अध्यक्ष डा सिके राउतले सरकारले स्थानीय तहको निर्वाचन वैशाखमा गर्ने निर्णय प्रक्रियागत हिसाबमा ठीक भएपनि संविधान र निर्वाचन ऐन बाँझिएको र मतदाता किसानहरूको समस्या समाधान नभएकोले स्थानीय निर्वाचनको औचित्य नरहेको बताएकाछन् ।. जनमत पार्टी, पर्साले नेपाल पत्रकार महासङ्घ, पर्साको सभाकक्षमा आयोजना गरेको पत्रकार सम्मेलनमा अध्यक्ष डा राउतले किसानको समस्या समाधान नभएसम्म निर्वाचनको औचित्य नरहेको जिकिर गरे । उनले किसानहरूको समस्या समाधान गर्नेतर्फ कुनै पनि सरकार इमानदार नरहेको आरोप लगाए । उनले जनमत पार्टीले उठान गरेका ११ सूत्रीय माग सम्बन्धमा सरकार उदासीन रहेको आरोप लगाए । अध्यक्ष डा राउतले यथावस्थामा निर्वाचन हुन नसक्ने र निर्वाचन गराउन खोजे जनमत पार्टीले अवरोध गर्ने चेतावनी दिए ।. पहिला किसानको माग सम्बोधन गर्नुपर्ने र त्यसपछि हुने निर्वाचनमा आफूहरू सहभागी हुने नत्र अवरोध गर्ने बताए । सरकार पूर्णरूपमा लापरवाह भएको उनको आरोप थियो । कोरोनाकालमा खोपमा भ्रष्टाचार गर्ने, पारासिटामोलसमेत उपलब्ध गराउन नसक्ने र किसानहरूको हकमा मल, बीउबिजन, सिंचाइ, बिजुलीको यथोचित व्यवस्था गर्न नसक्ने सरकारले आफूलाई समाजवाद भएको घोषणा गर्नु नालायकीपन भएको बताए । उनले अन्तिम समाजवाद तब आउँछ, जब जनताको राज हुन्छ । अहिले त्यो समाजवाद देशमा नरहेको उनले जिकिर गरे । जनमत पार्टीले चारवटा कुरालाई अनुसरण गरेर अगाडि बढेको भन्दै उनले सम्प्रभुता, लोकतन्त्र, सामाजिक न्याय र त्यसपछि समाजवादको कुरालाई पार्टीले उठान गरेको प्रस्ट्याए ।. देशमा जतिसुकै व्यवस्था परिवर्तन भएपनि किसानको समस्या समाधान गर्नेतर्फ खासै महŒव नदिइएको उनको आरोप छ । डा राउतले किसानले चुनाव जिताएर पठाएका दलका नेताहरू उनीहरूकै दुःख–पीडा बिर्सिएर उल्टो दमनकारी नीति अवलम्बन गरेकामा दुःख व्यक्त गरे । आफ्नै शासन, आफ्नै प्रशासनको नारा दिएर मधेसीहरूलाई हकअधिकार दिलाउने आन्दोलन गरेर मधेस प्रदेशमा स्थापित सरकारले पनि किसानहरूमाथि दमनकारी नीति अवलम्बन गरेको उनले आरोप लगाए ।. मुख्यमन्त्री लालबाबूराउत गद्दी र उनी नेतृत्वको सरकारले किसानको संवेदनशीलताको ख्याल नगरेको उनले आरोप लगाए । अध्यक्ष डा राउतले आफ्नो पार्टीले किसानको मुद्दालाई प्राथमिकतामा राखेको र देशमा हुने सबैखाले अन्याय, अत्याचार र विभेदविरुद्ध इमानदारीका साथ खडा हुने दाबी गरे ।. पत्रकारहरूले सोधेका प्रश्नको जवाफमा उनले आफ्नो पार्टीले कुनै पनि राजनीतिक दलका नेतासँग सम्झौता नगरेको र नेपाल सरकारसँग सम्झौता गरेको बताए । उनले एमाले अध्यक्ष केपी ओलीले परिचालित गरेका व्यक्तिहरूबाट जनमत पार्टीसँग सम्झौता गरेर राजनीतिको मूलधारमा ल्याएको चर्चा चलाइएको बताए ।. आफ्नो पार्टीले सरकारसँग सम्झौता गरेको र त्यसको प्रमाण आफूसँग सुरक्षित रहेको भन्दै उनले कुनै पनि पार्टीले यसमा यश लिने काम गर्नु मूर्खता भएको बताए ।. एमसिसी सन्दर्भमा उनले जनभावनाअनुरूप काम गर्नुपर्ने बताए । उनले पछिल्लो चरणमा एमसिसीबारे निकै विवाद चुलिएकाले जनताबीच बहसको विषय बनेको र जनभावना अनुरूप एमसिसीका सन्दर्भमा निर्णय लिनुपर्ने बताए । उनले सरकारले आफ्नो पार्टीसँग एमसिसीबारे आधिकारिक धारणा नमागेकोले यस सम्बन्धमा सरकारले धारणा मागेपछि आफ्नो पार्टीले धारणा राख्ने बताए ।",https://eprateekdaily.com/2022/02/09/30446
अस्पतालमैं उत्सव मनाउँछन् स्वास्थ्यकर्मीहरू,प्रमुख समाचार,प्रतीक दैनिक,"फाल्गुन १, २०७८",वीरगंज,"नारायणी अस्पतालभित्रै स्वास्थ्यकर्मीले जन्मदिन, वैवाहिक वर्षगाँठलगायतका कार्यक्रमहरू आयोजना गर्ने गरेका छन् ।. अस्पतालका विभिन्न वार्डमा यस प्रकारका गतिविधिहरू अहिले बढ्दो छ । भर्खरै एकजना स्वास्थ्यकर्मीलाई विवाहपूर्व बिदाइ गरियो । ‘ब्राइड टु बी’को संज्ञा दिंदै अस्पतालका चिकित्सक, स्वास्थ्यकर्मीहरूले उनलाई विवाहको शुभकामना दिएकाथिए ।. नारायणी अस्पतालको आइसियूमा एकजना स्वास्थ्यकर्मीको जन्मदिन मनाइयो । अस्पतालभित्रै यस्ता घटनाहरू प्रायः हुँदै आएका छन् । अस्पतालभित्रै यस प्रकारका गतिविधि निषेध भएपनि स्वास्थ्यकर्मीहरूले पालना गरेका छैनन् ।. एनआइसियूजस्तो संवेदनशील वार्डमा यस प्रकारका गतिविधि सुहाउँदो नभएको स्वयम्ण् चिकित्सकहरू बताउँछन् । नारायणी अस्पतालका सूचना अधिकारी डा उदयनारायण सिंहले अस्पतालभित्रका वार्डहरूमा यस प्रकारका गतिविधि नगर्न बारम्बार चेतावनी दिएको र अब कारबाई गर्ने बताए । उनले सामाजिक सञ्जालहरूमा यस्ता गतिविधिहरू भएको देखेपछि आफूले सम्बन्धित वार्डका प्रमुखलाई सो कार्य रोक्न सुझाव दिएको तर अटेर गरेको पाइएकाले आगामी दिनमा त्यस्ता गतिविधि गर्नेविरुद्ध कारबाई गर्ने चेतावनी दिए ।. डा राकेश सिंहले पनि यस प्रकारका कार्यक्रम गर्न नहुने बताए । उनले कर्मचारीहरूले आफ्नो खुशियालीमा कार्यक्रम गर्दा अस्पतालको सभाहलको प्रयोग गर्नुपर्ने र त्यसको लागि पनि मेडिकल सुपरिटेन्डेन्टको इजाजत लिनुपर्ने बताए । उनले अस्पतालका वार्डहरू बिरामीहरूको लागि भएको र उनीहरूलाई असर पर्ने कुनै पनि गतिविधि गर्न नहुने बताए ।. स्वास्थ्यकर्मीले यसको ख्याल राख्नुपर्ने उनको सुझाव छ । यस्ता कार्यक्रम गर्दा अस्पतालको पोशाक लगाउनु झनै ठूलो अपराध भएको उनले बताए । व्यक्तिगत कार्यक्रमहरू निषेधित क्षेत्रमा नगरी अन्य क्षेत्रमा गर्दा पनि अस्पतालको पोशाक प्रयोग गर्न नहुने उनले बताए ।. नारायणी अस्पतालको गाइनो वार्डमा सबैभन्दा बढी यस प्रकारका कार्यक्रमहरू हुने गरेका छन् । सो वार्डमा कार्यरत स्वास्थ्यकर्मीहरूले तीजको दर पनि खाने र नाचगान गर्ने गरेका छन् । अन्य वार्डहरूमा भने जन्मदिन मनाउने, वैवाहिक वर्षगाँठ मनाउने र हालका दिनमा बेहुली बन्नुपूर्वको बिदाइ कार्यक्रम पनि हुँदै आएका छन् ।",https://eprateekdaily.com/2022/02/13/30667
किसानहरूले सरकारसँग मागे क्षतिपूर्ति,प्रमुख समाचार,प्रतीक दैनिक,"माघ ११, २०७८",वीरगंज,"बारा जिल्ला, परसौनी गापाका किसानहरूले गापाको लापरवाहीको कारण गहुँ खेतीमा क्षति भएको भन्दै क्षतिपूर्ति माग गरेका छन् ।. आज परसौनीमा पत्रकार सम्मेलन गर्दै परसौनी गापा–१ का किसानहरू जमुना राउत, भाग्यनारायण पटेल, राजेशकुमार सिंह, रामेश्वर ठाकुरलगायतले गापा अध्यक्ष, पदाधिकारीविरुद्ध गापा कार्यालयमा उजूरी दर्ता गरेर क्षतिपूर्ति माग गरेको बताए ।. उनीहरूले साबिक परसौनी गाविस–३ र ८ हाल वडा नं. १ को नाला व्यवस्थित नगर्दा पानी बगेर पचासौं बिघा गहुँबालीमा क्षति पु¥याएको बताए । उनीहरूले गापाले निर्माण गरेको नाला व्यवस्थित गर्न यस अघि गापा अध्यक्षलगायतको ध्यानाकर्षण गराइएको तर आश्वासन मात्रै दिएर काम नगरेको कारण किसानहरूले लगाएको गहुँबाली नष्ट भएको बताए ।. किसानहरूले पछिल्लोपटक दश दिनभित्र गापा अध्यक्षले समस्या समाधान गर्ने आश्वासन दिएको र माघ ३ गते अवधि समाप्त भइसक्दा पनि कुनै काम नहुँदा बाध्य भएर पत्रकार सम्मेलन गर्नुपरेको बताए । उनीहरूले नाला अव्यवस्थित हुँदा त्यहाँबाट बगेको पानीले क्षति भएको गहुँको मूल्याङ्कन गरी उचित क्षतिपूर्ति दिन आग्रह गरे । क्षतिपूर्ति नदिए बाध्य भएर आन्दोलन गर्नुपर्ने उनीहरूले चेतावनी दिएका छन् ।",https://eprateekdaily.com/2022/01/25/29750
"वनसँग जोडिएका क्षेत्रमा ११० वटा समिल र फर्निचर उद्योग, पर्साको वन फँडानीमा समिल र फर्निचर उद्योगको संलग्नता",प्रमुख समाचार,प्रतीक दैनिक,"माघ १८, २०७८",१८ माघ/,"डिभिजन वन कार्यालय, स्थानीय प्रहरी र साझेदारी वन उपभोक्ता समितिको मिलेमतोमा पर्सा जिल्लाको वनसँग जोडिएका क्षेत्रमा अवैधरूपमा समिल र फर्निचर उद्योगहरू सञ्चालनमा छन् । डिभिजन वन कार्यालयको सिफारिशमा साना तथा घरेलु उद्योगबाट इजाजत लिएर समिल र फर्निचर उद्योग सञ्चालन गर्नुपर्ने व्यवस्थाको बेवास्ता गर्रिको छ । तर राष्ट्रिय वनसँग जोडिएका वीरगंज महानगरपालिका, पर्सागढी, पटेर्वासुगौली, सखुवाप्रसौनी, जगरनाथपुर, जीराभवानीमा अहिले घरेलुको तथ्याङ्क अनुसार ११० वटा समिल र फर्निचर उद्योगहरू सञ्चालनमा रहे पनि ती उद्योगहरूले प्रयोग गर्ने काठको बारेमा अहिलेसम्म सोधखोज गरिएको छैन ।. प्रतीककर्मीहरूको सर्भेमा जिल्लाको वनसँग जोडिएका वीरगंज महानगरपालिका–३१ रतनपुर, बस्डिल्वा, मिलनचोक, महानगरकै जगरनाथपुर, पर्सागढी नगरपालिका–२ को पशुपतिनगर, जमुनाटोल, भटनी, बडेर्वा, मनवा, कोइलाभार, तेलिया दोहरी, वडा नं ३ को पकडिया, तामाङटोल, वडा नं ५ को पचरुखी, जिगना, बहुअर्वा, वडा नं ६ को टिकुली, एकटाँगा, छटैली, वडा नं ८ को हरपुर, जगरनाथपुर गापाको जानकीटोला, सखुवाप्रसौनी गापाको सखुवनिया, औराहा, सखुवल, रामभौरी, श्रीपुर, प्रसौनी, कौवावनटोल, देउरवाना, बहुदरमाई नपाको डकैलाबहुअरी, पटेर्वासुगौली गापाको रङ्गपुर, बङ्कुल, बैजनाथपुर, सोनवर्षा, मटियानी, बैरिया, भतौडा, देवरिया, निचुटा, जीराभवानी गापाका हरैया, शान्तिटोला, सेढवा, काठमाडौंटोल, महादेवपट्टि, बलुवा, पिडारीगुठी, पाडेपुरलगायतमा समिल र फर्निचर उद्योगहरू सञ्चालितछन् ।. कहाँबाट आउँछ काठ. वन क्षेत्रसँग जोडिएका यहाँका समिल र फर्निचर उद्योगहरूलाई वैधानिक तरीकाबाट काठ प्राप्त हुने आधार भनेको वन कार्यालयबाट गरिने काठको लिलामी नै हो । तर डिभिजन वन कार्यालय, पर्साले लामो समयदेखी काठको लिलामी गरेको छैन । गत दुई वर्षदेखि वनबाट निस्कने ढालापडा काठहरूको लिलामीमा सरकारले रोक लगाएको थियो भने यो वर्ष ती काठहरूको लिलामी खुला गरेको छ । तर सरकारले लिलामी खुला गरे पनि डिभिजन वन कार्यालय, पर्साले भने लिलामी प्रक्रिया शुरू गरिसकेको छैन ।. अहिले फर्निचर उद्योगहरूले पुरानो लिलामीको स्टक देखाएर तथा प्लाइबाट फर्निचर बनाएको तर्क दिंदै आएका छन् । डिभिजन वन कार्यालय, पर्साका निमित्त प्रमुख फरमान मियाँले समिल र फर्निचर उद्योगहरूमा छापा मारी वैधानिकता खोज्ने कार्य गरिएको बताए । तर कति फर्निचर उद्योगहरू वनसँग जोडिएका क्षेत्रमा सञ्चालित छन् र कहाँ कहाँ छापा मारियो भन्नेबारेमा वन कार्यालयमा तथ्याङ्क छैन । उनले भने– केही दिनमा तथ्याङ्क उपलब्ध गराउँछौं । निमित्त प्रमुख मियाँले फर्निचर उद्योगहरूमा प्लाइउडको प्रयोग भएको बताए । उनले प्लाइउडको प्रयोग गरेको बताउने फर्निचर उद्योगले तस्करीबाट आउने काठको खपत गुपचुप गर्दै आएको भनी आशङ्का पनि व्यक्त गरे ।. तस्करीको काठबाट चलेको छ समिल, फर्निचर उद्योग. पर्सा जिल्लाको राष्ट्रिय वन फँडानी तीव्र गतिमा भइरहेको कुरामा दुई मत छैन । बेलाबेलामा सबडिभिजन कार्यालयहरूले साइकल र मानिसले ढुवानी गरेर ल्याएको काठ बरामद गर्दै आएका घटनाले पनि राष्ट्रिय वनको अवैध फँडानी भइरहेको कुराको पुष्टि गर्छ । राष्ट्रिय वनको अवैध फँडानी गर्नेहरूसँग समिल र फर्निचर उद्योगको साँठगाँठ रहने गरेको र वन फँडानी गरेर ल्याएको काठ फर्निचर उद्योगहरूले खरीद गर्ने गरेको स्थानीयहरूको भनाइ छ ।. वन र प्रहरीले छापा मार्दा फर्निचरउद्योगहरूले भण्डार गरिएको काठको लिलामी पुर्जीमा दरपीठ गर्ने गरे पनि छापामारी भने विरलै हुने गरेकाले समिल र फर्निचर उद्योगहरूले लिलामी पुर्जीको दुरुपयोग गरेर तस्करीको काठलाई वैधानिकता प्रदान गर्दै आएका छन् ।. वनक्षेत्रमैं किन खुल्छन् समिल र फर्निचर उद्योग. पर्सा जिल्लाको वनक्षेत्रमा ठूलो सङ्ख्यामा फर्निचर उद्योगहरू सञ्चालन हुनु र वन कार्यालयको त्यसमा सिफारिश रहनुले पनि वनको अवैध फँडानीमा वनकर्मीहरूको संलग्नता देखाउँछ । डिभिजन वन कार्यालयले वनक्षेत्रसँग जोडिएका क्षेत्रमा समिल र फर्निचर उद्योग सञ्चालनको लागि सिफारिश गर्नुले पनि उसको संलग्नता देखिन्छ । वनले काठ लिलामी नगरेको अवस्थामा प्लाइउडको प्रयोगबाट सञ्चालन हुने फर्निचर उद्योग वनक्षेत्रमा खोलिनुको कुनै अर्थ देखिन्न ।. वनक्षेत्रबाट अवैधरूपमा काठको किनबेच गर्ने अवसर प्रदान गर्ने काम वन कार्यालयले फर्निचर उद्योग सञ्चालनका लागि सिफारिश गरेर दिंदै आएको छ ।. फर्निचरको खपत भारतमा बढी. वनक्षेत्रमा खुलेका वैध र अवैध फर्निचर उद्योगहरूमा बन्ने पलङ्ग, कुर्सी, टेबल, दराज आदिको माग भारतमा बढी छ ।. खुला सीमाको कारण यहाँका फर्निचर उद्योगहरूमा उत्पादित फर्निचरहरू भारतमा पु¥याउने गरिन्छ । फर्निचर उद्योगहरूको सेटिङ प्रहरी–सशस्त्र र वनकर्मीसँग भएकाले यसविरुद्धको अभियान शिथिल छ । दबाब तथा आलोचनाबाट मुक्त हुनका लागि बेलाबखतमा मात्र यस्ता कार्यमा प्रहरी–सशस्त्र र वनकर्मीहरूले कडाइ गर्ने गर्छन् ।",https://eprateekdaily.com/2022/02/01/30091
खानेपानी टङ्की सञ्चालनमा नआउँदै जीर्ण हुँदै,प्रमुख समाचार,प्रतीक दैनिक,"माघ १७, २०७८",सेढवा,"पर्सा जिल्लाका विभिन्न पालिकामा करोडौं रकम खर्च गरेर निर्मित खानेपानी टङ्की अहिलेसम्म सञ्चालनमा आउन सकेको छैन ।. उपभोक्ता समितिमार्पmत करोडौं मूल्य लगानी गरेर निर्माण गरिएको खानेपानी टङ्की एक दशकभन्दा बढी समय बितिसक्दा पनि सञ्चालनमा आएको छैन । पर्सा जिल्लाको पोखरिया नगरपालिकामा खानेपानी टङ्की निर्माण भएको डेढ/दुई दशक भइसक्यो तर अहिलेसम्म सञ्चालनमा छैन ।. यसैगरी, भिस्वा, सेढवा, मनवा, बडनिहार, सोलखपुर, महुवन, लालपर्सा, परशुरामपुर, सुवर्णपुर, मालीबस्ती, हनुमाननगरलगायत स्थानहरूमा खानेपानी योजना अन्तर्गत पक्की टङ्कीहरू निर्माण गरिएका छन् । स्वच्छ तथा सफा खानेपानी वितरणका लागि निर्माण गरिएको ओभरहेड टङ्की, बोरिङ जडान, पर्खाल निर्माण, पम्पहाउस बनाइएको वर्षौं बितेर टङ्की जीर्ण अवस्थामा भइसक्दा पनि सञ्चालनमा आउन सकेको छैन । खानेपानी योजना अन्तर्गत एउटा टङ्की तत्कालीन अवस्थामा रु दुई करोडमा निर्माण गरिएको थियो ।. अधिकांश खानेपानी टङ्की आव २०६४/६५ मा निर्माण भएका हुन् । सोही अवधिमा तत्कालीन शङ्करसरैया र सोनवर्षा गाविसमा राष्ट्रिय निकुञ्जभित्र रहेको घोडेमसान खोलाबाट खानेपानी योजना अन्तर्गत समुदायमा पानी वितरणको तयारी भएको थियो तर एक/दुई दिनबाहेक पानी वितरण नगरिएको स्थानीयले बताए । ठोरी गापा–५ गडुवालाइनमा रहको खानेपानी उपभोक्ता समितिका अध्यक्ष भीमबहादुर श्रेष्ठले सम्बन्धित निकायबाट खानेपानी योजनाको लागि आवश्यक सामान र रकम उपलब्ध नहुँदा सञ्चालनमा आउन नसकेको बताए । उनले निर्माणसम्बन्धी काम भइरहेको, पाइपलाइन जडानको काम केही बाँकी रहेको, विद्युत् जडान बाँकी रहेकोले सो पूरा हुनासाथ सञ्चालन हुने बताए ।. छिपहरमाई गापाका अध्यक्ष मनोज गुप्ताले भिस्वास्थित खानेपानी टङ्की सञ्चालनको लागि पहल गरेको तर अहिलेसम्म सफल नभएको बताए । उनले उपभोक्ता समितिका सदस्यहरूको निष्क्रियताको कारण खानेपानी योजना सञ्चालनमा नआएको बताए । उनले पालिकाभित्रको खानेपानी योजनाहरूको संरक्षण, प्रवद्र्धनको नैतिक जिम्मेवारी मात्र पालिकालाई भएको तर यससम्बन्धी खानेपानी उपभोक्ता समिति गठन भएकोले उनीहरूले हेर्नुपर्ने बताए । खानेपानी उपभोक्ता समितिलाई सोसम्बन्धी अधिकार भएको तर उनीहरू निष्क्रिय हुँदा योजना असफल भएको अध्यक्ष गुप्ताले बताए ।. जीराभवानी गापाका प्रमुख प्रशासकीय अधिकृत प्राण मेहताले खानेपानी सञ्चालनको लागि योजना बनाउन जनप्रतिनिधिसँग पहल भइरहेको बताए । उनले यसअघि जनप्रतिनिधिहरूले नीति तथा कार्यक्रममा खानेपानी सञ्चालनसम्बन्धी योजना समावेश नगरेकाले काम गर्न नसकिएको बताए । प्रमुख प्रशासकीय अधिकृत मेहताले खानेपानी तथा सरसफाइ डिभिजन कार्यालय र उसले अधिकार सुम्पेको उपभोक्ता समितिले आप्mनो जिम्मेवारीलाई पालिकामा हस्तान्तरण नगरेकोले पनि यस सम्बन्धमा काम गर्न कठिनाइ भएको बताए । उनले पालिकालाई खानेपानीसम्बन्धी हकअधिकार प्रत्यायोजन गरेको खण्डमा सञ्चालनमा नआएका खानेपानीका टङ्कीलाई सञ्चालन गर्न सकिने बताए ।. खानेपानी तथा सरसफाइ डिभिजन नं ४ का रवीन्द्रकुमार देवले पाइपलाइन जडान र ११ केभिएको विद्युत् जडान हुन नसकेको कारण निर्माण भएका खानेपानी टङ्की सञ्चालन हुन नसकेका बताए । देवले सङ्घीय कार्यक्रम अन्तर्गत खानेपानी टङ्की निर्माण भएको तर पाइपलाइन जडान र बिजुलीको लागि न्यून बजेट विनियोजन भएको कारण अहिलेसम्म सञ्चालनमा नआएको बताए । उनले सञ्चालनका लागि बजेट माग गरिएको र चालू आवमा बजेट विनियोजन भएर आएको खण्डमा चार/पाँच वटा खानेपानी टङ्की सञ्चालनमा ल्याउने तयारी भइरहेको बताए । विजयबस्तीमा रहेको खानेपानी योजना मात्र अहिले सञ्चालनमा छ । ठोरी गापाको सरस्वतीचोक र सुन्दरबस्तीमा थप दुईटा खानेपानी टङ्कीको भौतिक संरचना निर्माण भइसकेको छ र अविलम्ब सञ्चालनको तयारीमा भइरहेको बताइएको छ ।",https://eprateekdaily.com/2022/01/31/30047
बैंकहरू नाफाखोरी संस्था बनेको व्यवसायीहरूको आरोप,प्रमुख समाचार,प्रतीक दैनिक,"माघ २१, २०७८",परवानीपुर,"वीरगंजका बैंकहरू नाफाखोरी संस्थाको रूपमा परिणत हुँदै गएको यहाँका व्यवसायीहरूले आरोप लगाएका छन् । बैंकहरू पहिले निश्चित नाफा लिएर परोपकारी सेवा उपलब्ध गराउने संस्थाको रूपमा चिनिन्थे भने अहिले नाफामूलक कारोबारमा मात्र केन्द्रित भएको व्यवसायीहरूको आरोप छ ।. वीरगंजका एकजना व्यवसायीले दर्जनौं वाणिज्य बैंक, विकास बैंक तथा वित्तीय संस्थाहरूमा अहिले ऋण पाउन समस्या भइरहेको बताए । विगत अढाई महीनादेखि यस्तो समस्या देखा परेको उनले बताए । देशभरि नै आर्थिक तरलता सिर्जना भएको अवस्थामा वीरगंजका बैंकहरूले पनि सिन्डीकेट लागू गर्दै ऋण दिनबाट हिचकिचाउने, आलटाल गर्ने गरेको पााइएको छ ।. “उद्योग–व्यवसायको कामको लागि ऋण माग्न जाँदा अहिले पैसा छैन भन्छन्, हामी हेड अफिसमा बुझेर खबर गर्छौं,” भन्ने गरेको वीरगंजका एकजना प्रतिष्ठित व्यवसायीले बताए । तर ब्याजको प्रिमियम रेटमा बढोत्तरी गरेर ऋण दिन पैसा रहे पनि त्यसमा पनि बार्गेनिङ भइरहेको ती व्यवसायीले आरोप लगाए ।. अहिले ब्याजदर करीब १२ प्रतिशत पुगेको व्यवसायीहरूको भनाइ छ जबकि पहिले साढे पाँच प्रतिशत बेस रेट र ८० पैसा प्रिमियम लिन्थे भने अहिले ८ प्रतिशत बेस रेट र ४ प्रतिशत प्रिमियम गरी कुल १२ प्रतिशत अफर गरिरहेको वीरगंजका व्यवसायीहरूको भनाइ छ । अर्थात् अढाई महीनाअगाडि एक करोड रुपैयाँ ऋण लिंदा छ लाख मात्र वार्षिक ब्याज तिर्नुपथ्र्यो भने अहिले व्यवसायीहरूले सोको दोब्बर अर्थात् १२ लाख तिर्नुपर्ने अवस्था आएको बताए ।. व्यवसायीले ६ लाखको ठाउँमा १२ लाख तिर्दा आफूहरूलाई उद्योगधन्दा चलाउन झन् सास्ती भएको उनले बताए । हरेक वर्ष असारदेखि असोजसम्म आर्थिक तरलता नहुने गरेको तर बैंकर्स एशोसिएशनको सिन्डीकेटको आधारमा हरेक बैंकले नाफा कमाउन आर्थिक तरलताको अवस्था सिर्जना भएको देखाएर बर्सेनि आफ्नो नाफा बढाउनेतर्फ अग्रसर भएको व्यवसायीहरूको गुनासो छ । करोडौं रुपैयाँ खर्च गरेर व्यवसाय गरिरहेका व्यवसायीले वर्षमा दुई/तीन करोड मुनाफा गर्न धौधौ भइरहेको अवस्थामा एउटा बैंकले बर्सेनि २–३ अर्ब रुपैयाँ मुनाफा गरेको देखिन्छ ।. नेपाल राष्ट्र बैंकले पनि वाणिज्य बैंकलाई नियन्त्रण नगरी नाफाखोर संस्थाको रूपमा कारोबार गर्न दिने नीति बनाएको व्यवसायीहरूको आरोप छ ।. त्यस्तै, नेपाल राष्ट्र बैंकले हालै जारी गरेको विज्ञप्तिमा नेपालमा डलर सञ्चितिको अवस्था डगमगाएकोले डलर टिआर (ट्रस्ट रिसिप्ट) ऋण दिनबाट नियन्त्रण गर्न खोज्दा व्यवसायीहरूले दुःख व्यक्त गरेका छन् । एक महीनाअगाडि विदेशबाट मालसामान आयात गर्दा बैंकहरूले छ महीनाको लागि अढाईदेखि तीन प्रतिशत ब्याजदरमा डलर टिआर ऋण दिन्थे भने अहिले बैंकहरूले दोब्बर अर्थात् सात प्रतिशत ब्याजदरमा डलर टिआर ऋण स्वीकृत गरिरहेका छन् । जुन व्यवसायीहरूलाई ठग्ने नेपाली बैंकको नीति हुन सक्ने व्यवसायीहरूको आकलन छ ।. यस विषयमा बैंकर्स एशोसिएशन वीरगंजका अध्यक्ष नितेश खड्गीसँग बुझ्दा सिडी (क्रेडिट टु डिपोजिट) रेसियो अधिकतम ९० प्रतिशत हुनुपर्नेमा ९२ प्रतिशत पुगेकोले ब्याजदर बढेको हुन सक्ने बताए । जस्तैः बैंकसँग निक्षेपमा रहेको रु सयमध्ये रु नब्बे मात्र लगानीयोग्य रकम हो, जुन अहिले बढेर रु ९२ लगानी भइसकेकोले आर्थिक तरलता भएको बताउँदै उनले डलर टिआरमा पनि अहिले राष्ट्र बैंकले ब्याजदर बढाएकोले बैंकहरूले पनि ब्याजदर बढाएको बताए ।. उनले पहिले बैंकहरूको साढे सातदेखि आठ प्रतिशत बेस रेट थियो भने अहिले बेस रेट नै साढे आठदेखि नौ प्रतिशत पुगेको हुँदा कर्जा लगानीमा ब्याजदर बढेको स्पष्ट पारे । साथै उनले मुद्दती खातामा साढे १० प्रतिशतसम्म ब्याज दिए पनि अनुमान गरे अनुसार ग्राहकहरूबाट निक्षेप नआएको बताए । सरकारले पूँजीगत खर्च बढाउन नसक्दा सरकारी ढुकुटीमा अर्बौं रुपैयाँ थुप्रिदा पनि बजारमा आर्थिक तरलता देखिएको उनको भनाइ छ ।",https://eprateekdaily.com/2022/02/04/30263
वार्षिक साढे १२ अर्ब रुपैयाँको माछा बिक्री,प्रमुख समाचार,प्रतीक दैनिक,"माघ २०, २०७८",निजगढ,"स्वदेशी माछाको स्वादमा माछा पारखी रमाउन थालेपछि विदेशी माछाको आयातमा कमी आएको छ । जसका कारण केही वर्षयतादेखि स्वदेशी माछा उत्पादनले विदेशबाट आयात हुने माछालाई प्रतिस्थापन गर्दै आएको छ । विगतमा भारत, बङ्गलादेश, थाइल्यान्ड, चीन, जापानलगायतका देशबाट हुने माछाको आयातलाई निरुत्साहित गर्दै नेपाली माछाले बजारमा एकाधिकार जमाइरहेको छ ।. विदेशी माछाको आयात करीब ८५ प्रतिशत घटेको जिउँदो माछा व्यवसायी सङ्घ, नेपालका केन्द्रीय अध्यक्ष जङ्गबहादुर साहको दाबी छ । स्वदेशी माछाको बजार वार्षिक करीब साढे १२ अर्ब रुपैयाँको भएको र यसमा बारामा उत्पादन हुने माछाको भूमिका अग्रस्थानमा रहेको छ । बारामा छ हजार ८०० को हाराहारीमा साना/ठूला माछा पोखरी छन् । बारा जिल्लामा तीन हजार ५०० हेक्टर क्षेत्रफलमा पोखरी रहेको र वार्षिक ३१ हजार मेट्रिक टन माछा उत्पादन हुने गरेको केन्द्रीय अध्यक्ष साहले बताए ।. बाराबाट देशका अन्य भागमा करीब तीन अर्ब रुपैयाँभन्दा बढीको माछा बिक्री हुने गरेको अध्यक्ष साहको भनाइ छ । पछिल्लोपटक शहरमा मात्र होइन, ग्रामीण बस्तीहरूमा समेत होटल व्यवसाय फस्टाएको छ । जहाँ माछाका विभिन्न परिकार विशेषगरी हुने गरेको छ ।. बारामा व्यावसायिकरूपमा माछापालन गर्दै आइरहेका कृषकहरूको सङ्ख्या चार हजार ७०० रहेको अध्यक्ष साहले जानकारी दिए । बाराबाट २०६९ सालमा शुरू भएको जिउँदो माछाको बिक्रीले नै विदेशी माछालाई स्वदेशी माछाले पलायन गरेको बताउँदै यसलाई निरन्तरता दिन सङ्घ लागिपरेको र यस कार्यमा सरकारले समेत सहयोग गर्नुपर्ने अध्यक्ष साहको भनाइ छ ।. सङ्घीय राजधानी काठमाडौंमा प्रत्येक दिन ६५–७५ क्वीन्टल, पोखरामा १०–१५ क्वीन्टल जिउँदो माछा बिक्री हुँदै आएको छ । काठमाडौंका ५८५ स्थानमा र पोखराका १८ स्थानमा जिउँदो माछा बिक्री पसल सञ्चालनमा आइरहेको उनले जानकारी दिए ।. “जिउँदो माछाको बिक्री शुरू भएपछि नै स्वदेशी ग्राहकहरूले ताजा माछा रुचि अनुसार विभिन्न परिकार बनाइ खाने गरेका छन् । अधिकांश ग्राहकको रोजाइमा जिउँदो माछा पर्ने गरेकाले यसको आकर्षण दिन प्रतिदिन बढ्दो छ,” उनले भने ।. देशभरमा ८० हजारदेखि ८५ हजार मेट्रिक टन माछा खपत भइरहेको छ । किसानले जिउँदो माछा पोखरीबाट प्रतिकिलो होलसेल मूल्यमा रहु, ग्रास, कमन ३५० देखि ३८० रुपैयाँ, बिग्रेड, नैनी २६०, सानो नैनी १८० देखि १९० रुपैयाँ, सिल्भर २३० देखि २५० रुपैयाँमा बिक्री गर्छन् । व्यापारीहरूले काठमाडौंमा रहु प्रतिकिलो ५०० रुपैयाँमा बिक्री गर्छन् ।. गत चैत, वैशाखमा पोखरीमा माछाको भुरा राख्नुपर्ने समय भएपनि लकडाउनका कारण राख्न नसकिएको अधिकांश माछा कृषकको गुनासो छ । फेरि लकडाउन हुने हो भने माछा व्यवसायमा धेरै असर पर्ने भन्दै उनीहरू चिन्तित छन् ।. माछालाई चाहिने आहारा दाना, भिटामिनलगायतका वस्तु नपाउँदा समस्या थपिएर भाडामा पोखरी लिएर माछापालन गर्दै आएका कृषकहरूलाई झनै ठूलो आर्थिक समस्या परेको कोल्हवी नपा बोधवनका रामप्रसाद चिमरियाले बताए । माछापालनलाई व्यावसायिकरूपमा अघि बढाउने कृषकहरूले सबै खर्च कटाएर प्रतिबिघा प्रतिवर्ष पाँच लाखदेखि सात लाख रुपैयाँसम्म आम्दानी गरिरहेका छन् । प्रतिबिघा अढाई/तीन लाख लागत लाग्ने गरे पनि व्यावसायिकरूपमा लाग्ने हो भने राम्रो आम्दानी गर्न सकिने माछा कृषकहरू बताउँछन् ।. माछापालक कृषकलाई स्थानीय तहले अझै सुविधा उपलब्ध गराए यसतर्फ स्थानीयहरूको आकर्षण बढ्ने पुराना माछा कृषक चिमरिया बताउँछन् ।. जिउँदो माछा नपुगेको दुर्गम क्षेत्रमा फ्रोजन माछालाई तराईबाट लैजाने व्यवस्था मिलाउन सरकारसँग माग गर्दै आइरहेको अध्यक्ष साहले बताए । लकडाउनअघि नेपाली माछा भारतमा निर्यात गर्दै आइरहेकोमा लकडाउनपछि रोकिएकोमा अहिले पुनः शुरू भएको अध्यक्ष साहलेभने ।. मुलुकका विभिन्न शहरमा सुविधासम्पन्न माछा बिक्री बजार स्थापना र स्थानीय बजारहरूमा पूर्ण सरसफाइका साथ सुपथ मूल्यमा माछा बिक्री केन्द्र सञ्चालन गर्न सकेमा स्वदेशमा माछा बजार अझै विस्तार हुने माछा कृषकहरूको भनाइ छ ।",https://eprateekdaily.com/2022/02/03/30201
विद्यालय खुले पनि विद्यार्थीहरूले खोप पाएनन्,प्रमुख समाचार,प्रतीक दैनिक,"माघ १६, २०७८",१६ माघ/,"शिक्षा, विज्ञान तथा प्रविधि मन्त्रालयले कोरोना सङ्क्रमणको कारण माघ १५ गतेसम्म विद्यालय बन्द गर्न निर्देशन गरे अनुसार बन्द भएका विद्यालयहरू आज आइतवार पर्सा जिल्लामा केही खुले भने केही बन्द नै रहे ।. मन्त्रालयको पछिल्लो सूचना अनुसार १२ देखि १७ वर्ष उमेर समूहका विद्यार्थीहरूलाई कोरोनाविरुद्धको खोप लगाउन माघ १६ देखि २० गतेसम्म विद्यालय खुला गर्ने निर्णयअनुरूप आज केही विद्यालय खुले भने केही बन्दै रहे ।. मन्त्रालयले यस्तो परिपत्र गरे पनि सिएमसीको हालैको बैठकले विद्यालयहरू माघ मसान्तसम्म बन्द गर्न सिफारिश गरेको कारण पर्सा जिल्लाका विद्यालयहरू खोल्ने कि बन्द गर्ने भन्ने असमञ्जसमा परेको पटेर्वासुगौली गाउँपालिका–४ पटेर्वा प्राविका प्रअ रामनारायण चौधरीले बताए । उनले पालिकाले खोल्ने वा बन्द गर्ने विषयमा कुनै निर्देशन नगरेको कारण मन्त्रालयको पत्र अनुसार आज विद्यालय सञ्चालन गरिएको बताए ।. ठोरी गापाका सबै विद्यालय आज सञ्चालनमा आए तर खोप नआएको कारण विद्यार्थीहरूलाई खोप लगाउन नसकिएको गापा स्वास्थ्य संयोजक रमेश थिङले बताए । संयोजक थिङले गापा अन्तर्गत स्वास्थ्य चौकीहरूलाई बालबालिकाहरूलाई खोप लगाउन तयारी अवस्थामा राखिएको तर खोप अभावमा कार्य हुन नसकेको बताए । उनले खोप आउने बित्तिकै विद्यालयहरूसँग समन्वय गरेर अभियानलाई तीव्रता दिने बताए ।. ठोरीका विद्यालयहरूले १२ देखि १७ वर्ष उमेरका बालबालिकाहरूको अभिलेख तीन साताअघि नै गापालाई उपलब्ध गराइसकेको छ ।. ठोरीमा यो उमेर समूहका दुई हजार ५०० विद्यार्थी रहेको संयोजक थिङले बताए । विद्यार्थीहरू आजबाट आए पनि उनीहरूलाई खोप नलगाइएको कारण भौतिक उपस्थितिमा पठनपाठन गराउन जोखिम हुने देखेर बिदा गरिएको थियो ।. पटेर्वासुगौली, जीराभवानी, जगरनाथपुर गापाका विद्यालयहरू सञ्चालनमा आएको बुझिन आएको छ । महानगरका विद्यालयहरू पनि केही सञ्चालनमा आए भने केही बन्द नै रहे । कोरोनाविरुद्धको खोपको लागि आजदेखि माघ २० गतेसम्म विद्यालय खुला गरिएको हो ।. विद्यालय खुले पनि खोप पुगेन. कोरोनाविरुद्धको खोपका लागि विद्यालयमा अध्ययनरत १२ देखि १७ वर्ष उमेरका विद्यार्थीलाई आजदेखि विद्यालय खुला गरे पनि खोप भने उपलब्ध भएन । स्वास्थ्य कार्यालय, पर्साका निमित्त प्रमुख नवलकिशोर साहले प्रदेश सरकारबाट खोप उपलब्ध नभएको कारण विद्यार्थीहरूलाई खोप दिन नसकिएको बताए । उनले एक साताअघि नै विद्यार्थीहरूको लागि मोडर्ना र फाइजरका ५२ हजार मात्रा खोप माग गरिएको तर अहिलेसम्म नआएकाले विद्यार्थीहरूलाई दिन नसकिएको बताए । उनले एक/दुई दिनमा खोप आउने र सोहीअनुरूप विद्यार्थीहरूलाई खोप लगाइने प्रतीकलाई बताए ।. विद्यालय खोल्ने कि बन्द गर्ने असमञ्जस. कोरोनाको कारण आजदेखि सञ्चालनमा आएका विद्यालयहरू खोल्ने कि बन्द गर्ने भन्ने विषयमा असमञ्जसमा छन् ।. आज खुलेका विद्यालयहरूले भने पठनपाठनभन्दा कोरोनाविरुद्ध सचेतना कार्यक्रम सञ्चालन गरेका थिए । विद्यालय खोलिए पनि उद्देश्यपरक काम हुन नसक्ने थाहा पाएर केही विद्यालयहरू सोमवारदेखि बन्द हुने भएका छन् । केही पालिकाले आज साँझसम्म विद्यालय खोल्ने कि बन्द गर्ने भन्ने विषयमा निर्णय गर्ने बताइएको छ ।",https://eprateekdaily.com/2022/01/30/30029
महानगरमा सार्वजनिक शौचालयको अभाव,प्रमुख समाचार,प्रतीक दैनिक,"माघ १४, २०७८",वीरगंज,"वीरगंज महानगरपालिकामा सार्वजनिक शौचालयको अभाव देखिएको छ । ३२ वटा वडामा १७ वटा मात्र सार्वजनिक शौचालय छन् र त्यसमध्ये पनि धेरै सञ्चालनमा छैनन् ।. वीरगंज महानगरपालिकामा सबैभन्दा बढी भीड हुने सरकारी कार्यालयहरूमा पनि शौचालयको अभाव छ । जिल्ला प्रशासन कार्यालय, अदालत, मालपोत, नापी, भूमिसुधार, यातायात व्यवस्था, भन्सारजस्ता कार्यालयहरूमा पनि व्यवस्थितरूपमा शौचालय सञ्चालनमा छैनन् । शौचालय भएका ठाउँमा पनि व्यवस्थित र महिलामैत्री शौचालयको झनै अभाव छ ।. वीरगंज महानगरको घण्टाघरमा सश्शुल्क सार्वजनिक शौचालय छ र यो मात्रै व्यवस्थितरूपमा सञ्चालित छ । बाँकी सार्वजनिक शौचालयको अवस्था एकदमै नाजुक छ । शौचालयको अभावमा सरकारी कार्यालयहरूमा सेवाग्राहीहरूको दुर्दशा हेर्नलायक हुन्छ । दुई वर्षअगाडि वीरगंज महानगर खुला दिसामुक्त क्षेत्र घोषणा भएपनि सार्वजनिक शौचालयको अभावमा यो अभियान प्रभावकारी देखिएको छैन । मानिसहरू नाला, पर्खाल, खुला ठाउँमा पिसाब गर्न बाध्य छन् ।. महानगरले खुला दिसामुक्त क्षेत्र घोषणा गरेसँगै घुम्ती शौचालयको पनि व्यवस्था गरेको थियो तर अहिले घुम्ती शौचालय सञ्चालनमा छैन । महानगरपालिका कार्यालयअगाडि बनाइएको सार्वजनिक शौचालय पनि सरसफाइको अभावमा अहिले बन्द छ । महानगरपालिका कार्यालयमा रहेको सार्वजनिक शौचालयको यो हबिगत छ भने अन्य शौचालयको हबिगत सहजै अनुमान गर्न सकिन्छ ।. पूर्वसांसद विमल केडियाले नेशनल टे«डिङ र जिल्ला समन्वय समितिअगाडि निर्माण गरेको सार्वजनिक शौचालय सरसफाइ अभावमा सञ्चालनमा छैनन् । व्यवस्थित वीरगंज अभियान अन्तर्गत दुई वर्षअगाडि सो शौचालयको सरसफाइ गरिएको थियो । त्यसपछि सरसफाइ अभावमा सञ्चालनमा छैन ।. . बनेको शौचालय पनि प्रयोगविहीन. वीरगंज महानगरपालिका–३ मालपोत सडकमा दुईवटा सार्वजनिक शौचालय छन् तर ती निर्माण भएदेखि अहिलेसम्म प्रयोगविहीन छन् । हाल पार्किङस्थल रहेको र पुरानो धर्मशालामा रहेको सार्वजनिक शौचालय निर्माण भएदेखि अहिलेसम्म प्रयोगमा ल्याइएको छैन । मालपोतमा सेवाग्राहीहरूको भीड हुने र त्यहाँ रहेको शौचालय पर्याप्त नहुँदा सेवाग्राहीहरू यत्रतत्र गएर पिसाब गर्नुपर्ने बाध्यता छ । सरसफाइको अभावमा निर्मित शौचालय प्रयोगमा नल्याइएको वडा कार्यालयले जनाएको छ ।",https://eprateekdaily.com/2022/01/28/29937
विवादित जग्गामा महानगरको अस्थायी तरकारी बजार,प्रमुख समाचार,प्रतीक दैनिक,"माघ १०, २०७८",वीरगंज,"वीरगंज महानगरपालिकाले विवादित जमीनमा अस्थायी बजार स्थापना गर्दैछ । वीरगंज महानगर–४ भगवती राइस मिल क्षेत्रमा रहेको १ बिघा ७ कठ्ठा जग्गा सम्बन्धमा अहिले जिल्ला अदालत पर्सा र सर्वोच्च अदालतमा मुद्दा चलिरहेको छ ।. विचाराधीन अवस्थामा रहेको सो मुद्दाको फैसला नहुँदै महानगरपालिकाले अहिले फेरि अस्थायी बजार स्थापना शुरू गरेको छ । यस अघि महानगरपालिकाले सो स्थानमा माटो भर्दा अदालतले मुद्दाको फैसला नहुँदासम्म सो स्थानमा कुनै कार्य नगर्न महानगरलाई निर्देशन गरेको थियो ।. वीरगंजका ताराचन्द केडियाले जिल्ला अदालत र सर्वोच्च अदालतमा वीरगंज महानगरसहित नेपाल सरकार, मालपोत विभाग र अख्तियार दुरूपयोग अनुसन्धान आयोगविरुद्ध सो जग्गा सम्बन्धमा मुद्दा दायर गरेका छन् । अख्तियार दुरूपयोग अनुसन्धान आयोगले वीरगंज महानगर–४ स्थित एक बिघा ७ कठ्ठा जग्गा ऐलानी पर्ती भनेर नेपाल सरकारको नाममा दर्ता गर्न मालपोत विभागलाई २०६६ सालमा निर्देशन गरेबमोजिम मालपोत विभागले नेपाल सरकारको नाममा उक्त जग्गा नामसारी गरेको थियो । सोविरुद्ध ताराचन्द केडियाले अदालतमा रीट गरेका हुन् ।. वीरगंज महानगरपालिकाले उक्त जग्गामा पहिलेदेखि गुदरी बजार रहेको दाबी गर्दै आएको छ । सोही कुरालाई प्रमाणित गर्न यस अघि महानगरले सो जमीनमा माटो भर्ने काम गरेको थियो । एक दशकपछि अहिले पुनः सो जग्गामा बाँसको छाप्रो बनाएर अस्थायी बजार निर्माण गरिंदैछ ।. विपी उद्यानमा रहेको तरकारी बजार तत्कालका लागि सो स्थानमा राखिन लागेको नगरप्रमुख विजयकुमार सरावगीले बताए । उनले मुद्दा विचाराधीन अवस्थामा रहेको तर नेपाल सरकारको नाममा भइसकेकोले महानगरले त्यसमा अस्थायी बजार स्थापना गर्न लागेको बताए । मुद्दा विचाराधीन भएकै कारण महानगरले त्यसमा ठूलो लगानी नगरेको उनले बताए ।. नगरप्रमुख सरावगीले तरकारी बजारको लागि नगवा र परवानीपुरमा जग्गा हेर्ने काम भइरहेको र दुवैमध्ये एक ठाउँमा महानगरले स्थायी तरकारी बजार बनाउने बताए ।",https://eprateekdaily.com/2022/01/24/29686
पर्सामा स्वास्थ्य बीमाप्रति आकर्षण बढेन,प्रमुख समाचार,प्रतीक दैनिक,"माघ १५, २०७८",सेढवा,"पर्सा जिल्लामा स्वास्थ्य बीमा कार्यक्रम प्रभावकारीरूपमा लागू हुन सकेको छैन । नेपाल सरकार, स्वास्थ्य तथा जनसङ्ख्या मन्त्रालयले ल्याएको स्वास्थ्य बीमा कार्यक्रम पर्सा जिल्लाका चौधवटै पालिकामा प्रभावकारी देखिएको छैन ।. प्रत्येक पालिकामा एकजना बीमा अभिकर्ता परिचालन गरेर विगत पाँच वर्षदेखि स्वास्थ्य बीमा कार्यक्रम लागू भएपनि अहिलेसम्म बीमा गराउनेहरूको सङ्ख्या उल्लेख्यरूपमा वृद्धि हुन सकेको छैन । जीराभवानी गाउँपालिका–४ मा स्वास्थ्य बीमा अभिकर्ता तपसीराम चमारले कात्तिकदेखि पुससम्म तीन महीनामा दशजनाले मात्र स्वास्थ्य बीमा गराएको बताए । सरकारले ७० वर्षमाथिका ज्येष्ठ नागरिकलाई स्वास्थ्य बीमा निश्शुल्क गरेको छ । तर जीराभवानीमा पचासजना ज्येष्ठ नागरिकले मात्र निश्शुल्क स्वास्थ्य बीमा गराएका छन् ।. बीमा गराउनेहरूले पनि स्वास्थ्य संस्थाबाट आशाप्रदरूपमा औषधिमूलो नपाएको गुनासो गरेका छन् । गाउँबाट नारायणी अस्पताल, वीरगंज आएर उपचार गराउनेहरूले चिकित्सकले लेखे अनुसारको औषधि नपाउने गरेको गुनासो गरे । उनीहरूले स्वास्थ्य बीमा गराएकाहरूलाई अस्पतालले दिने सेवा, सुविधा पनि सहज नभएको बताए । अस्पतालका फार्मेसीमा चिकित्सकले लेखेको औषधि नहुने गरेको र निजी पसलबाट औषधि खरीद गर्नुपरेको उनीहरूको भनाइ छ ।. ठोरी गापा–५ का वडाध्यक्ष तथा ज्येष्ठ नागरिक रामबहादुर पाख्रिनले जिल्लाकै अस्पतालमा उपचार गराउन सिफारिश भएकोले बीमा नगराएको बताए । उनले जिल्लाका अस्पतालमा उपचार सम्भव नहुने ज्येष्ठ नागरिकहरूले अन्यत्र उपचार गराउँदा बीमा निष्क्रिय हुने हुँदा स्वास्थ्य बीमा नगराएको बताए । उनले ज्येष्ठ नागरिकको हकमा जिल्लाबाहिरका अस्पतालमा पनि उपचार गर्न सक्ने वातावरण बनाउनुपर्ने बताए । सबैखाले उपचार वीरगंजमा सम्भव नभएको र ज्येष्ठ नागरिकहरूलाई चितवन, काठमाडौंमा उपचार गराउनुपर्दा बीमा काम नलाग्ने हुनाले स्वास्थ्य बीमा नगराएको बताए । उनले अस्पतालमा पुग्ने बिरामीहरूको हकमा पनि सेवा प्रभावकारी नभएको र निजी क्लिनिक, निजी औषधालयमा उपचार गराउन बाध्य पार्ने गरिएको आरोप लगाए ।. जगरनाथपुर गापा–३ गढैयाका शिक्षक मोहनलाल साहले पनि स्वास्थ्य बीमाबाट आशाप्रद फाइदा नभएकोले यो बीमा गराउन मानिसहरूमा अभिरुचि नबढेको बताए ।. उनले परिवारका पाँचजनालाई स्वास्थ्य बीमाले समेटेको र सोअनुरूप आफूले वार्षिक रु तीन हजार६०० दिएर स्वास्थ्य बीमा गराएको तर त्यसबाट खासै लाभ नभएको बताए । उनले एकपटक मात्र अस्पतालमा पूर्ण स्वास्थ्य परीक्षण गराएको र सोबाहेक सेवा लिन नसकेको बताए । स्वास्थ्य परीक्षण गर्दा पनि चिकित्सकले लेखेको औषधि अस्पतालको फार्मेसीमा नहुने गरेको उनको गुनासो थियो ।. स्वास्थ्य बीमा बोर्ड, पर्साका प्रमुख हरिश पन्तले पर्सामा स्वास्थ्य बीमा लागू भएयता ज्येष्ठ नागरिकसहित ४८ हजार व्यक्तिको स्वास्थ्य बीमा भएको बताए । उनले बीमितहरूले नारायणी अस्पताल, वीरगंज शिक्षण अस्पताल, भिखमपुर हेल्थ सेन्टर, बागेश्वरी तित्रौना हेल्थ सेन्टर, बगही हेल्थ सेन्टरबाट स्वास्थ्य सेवा लिन सक्ने बताए ।. यसका साथै आँखारोगीहरूले दृष्टि र रामकुमार महावीरप्रसाद केडिया आँखा अस्पतालमा उपचार गराउन सक्ने जानकारी गराए ।. प्रमुख पन्तले बीमितहरूले अस्पतालबाट औषधि नपाइरहेको स्वीकार गरे । अस्पतालमा औषधि नहुँदा बीमितहरूले निजी औषधिपसलबाट खरीद गर्दै आएको उनले बताए । उनले यसका लागि सरकारले केन्द्रस्तरबाट पहल गर्नुपर्ने बताए ।",https://eprateekdaily.com/2022/01/29/29987
जमुनी सिंचाइको तटबन्ध र गेट निर्माण गर्ने लक्ष्य,प्रमुख समाचार,प्रतीक दैनिक,"माघ १३, २०७८",परवानीपुर,"पर्सादेखि रौतहटसम्म फैलिएको गण्डक नहर अन्तर्गत बाराको आदर्श कोतवाल–२ कोतवाल नजीकै निर्माण भएको जमुनी सिंचाइ आयोजनाको तटबन्ध र गेट निर्माणको कार्य यसै वर्ष शुरू हुने भएको छ ।. गण्डक नहरको व्यवस्थापन हेर्ने सिंचाइ व्यवस्थापन कार्यालय, वीरगंजले तटबन्ध तथा गेटको ठेक्का प्रक्रिया पूरा गरी काम यस वर्ष शुरू गर्ने लक्ष्य राखेको सो कार्यालय प्रमुख प्रसून मिश्रले जानकारी गराए । उनका अनुसार गण्डक नहरको पानी अहिले १५ वटा ब्लकमध्ये १० नम्बर ब्लकसम्म अर्थात् कोतवालसम्म मात्र जाने गरेको छ । पानीको मात्रा भारतबाट कम आउने र सिंचाइ क्षेत्र बढी हँुदा ११ नम्बर ब्लकदेखि १५ नम्बर ब्लकसम्म पानी नजाँदा जमुनी खोलामा सिंचाइ आयोजना बनाई पूर्वका पाँचवटा ब्लकसम्म पानी लैजाने सरकारको लक्ष्य छ ।. जस अन्तर्गत गत छ वर्षदेखि करीब ३० करोड रुपियाँको लागतमा जमुनी सिंचाइको हेडवक्र्स र फिडर नहर बनाएर गण्डक नहरमा जोडिएको छ । तर बाँधको दायाँबायाँ तटबन्ध निर्माण हुन नसक्दा गण्डक नहरमा चाहिएको मात्रामा पानी जम्मा गरी लग्न सकिएको छैन ।. प्रमुख मिश्रले करीब रु १२ करोडको लागतमा निर्माण हुने तटबन्धको पुनः लगत इस्टिमेट गरी सिंचाइ मन्त्रालय मातहतको जलस्रोत तथा सिंचाइ विभागबाट छ महीना अघि ठेक्का प्रक्रिया शुरू गर्ने स्वीकृति गराई ठेक्का पनि आह्वान गरिसकेको र आगामी एक महीनाभित्र ठेक्का प्रक्रिया पूरा गरी ठेकेदारले काम शुरू गर्ने बताए ।. ठेक्का अनुसार आयोजनाको दायाँ र बायाँ क्षेत्रमा १/१ किलोमिटर गरी माथिल्लो सतह पाँच मिटर चौडा र चार मिटर उचाइसम्म तटबन्ध गर्ने योजना रहेको छ । चुरे क्षेत्र मुहान भएको जमुनी खोलामा निर्मित आयोजनामा तटबन्ध नबन्दा उक्त पानीलाई सदुपयोग गर्न सकिएको छैन । तर तटबन्ध निर्माणपछि सजिलो किसिमले गण्डक नहरभन्दा चार सय मिटर उत्तरमा रहेको सिंचाइ आयोजनाबाट पानी ल्याउन सकिने छ । तटबन्द निर्माणपश्चात् जमुनी सिंचाइबाट वर्षभरि पूर्वको करीब ३५ किलोमिटरसम्म गण्डक नहरमा पानी लगेर वाग्मती नजीकै बम नहरसम्म पानी जान सक्नेछ ।. उक्त आयोजना सञ्चालनमा आएपछि पूर्वको नहर सफाइ गरेर बारा र रौतहटको करीब १७ सय हेक्टर क्षेत्रफल सिंचाइ हुनेछ । पर्सा–बारा–रौतहट ८१ किलोमिटरसम्म फैलिएको गण्डक नहरको ४७ हजार हेक्टर जमीन सिंचाइ गर्ने क्षमता रहे तापनि भारतले सो नहरमा कम पानी छोड्दा बाराको पूर्वी भाग र रौतहटसम्म सिंचाइ गर्न पानी अपुग हुने गरेको छ ।. भारत, वाल्मीकिनगरस्थित भारतीय बम नहरबाट गण्डक नहरमा वर्षमा गहँुुबालीको लागि पुसको दोस्रो साता र धानबालीको लागि असारको दोस्रो साता गरी दुईपटक पानी छोड्ने गरिएको छ । भारतीय पक्षले गण्डक नहरमा करीब साढे आठ सय क्युसेक पानी छोड्नुपर्ने नेपाल र भारतबीच सम्झौता भए तापनि भारतीय पक्षले चार सयदेखि पाँच सय क्युसेक पानी छोड्ने गरेको छ ।",https://eprateekdaily.com/2022/01/27/29861
ठेक्का नलागेका खोलाबाट अवैध उत्खनन जारी,प्रमुख समाचार,प्रतीक दैनिक,"माघ १३, २०७८",पर्सागढी,"पर्सा जिल्लाको दुईवटा खोलाबाहेक अन्य खोलाको ठेक्का लागेको छैन तर नदीजन्य पदार्थको अनधिकृत दोहन जारी छ।. पटेर्वासुगौली र जीराभवानी गाउँपालिकामा पर्ने भलुवाही र पर्सागढी नगरपालिकाको कर्जनिया खोलाबाहेक अन्य खोलाको यस वर्ष ठेक्का लागेको छैन। तर ठेक्का नलागेका खोलाहरूबाट नदीजन्य पदार्थ बालुवा, ढुङ्गा, गिट्टीको अवैध उत्खनन भने जारी छ।. पर्सा राष्ट्रिय निकुञ्जमा पर्ने पटेर्वासुगौली अन्तर्गतको वनशक्ति खोलाबाट सबैभन्दा बढी उत्खनन भइरहेको छ। उक्त क्ष्ँेत्रको निगरानी सेनाले गर्दै आएको छ।. यसैगरी पर्सागढी नगरपालिकाको सिंघाही, जीराभवानी गापाको सुकीभार, छिपहरमाई गापाको ओरिया, वीरगंज महानगर अन्तर्गतको भेडाहा खोला, पटेर्वासुगौली अन्तर्गत गादी खोला र सखुवापरसौनी तथा पटेर्वासुगौली अन्तर्गतको जमुनिया खोलामा बिहानदेखि बेलुकासम्म अवैध उत्खनन भइरहेको छ। यो क्षेत्रमा स्थानीय निकाय, वन कार्यालय र सशस्त्र तथा नेपाल प्रहरीको मिलेमतोमा नदीजन्य पदार्थको तस्करी भइरहेको पाइएको छ।. जिल्ला समन्वय समिति, पर्साका सभापति नेकमहम्मद मियाँले ठेक्का नलागेको खोलाको अवैध उत्खनन भइरहेको स्विकारे। उनले उक्त अवैध उत्खनन नियन्त्रणका लागि स्थानीय निकाय जागरूक हुनुपर्ने बताए। लाखौं–करोडौंको नदीजन्य पदार्थ अनधिकृत रूपमा तस्करहरूले उत्खनन गरिरहेको भन्दै चिन्ता व्यक्त गरे।. वातावरणीय परीक्षण रिपोर्टको सिफारिश माग गरेका स्थानीय पालिकाहरूलाई जिल्ला समन्वय समितिले सिफारिश गरेको तर विभिन्न कारणले केही पालिकाहरूले खोलाहरूको ठेक्काको लागि वातावरणीय परीक्षण गर्न सिफारिश माग नभएको उनले बताए।",https://eprateekdaily.com/2022/01/27/29809
स्वास्थ्य र शिक्षामा सबैको पहुँच आवश्यक –उपप्रमुख कार्की,प्रमुख समाचार,प्रतीक दैनिक,"माघ १९, २०७८",वीरगंज,"वीरगंज महानगरपालिकाकी उपप्रमुख शान्ति कार्कीले शिक्षा र स्वास्थ्यमा सबैको पहुँच हुनुपर्ने वातावरण बनाउनुपर्ने बताएकी छन् ।. वीरगंज महानगर–९ मा रहेको नेपाल रेलवे माविमा स्व गोपाल गिरीको स्मृतिमा निर्मित सरस्वती मन्दिर र पूर्वप्रधानाध्यापक स्व बृजभूषणलाल दासको सालिक अनावरण गर्दै उनले शिक्षा र स्वास्थ्यमा सबैको पहुँच बढाउनेतर्फ सम्बन्धित व्यक्तिहरूले काम गर्नुपर्ने सुझावदिइन् । उनले शिक्षकहरूलाई इमानदारीपूर्वक शिक्षाको ज्योति फैलाउन आग्रह गर्दै आवश्यक सबैखाले सेवासुविधा दिनेतर्फ प्रयास गरिने बताइन् ।. उनले आफ्नो बेलामा महिलाहरूलाई पढ्न र सार्वजनिक स्थलमा सहजरूपमा घुमफिर गर्न बन्देजको अवस्था रहेकोमा सोविपरीत आफूहरू सङ्घर्षशील भएर लागेका कारण अहिले मुकाममा पुगेको बताइन् । उनले शिक्षाबाट नै सबैको प्रगति हुने हुँदा विशेषगरी महिलाहरू शिक्ष्Fाको क्षेत्रमा अगाडि आउन सुझाव दिइन् ।. उपप्रमुख कार्कीले स्व गिरी चिनाउनुपर्ने नाम नभएको भन्दै उनको कामको चर्चा गरिन् । उनले रेलवे माविका पूर्वप्रअ स्व दास पनि विद्यालयको लागि अविस्मरणीय रहेको बताइन् । रेलवे माविमार्फत शिक्षाको ज्योति फैलाउन स्व दासको योगदान बिर्सन नसकिने बताइन् ।. कार्यक्रममा पटेर्वासुगौली गापाकी उपप्रमुख ममता चौधरीले आफू रेलवे माविमा अध्ययन गर्दा तत्कालीन प्रअ स्व दासका कुराहरू अहिले पनि स्मरणमा रहेको बताइन् । उनले स्व दासले सदैव अनुशासित भएर इमानदारीपूर्वक काम गर्न सुझाएको र त्यसलाई आफूले अनुसरण गर्दै आएको बताइन् । विद्यालयको तत्कालीन अवस्थामा स्व दासले सुधारका थुप्रै काम गरेको उनले चर्चा गरिन् ।. वीरगंज महानगरका शिक्षा शाखा प्रमुख अरविन्दलाल कर्णले महानगरमा रहेका विद्यालयहरूको भौतिक संरचना सुधारका लागि मनपाले चालू आवमा ८ करोड रुपैयाँ विनियोजन गरेको र सोको इमानदारीपूर्वक सबै विद्यालयले सदुपयोग गरेको खण्डमा विद्यालयमा भौतिक संरचनाका साथै अध्यापनमा आमूल परिवर्तन आउने बताए । उनले जालझेल, छलकपट जस्ता कार्यहरू नगरेर आवश्यकता अनुसार कार्ययोजना बनाएर प्रस्तुत गरेको खण्डमा वीमनपाले विद्यालयलाई सहयोग गर्ने आश्वासन दिए ।. पूर्वप्रअ स्व दासका सुपुत्र डा सचिदानन्दलाल कर्णले बुबाको नाममा अक्षयकोष स्थापना गरी जेहेन्दार विद्यार्थीलाई छात्रवृत्ति र शिक्षकहरूलाई नगद रु पाँच हजारबाट सम्मान यसै वर्षदेखि सुरुआत गरेको बताए । आज विद्यालयका छजना पूर्वशिक्षक प्रभा देवी, अरुणकुमार कर्ण, दिनानाथ रौनियार, शोभा देवी, मञ्जु चौधरी, सरिता रायलाई नगद रु पाँच हजारसहित सम्मान गरिएको थियो ।. वडाध्यक्ष मनोज कलवारको अध्यक्षतामा भएको कार्यक्रममा प्रअ मुनीलाल कर्णले स्वागत गरेका थिए भने विन्ध्यवासिनी गापाका उपप्रमुख किरण देवी, नेपाल शिक्षक महासङ्घ, वीरगंज महानगरका अध्यक्ष विनोद मेहता, विद्यालयका पूर्वशिक्षक दिनानाथ रौनियारलगायतले मन्तव्य व्यक्त गरेका थिए ।",https://eprateekdaily.com/2022/02/02/30146
विद्यार्थीहरूबाट पनि वन असुरक्षित,प्रमुख समाचार,प्रतीक दैनिक,"माघ ६, २०७८",पर्सागढी,"कोरोना सङ्क्रमणको कारण सरकारले माघ १५ गतेसम्म विद्यालय बन्द राखेको छ । यसबीच पर्सा जिल्लाका जङ्गलसँग जोडिएका विद्यार्थीहरूको दिनचर्या जङ्गल पँmडानी गर्ने भएको छ । बिहान विद्यार्थीहरू जङ्गल प्रवेश गर्ने र दाउरा, घाँस काटेर ल्याउने तथा काँचो रूख ढाल्ने कार्य गर्दैआएको वनकर्मीहरू बताउँछन् ।. सबडिभिजन वन कार्यालय, मधुवन मथवलका प्रमुख अनिल महतोले विद्यार्थीहरू जङ्गल प्रवेश गर्ने क्रम बढेको बताए । उनले विद्यार्थीहरू जङ्गलभित्र प्रवेश नगर्ने तर बाहिरको रूख, घाँस, दाउरा सङ्कलन गरेर ल्याउने क्रम पछिल्लो चरणमा बढेको बताए । उनले विद्यालय बन्द भएसँगै पर्सा जिल्लाको जङ्गल विद्यार्थीहरूबाट असुरक्षित भइरहेको बताए । विद्यार्थीहरूले प्रयोग गर्ने साइकल नियन्त्रणमा लिएर भाँच्न पनि नसकिएको विवशता उनले बताए ।. अन्य तस्करहरूको साइकल भाँचिदिने गरिएको र यसो गर्दा तस्करी नियन्त्रणमा सघाउ पुगेको उनको भनाइ छ । तर विद्यार्थी भएको कारण साइकल भाँच्दा अभिभावकबाट कुटिने भएकाले रोइ–कराई गर्छन., जसले साइकल सुरक्षित फिर्ता गर्नुपरेको उनले बताए ।. चीसो बढेसँगै पर्सा जिल्लाको जङ्गल फँडानी कम भए पनि तस्करहरू सक्रिय रहेको उनले बताए । चीसोको कारण अन्य मौसमको तुलना सुरक्षा गश्ती पनि पातलिएको र तस्करहरू पनि पहिलेजस्तो ठूलो सङ्ख्यामा जङ्गल प्रवेश गरेर वन फँडानी नगरेको उनले बताए ।. सबडिभिजन वन कार्यालयका प्रमुख महतोले दुई वर्षदेखि सरकारले ढलापडा रूख सङ्कलनमा रोक लगाएको र हालै मात्र खुला गरेकोले समुदायमा चीसोको बेला दाउरा वितरणमा समस्या भएको बताए । उनले बारा जिल्लाबाट ढलापडा काठ ल्याएर समुदायमा वितरण गरिएकोबताए ।. सबैया साझेदारी वन उपभोक्ता समितिका अध्यक्ष लखन साहले चीसो बढेसँगै जङ्गलसँग जोडिएको बस्तीबाट जङ्गल असुरक्षित भएको बताए । उनले वन गश्ती टोलीले ल्याउने दाउरा स्थानीयलाई वितरण गर्न दबाब बढेको र जङ्गल क्षेत्रमा स्थानीय प्रवेश गरेर घाँस, दाउरा सङ्कलन गर्ने गरेको बताए ।. अध्यक्ष साहले विद्यालय बन्द भएपछि जङ्गल विद्यार्थीहरूको कोपभाजन बनेको बताए । फुर्सदमा साइकल बोकेर विद्यार्थीहरू जङ्गल प्रवेश गर्छन् र काठ, दाउरा सङ्कलन गर्छन् । चीसोको कारण वनमा तस्करीको घटना कम भएको अध्यक्ष साहको भनाइ छ ।. सबैया साझेदारी वन उपभोक्ता समिति अन्तर्गत वीरगंज महानगरपालिका वडा नं. २८, २९, ३१, ३२ र पर्सागढी नगरपालिका–३ र ४ पर्दछ ।",https://eprateekdaily.com/2022/01/20/29468
"प्रदेश २ को स्थायी राजधानी जनकपुर, नाम मधेस प्रदेश राखियो",प्रमुख समाचार,प्रतीक दैनिक,"माघ ३, २०७८",जनकपुरधाम,"प्रदेश २ को नाम मधेस नामकरण भएको छ । सोमवार बसेको प्रदेशसभा बैठकले प्रदेशको नाम मधेस प्रदेश राख्ने प्रस्ताव दुईतिहाई बहुमतले पारित गरेको हो । सोमवार प्रदेशसभाको बैठक दुईपटक बसेको थियो । पहिलो बैठकले प्रदेशको राजधानी तय गरेको थियो भने लगत्तै बसेको दोस्रो बैठकले नामकरण गरेको हो ।. नामकरणको लागि भएको मतदानमा ९९ जना सांसद सहभागी थिए, तीमध्ये ८० जनाले मधेस नाममा मत गरेको प्रदेशसभाका सभामुख सरोज कुमार यादवले जानकारी दिए ।. सरकारको नेतृत्व गरिरहेको जनता समाजवादी पार्टी (जसपा)सँगै सत्तारूढ माओवादी केन्द्र र विपक्षी लोकतान्त्रिक समाजवादी पार्टी प्रदेशको नाममा एकमत भएका थिए । संयुक्त रूपमा प्रदेशको नाम मधेस प्रस्ताव भएको थियो । जसपाको ३९, माओवादीको ८ र लोसपाको १६ गरी ६३ जना सांसद एक ठाउँ रहेकामा नेपाल सङ्घीय समाजवादी पार्टीले पनि समर्थन जनाएपछि उसका १६ सांसदले पनि मधेस नामकरणको पक्षमा मतदान गरेका हुन् ।. यस अघि काङ्ग्रेसले ‘मिथिला भोजपुरा’, नेकपा एकीकृत समाजवादी र नेकपा एमालेले ‘जानकी’ तथा काङ्ग्रेसकै सांसद राजेश्वर साहले ‘मध्य मधेस’ नाम प्रस्ताव गरेका थिए । नामकरण सम्बन्धमा दुई वर्ष पहिले ३ चैत २०७६ मा पनि मतदान भएको थियो तर त्यति बेला आवश्यक मत पुग्न नसके पछि नामकरण टुङ्गोमा पुग्न सकेको थिएन ।. सोमवार प्रदेशसभाको पहिलो बैठकले प्रदेशको स्थायी जनकपुर कायम गर्ने टुङ्गो लगाएको छ । सो क्रममा भएको मतदानमा ७८ जनाले जनकपुरको पक्षमा मतदान गरेका थिए । प्रदेश २ को राजधानी तथा नामकरणसम्बन्धी अध्ययन विशेष समितिले स्थायी राजधानीका लागि शुरूमा सातवटा प्रस्ताव गरेको थियो । पछि त्यसलाई परिमार्जन गरी तीनवटा बनाएको थियो, जसमध्ये जनकपुर कायम गर्ने पक्षमा दुईतिहाई बहुमत पुगेको हो ।. स्थायी राजधानी जनकपुरलाई केन्द्रबिन्दुमा राखी उत्तरमा ढल्केवर पूर्व पश्चिम लोकमार्ग, पूर्वमा कमला नदी, पश्चिममा मिथिला माध्यमिक परिक्रमा सडक र दक्षिण नेपालको सिमाना कायम हुने उल्लेख गरिएको छ ।. मङ्गलवार सार्वजनिक बिदा. मङ्गलवार प्रदेशभर सार्वजनिक बिदाको प्रदेश सरकारले घोषणा गरेको छ । मतदान प्रक्रियाबाट प्रदेशको नाम ‘मधेस’ र राजधानी ‘जनकपुरधाम’ तोक्न सफल भएको खुसीयालीमा सार्वजनिक बिदा दिने घोषणा गरेको सरकारका प्रवक्ता तथा अर्थमन्त्री शैलेन्द्रप्रसाद साहले बताए ।",https://eprateekdaily.com/2022/01/17/29260
रेलवे ट्र्याकबेड निर्माणमा कमसल सामग्री प्रयोग,प्रमुख समाचार,प्रतीक दैनिक,"माघ ७, २०७८",रौतहट,"रौतहटमा निर्माणाधीन रेलवे ट्र्याकबेडमा कमसल सामग्री प्रयोग भएको पाइएको छ । जिल्लाको पूर्व पश्चिम विद्युतीय रेलमार्गको निजगढ–बर्दिवास खण्ड पर्ने निर्माणाधीन रेलवे ट्र्याकबेडमा कमसल सामग्री प्रयोग भएको पाइएको हो ।. चन्द्रपुरको सन्तपुरमा निर्माणाधीन रेलवे ट्र्याकबेडमा गुणस्तरहीन कामको विरोध भइरहँदा पनि नियमित अनुगमन एवं गुणस्तरीय काम गराउन सम्बन्धित पक्ष चनाखो भएको देखिंदैन ।. निर्माण कम्पनीका कर्मचारी र नेपाल सरकारका कर्मचारीहऋको मिलेमतोमा कमसल एवं गुणस्तरहीन काम भइरहेको हो । प्रत्येक १५ सेन्टिमिटरमा रोलिङ गरेर काम गर्नुपर्नेमा रौतहटमा मापदण्ड अनुसार काम हुन सकेको छैन । रोलिङ नगरी माटो, ग्रेवल हालेको कारण गत वर्षायाममा रेलको ड्याम नै भत्केको थियो ।. एकझरी पानीमैं भत्कने ड्यामले रेलको भार कसरी थेग्ला स्थानीय बासिन्दा प्रश्न गर्न थालेका छन् । रेल्वे ट्र्याकजस्तो संवेदनशील निर्माणमा नेपाल सरकारको ध्यान नपुग्दा देशले भविष्यमा ठूलो क्षति बेहोर्नुपर्ने बताइएको छ ।. ट्र्याकबेडको मजबुतीका लागि मिक्स ग्रेवेल र माटो राखेर प्रत्येक १५ सेन्टिमिटरमा रोलिङ गरी कम्पेक्शन गर्नुपर्नेमा निर्माण कम्पनीले पागो बालुवा राखेर रेलवे ट्र्याकबेड बनाइरहेको स्थानीय रमेश सापकोटाले बताए ।. लामा गोल्डनगुड बिरुवा जेभिले रौतहटको चन्द्रपुर नगरपालिका–८ को सन्तपुर राजमार्गको दायाँबायाँ निर्माण गरेको रेलवे ट्र्याकबेडमा धमाधम कमसल सामग्री प्रयोग गरिरहेको छ । स्थानीयले कैयौंपटक विरोध जनाइसकेका छन्, तर सम्बद्ध निकायको ध्यान नजाँदा उक्त गोरखधन्धा बन्द नभएको आरोप उनीहरूको छ । रेलमार्ग निमार्णको क्रममा प्राविधिकको बेवास्ताका कारण निर्माण कम्पनीले आफूखुशी काम गरेको स्थानीयको आरोप छ ।. यता रेलमेट्रो रेल तथा मोनोरेल विकास आयोजना निजगढ बर्दिवास खण्ड साइट कार्यालय लालबन्दीका सब इन्जिनीयर महेश साहले निर्माण कम्पनीले गुणस्तरहीन सामग्री प्रयोग गरेको पाइएपछि हटाएर पुनः सम्झौता अनुरूप राख्न निर्देशन दिएको बताए ।",https://eprateekdaily.com/2022/01/21/29528
"महानगरको सडक मरम्मतको लागि काङ्ग्रेसको धर्ना, सडक मरम्मत कार्य तुरुन्त शुरु हुन्छ –प्रमुख साह",प्रमुख समाचार,प्रतीक दैनिक,"माघ २, २०७८",वीरगंज,"नेपाली काङ्ग्रेस वीरगंज महानगर कमिटीले घण्टाघरमा धर्ना, सभा गरेको छ । वीरगंजको सडकहरू बिग्रेको र महानगरपालिकाले सोको मरम्मत सम्भार नगरेको भन्दै घण्टाघरअगाडि धर्ना दिएको थियो ।. धर्ना कार्यक्रममा नेपाल विद्यार्थी सङ्घ, पर्साका पूर्वअध्यक्ष दिलीपराज कार्कीले नगर प्रमुखले सडक मरम्मत, सम्भारमा ध्यान नदिएको आरोप लगाए । उनले सडक सञ्जाल बिग्रँदा पनि नगरप्रमुखले सोको मरम्मत गर्ने पहल नगरेको भन्दै आलोचना गरे । यही सडकबाट सबैजनाको आवतजावत भइरहेको र नगरप्रमुखले प्रयोग गर्ने बाटो भएको तर खाल्डाखुल्डी भएर सवारी साधन सञ्चालन गर्न समस्या भएपनि नजरअन्दाज गरेको बताए ।. कार्कीले सडक सञ्जाल अविलम्ब मरम्मत नगरिए नेकाले चरणबद्ध आन्दोलन गर्ने चेतावनी दिए । महानगरका सभापति भोलाप्रसाद कलवारको अध्यक्षतामा भएको कार्यक्रममा वडाध्यक्ष जगतसाह कानूलगायतको नेका कार्यकर्ताहरूको सहभागिता थियो ।. यसैबीच वीरगंज महानगरपालिकाको मुख्य सडकको मरम्मत सम्भारको लागि सडक विभागले ठेक्का आह्वान गरेको छ । वीरगंज–पथलैया व्यापारिक मार्ग योजनाका प्रमुख मनीषकुमार साहले मितेरीपुलदेखि पावर हाउसचोकसम्म सडक मरम्मत सम्भारको लागि अढाई करोड बजेट विनियोजन भएर आएको र सोही अनुरूप ठेक्का आह्वान भएको बताए । उनले पुस ५ गते सडक निर्माणको लागि ठेक्का आह्वान भइसकेको र ३५ दिनपछि ठेक्का लागि काम शुरू हुने बताए ।",https://eprateekdaily.com/2022/01/16/29195
"सङ्क्रमित बढेपछि उद्योग व्यवसायमा असर, तीन दिनमा सङ्क्रमित निको हुँदै",प्रमुख समाचार,प्रतीक दैनिक,"माघ ५, २०७८",वीरगंज,"वीरगंजमा पछिल्लोपटक कोरोना महामारीको तेस्रो लहर तीव्ररूपमा फैलिंदै छ । नारायणी अस्पताल वीरगंजमा दैनिक हुने परीक्षणमध्ये ६५ प्रतिशतभन्दा बढीमा सङ्क्रमण देखिएकोछ ।. त्यसैगरी हरेक घरमा दुईचारजना रूघाखोकी तथा ज्वरोले मानिसहरू ग्रस्त छन् । सामान्य फ्लुजस्तो लक्षण देखिए पनि सामान्य रूघाखोकी भएर पिसिआर तथा एन्टिजेन परीक्षण गराउने अधिकांशमा कोरोना पोजेटिभ पुष्टि भइरहेको नारायणी अस्पतालका सूक्ष्मजीव विज्ञ डा. प्रभाकरणराज पाण्डेले जानकारी गराएका छन् । वीरगंज करिडर अर्थात् बारा–पर्सा औद्योगिक क्षेत्रमा पनि यसको असर परिरहेको छ । केही उद्योगले उत्पादन घटाएका छन् भने चीसो र कोरोनाको त्रासले बजारको चहलपहलमा पनि ह्रास आएको छ ।. वीरगंज उद्योग वाणिज्य सङ्घका सदस्य एवं ओम चाओबिरो प्रालि चैनपुरका सञ्चालक सुरेश रूँगटाले कोरोनाको त्रास रहे पनि प्यानिक भइहाल्ने अवस्था सृजना नभएको बताए । “खासै असर परेको छैन, केही मजदूर बिरामी परिरहेका छन्, तर परीक्षणको दायरा न्यून भएकोले धेरैले चेकजाँच नगराई रूघाखोकी–ज्वरोको औषधी खाएर तीन दिनमा निको भइरहेका छन् । वीरगंजका उद्योगी अशोक वैद्यले उद्योगदेखि कार्यालयसम्म सामाजिक दूरी तथा सतर्क भएर काम गरिरहेको बताए । शालिमार समूहका सञ्चालक तथा वीरगंज उद्योग वाणिज्य सङ्घका पूर्व अध्यक्ष वैद्यको कार्यालयका केही स्टाफसमेत बिरामी परेर बिदा बस्दा काम प्रभावित भइरहेको बताए ।. वीरगंजका व्यवसायी माधव राजपालका अनुसार पर्साका प्रमुख जिल्ला अधिकारी, उच्च अदालत जनकपुरको अस्थायी इजलास वीरगंजका कर्मचारीसँगै स्वास्थ्यकर्मी तथा सुरक्षाकर्मीसमेतमा कोरोना पुष्टि भएपछि वीरगंज ग्रीन जोनबाट फेरि रेड जोन अर्थात हट स्पट बन्ने हो कि भन्ने खतरा बढेको बताए । उनका अनुसार अहिले वीरगंज करिडरका धेरै हाइप्रोफाइल नेता, उद्योगी, समाजसेवी, स्वास्थ्यकर्मीलगायतमा कोरोना सङ्क्रमण देखिएको बताए । तर आराम र औषधी सेवनबाट निको हुने दर पनि बढिरहेकोले खासै चिन्ताजनक अवस्था नभएको बताए ।. पर्सा–बारा औद्योगिक करिडरमा सानाठूला गरी करीब २ हजारको हाराहारीमा उद्योग सञ्चालनमा रहे पनि उत्पादन २० प्रतिशतले कटौती गरिएको जनाइएको छ । अवस्था सामान्य बनेपछि पुनः पुरानो लयमा फर्काउने व्यवसायीहरूको लक्ष्य छ ।. नारायणी अस्पतालका चिकित्सक डा. उदयनारायण सिंहले कोरोना महामारीलाई ध्यान दिंदै स्थानीय प्रशासन र सरकारहरू मिलेर स्वास्थ्य मापदण्ड पालना गराउन र उपचार तथा अन्य बन्दोबस्तीका लागि पूर्व तयारीमा जुट्नुपर्ने सुझाव दिए । उनले सर्वसधारणलाई मास्क लगाउन, सामाजिक दूरी कायम गर्न, स्वास्थ्य मापदण्ड पालना गर्न र भीडभाड हुने कार्यक्रममा सहभागी नहुन अपिल गरेका छन् ।",https://eprateekdaily.com/2022/01/19/29388
"कोभिड सङ्क्रमण दर बढ्दै, एक सातामा १४१ जना सङ्क्रमित",प्रमुख समाचार,प्रतीक दैनिक,"पुस ३०, २०७८",वीरगंज,"नारायणी अस्पतालका कोभिड संयोजक डा उदयनारायण सिंहले कोभिड सङ्क्रमण दर बढिरहेको बताएका छन्।. उनले अस्पतालमा एक साता अघिसम्म सङ्क्रमितहरू देखा नपरेको र अहिले एक सातामैं १४१ जना सङ्क्रमित पुष्टि भएको बताए। डा सिंहले सङ्क्रमित पुष्टि भएकाहरूमध्ये तीनजना अस्पतालमा भर्ना भएका र बाँकी घरमैं आइसोलेट रहेको बताएका छन्।. सङ्क्रमितहरूमा रूघाखोकी, घाँटी दुख्ने, जिउ दुख्नेजस्ता समस्या देखिएको उनले बताए। अहिले घरघरमा रूघाखोकीका बिरामी भएको तर जाँचको दायरा फराकिलो नहुँदा सङ्क्रमण नदेखिएको बताए। उनले जाँचको दायरा बढेको खण्डमा सङ्क्रमितहरू बढ्न सक्ने बताए। अहिले देखापरेका सङ्क्रमितहरूमा ९ देखि १८ वर्षका बालबालिकाहरू पनि छन्। महानगरको विद्यालय सञ्चालनमा रहेको कारण सङ्क्रमण झनै फैलिएको हुन सक्ने उनले बताए। अस्पतालमा अहिले एचडियु, आइसियु र भेन्टिलेटर गरेर ७४ शøया कोभिड सङ्क्रमितहरूको लागि छुट्याइएको तथा अक्सिजनलगायत उपकरणहरूको व्यवस्थापन भएको बताए। तत्काल यो सङ्ख्यासम्म कोभिड सङ्क्रमितहरूलाई अस्पतालले सेवा दिन सक्ने उनको भनाइ छ।. डा सिंहले एक सातामा परीक्ष्Fण भएकामध्ये ६० प्रतिशत सङ्क्रमण पुष्टि भएको जानकारी गराए। बिहीवार ४७ जनाको पिसिआर परीक्षण भएकोमा १३ जना महिला, १८ जना पुरुष गरी ३१ जनामा सङ्क्रमण पुष्टि भएको उनले बताए। सङ्क्रमितमध्ये बारा, रौतहटका दुई/दुईजना र सर्लाहीका एकजना र बाँकी २६ जना पर्सा जिल्लाको भएको उनले बताए।. एक सातामा सङ्क्रमित हुनेहरूमा पर्सा जिल्ला सबैभन्दा बढी भएको उनको भनाइ छ।",https://eprateekdaily.com/2022/01/14/29070
वीरगंज र जीराभवानीमा माघी महोत्सव भएन,प्रमुख समाचार,प्रतीक दैनिक,"माघ १, २०७८",सेढवा,"आदिवासी जनजाति थारू समुदायको माघी पर्व तथा थारू संवत् २६४६ पर्सा जिल्लाको केही ठाउँमा धुमधामका साथ मनाइयो भने केही ठाउँमा प्रशासनिक हस्तक्षेपको कारण हुन सकेन ।वीरगंजमा डेढ दशकदेखि हुँदै आएको माघी महोत्सव प्रशासनले कोरोना सङ्क्रमण बढिरहेको र भीडभाड बढी हुने भएकोले रोक लगायो । स्वीमिङ पुलमा हुँदै आएको महोत्सव यस वर्ष अन्तिम चरणमा रोकिएको हो ।. स्वीमिङ पुलमा महोत्सव रोकिएपनि पर्सा जिल्लाको केही स्थानमा भने महोत्सव सम्पन्न भएको छ । जीराभवानी गाउँपालिका–४ सुपौलीको खेल मैदानमा चौथो जीराभवानी माघी खिचडी महोत्सव सम्पन्न भयो । वडा अध्यक्ष सुभाषराउत थारूको अध्यक्षतामा भएको महोत्सवको संविधानसभा सदस्य जयप्रकाश थारूले उद्घाटन गरेका थिए ।. कार्यक्रममा विभिन्न विद्यालयका छात्राहरूले थारू नृत्य प्रस्तुत गरेका थिए । महोत्सव उद्घाटन समारोहमा गापा अध्यक्ष रामप्रीत महतो, उपाध्यक्ष उषादेवी थरूनी, वडाध्यक्ष महादेवमहतो थारू, प्रअ रामाशङ्कर चौधरी, जितेन्द्रप्रसाद गौरो, दिनानाथ प्रसादलगायतले शुभकामना व्यक्त गरेका थिए ।. यसैगरी पटेर्वासुगौली गापा–४ सुगौली, सखुवापरसौनीको खेल मैदान, पर्सागढी नगरपालिकाको बढनियार खेल मैदानमा दोस्रो माघी खिचडी महोत्सव सम्पन्न भएको छ । महोत्सवमा थारू समुदायको खानाको परिकारहरूको स्टल राखिएको थियो ।. दुई ठाउँको महोत्सव स्थगित. वीरगंजसँगै जीराभवानी गाउँपालिका–१ मा हुने महोत्सव स्थगित भएको थियो । शुक्रवार दिउँसो माघी महोत्सवका अध्यक्ष मनोज चौधरीले पत्रकार सम्मेलन गरेर सम्पूर्ण तयारी भएको बताएपनि प्रशासनले अनुमति नदिंदा महोत्सव स्थगित गर्नुपरेको अध्यक्ष चौधरीले बताए । जीराभवानी गाउँपालिकामा पनि आन्तरिक विवादको कारण महोत्सव स्थगित भयो । महोत्सवमा प्रमुख अतिथि बनाउने विषयमा आयोजक संस्थाबीच मतमतान्तर भएपछि महोत्सव नै स्थगित भएको थियो ।. नेपाली काङ्ग्रेस र नेकपा एमालेको नेतालाई प्रमुख अतिथि बनाउने विषयमा मत नमिलेपछि महोत्सव स्थगित गरिएको हो ।. . महोत्सवमा भीड. कोभिड सङ्क्रमण बढिरहेको भन्दै जिल्ला विपद् व्यवस्थापन समितिले २५ जनाभन्दा बढी मानिस भेला भएर सभा–समारोह नगर्न निर्देशन जारी गरेपनि महोत्सवमा खचाखच भीड थिय।. स्वास्थ्य तथा सुरक्षा मापदण्ड पनि महोत्सवमा पालना गरिएको थिएन । संस्थाले सङ्क्रमण नफैलियोस् भनेर मास्क र सेनेटाइजरको व्यवस्था गरे पनि भीडभाडको कारण सबैले त्यसको प्रयोग गर्न सकेका थिएनन् । प्रहरीले पनि भीडभाडलाई नियन्त्रण गर्न सकेको थिएन ।. प्रस, बिरूवागुठी/. पर्सागढी नगरपालिकामा थारू समुदायले माघी महोत्सव धुमधामका साथ मनाए । नगर उपप्रमुख अर्चना चौधरीले महोत्सवको उद्घाटन गरेकी थिइन् । उनले थारू समुदायले आफ्नो पहिचान गुमाउन नहुने भन्दै वेशभूषा, भाषा र संस्कृतिको जगेर्ना गर्न सबैलाई आह्वान गरिन् ।. उपप्रमुख चौधरीले महोत्सवबाट छोरीलाई पनि शिक्षा दिन थारू समुदायलाई आग्रह गरिन् । छोरीले शिक्षा पाएको खण्डमा समाज अगाडि बढ्न सक्ने उनले बताइन् । थारू कल्याणकारी सभा नगर मूल समारोह समितिका अध्यक्ष जङ्गबहादुरदास थारूको अध्यक्षतामा भएको कार्यक्रममा थारू कल्याणसभाका केन्द्रीय सदस्य बृजमोहन चौधरी, मनोज चौधरी, रामबहादुर चौधरी, शेख खुर्शिद, बिन्दा चौधरी, देवपूजन गौरो, वेदमानदास थारूलगायतले शुभकामना मन्तव्य व्यक्त गरेका थिए ।. कार्यक्रममा स्वागत कमल चौधरीले र सहजीकरण जोगिन्द्र चौधरीले गरेका थिए ।",https://eprateekdaily.com/2022/01/15/29117
"मतदानबाट प्रदेश २ को नाम र राजधानी तोकिने, वीरगंज राजधानीका लागि लबिङ तीव्र –सभासद् शर्मा",प्रमुख समाचार,प्रतीक दैनिक,"पुस २८, २०७८",वीरगंज,"प्रदेश २ को नामाङ्कन र स्थायी नामका लागि प्रदेशसभामा मतदान हुने कुरामा सहमति भएको छ । तर यसको मिति भने तय भइ नसकेको सभासद् ओमप्रकाश शर्माले प्रतीकलाई बताए ।. प्रदेशसभामा पेश भएका नामाङ्कन सम्बन्धी प्रस्तावमा सहमति नभएपछि मतदानबाट टुङ्ग्याइने प्रदेशसभा सचिवालयले जानकारी गराएको छ । प्रदेश सभामुख सरोजकुमार यादवले बुधवार बोलाएको सर्वदलीय बैठकमा प्रदेशको नाम र राजधानीको प्रस्तावमा मतदान गर्ने सहमति भएको सभासद् शर्माले बताए ।. सभामुख यादवको संयोजकत्वमा प्रदेशको नाम र स्थायी राजधानीका लागि आएका प्रस्तावमा छलफल गर्न संसदीय समिति गठन गरिएको थियो र सो समितिले प्रदेशसभामा दर्ता भएको प्रदेशको नाम मधेस, जानकी, मिथिला भोजपुरा, मध्य मधेस र राजधानीको प्रस्ताव जनकपुरधाम र वीरगंज सन्दर्भमा संसदीय दलका नेताहरूसँग छलफल गरेको थियो । सभासद् शर्माले संसदीय दलका नेताहरूसँग भएको छलफलमा मतदानबाट निक्र्योल निकाल्ने सहमति भएको बताए । प्रदेशको नाम र स्थायी राजधानीका लागि दुईतिहाई बहुमत आवश्यक हुन्छ । प्रदेश २ मा १०७ जना सभासद् छन् ।. जसपा नेपाल, नेकपा माओवादी केन्द्र र लोसपा नेपाल प्रदेशको नाम मधेस प्रदेश राख्ने पक्षमा छन् तर यो समूहसँग ६३ जना मात्र सभासद् छन् र दुईतिहाईको लागि अझ सातजना सभासद् आवश्यक हुन जान्छ । प्रदेशको नाम जानकी प्रदेशको पक्षमा नेकपा एकीकृत समाजवादी पार्टी र नेकपा एमालेका २१ जना सभासद् छन् भने मिथिला–भोजपुराको पक्षमा नेपाली काङ्ग्रेसका १९ जना सभासद् मात्र छन् ।. सभासद् शर्माले आफूसमेत पर्सेली केही सभासद्हरू पर्सा, बारा, रौतहट र सर्लाहीका सभासद्हरूसँग प्रदेशको राजधानी वीरगंज बनाउने कुरामा लबिङ गर्दै आएको बताए । उनले यसै सन्दर्भमा पुस २९ गते रौतहट जिल्लाको चन्द्रपुरमा चार जिल्लाका सभासद्हरूको बैठक डाकिएको जानकारी गराएका छन् । चार जिल्लामा ५० जना सभासद् छन् ।. पछिल्लो चरणमा वीरगंज राजधानीको पक्षमा पर्सा जिल्लाका लोसपा र नेपाली काङ्ग्रेस पार्टीले सडक तताउने काम गर्दै आएको छ । वीरगंज राजधानीका लागि यस अघि नेकपा एमाले पर्साले पनि सडक तताएको थियो । तर अहिले एमाले वीरगंज राजधानीको सवालमा खुलेर सडकमा भने आइसकेको छैन । यसका कार्यकर्ताहरू भने वीरगंज राजधानीको पक्षमा रहेका विभिन्न समाजिक सञ्जालमार्फत अभिव्यक्ति दिदै आएका छन् ।",https://eprateekdaily.com/2022/01/12/28945
जनकपुरलाई राजधानी बनाएको विरोधमा पर्सामा प्रदर्शन,प्रमुख समाचार,प्रतीक दैनिक,"माघ ४, २०७८",वीरगंज,"नेपाली काङ्गे्रससँग आबद्ध युवाहरूले मङ्गलवार वीरगंजमा विरोध जुलुस प्रदर्शन गरेका छन् । जनकपुरलाई राजधानी बनाएको विरोधमा घण्टाघरबाट निस्किएको मोटरसाइकल जुलुस नगरपरिक्रमा गर्दै पुनः घण्टाघरमा पुगी समापन भएको थियो । सोही क्रममा जुलुस मुख्यमन्त्री लालबाबूराउत गद्दीको घरमा पुगी ढुङ्गा प्रहार गर्दा झ्यालका सीसा फुटेको थियो । प्रहरीले ढुङ्गा प्रहार गरेको आरोपमा एकजनालाई पक्राउ गरेको छ ।. पक्राउ पर्नेमा वीरगंज महानगर–१ छपकैयाका सुमन पटेललाई पक्राउ गरेको प्रहरीले जनाएकोछ । प्रहरी नायब उपरीक्षक ओमप्रकाश खनालका अनुसार घण्टाघरबाट निस्किएको जुलुस नगरपरिक्रमा गर्ने क्रममा मुख्यमन्त्रीको घरअगाडि पुगेको र अचानक केही युवाहरूले ढुङ्गा प्रहार गर्दा झ्यालका सीसा फुटेको बताए ।. पक्राउ परेका पटेलसँगै उनले प्रयोग गरेको भारतीय नम्बर ९३८१ को मोटरसाइकल बरामद गरेको र हाल उनलाई जिल्ला प्रहरी कार्यालय, पर्सामा राखिएको प्रनाउ खनालले जानकारी गराए ।. प्रस, पोखरिया/. जनकपुरलाई राजधानी बनाएको विरोधमा नेकपा एमाले, पोखरिया नगर कमिटीले विरोध प्रदर्शन गरेको छ ।. संविधानसभा सदस्य राजकुमार गुप्ताको अगुवाइमा पोखरियामा जुलुस निकालिएको थियो । मुख्यमन्त्री लालबाबूराउत गद्दी मुर्दाबाद, वीरगंज राजधानी कायम गर नारा लगाउँदै जुलुस पोखरिया बसपार्कमा पुगी कोणसभामा परिणत भएको थियो । कोणसभामा मुख्यमन्त्रीको पुतला दहन गरिएको थियो ।. कोणसभामा संविधानसभा सदस्य गुप्ताले मधेस आन्दोलनमा आर्थिक तथा भौतिक क्षति वीरगंजले सहनुपरेको र यहाँका सपूतहरूले बलिदानी दिएको तर राजधानी जनकपुर बनाएर वीरगंजको अपमान गरिएको बताए । उनले पर्सा जिल्लालाई आगामी दिनमा प्रदेश २ बाट अलग्याउने चेतावनी दिए ।. कोणसभामा पोखरिया नेकपा नगर कमिटी अध्यक्ष विन्ध्याञ्चल ठाकुर, संविधानसभा सदस्य प्रद्युम्न चौहान, छिपहरमाई गापा अध्यक्ष मनोजकुमार गुप्ता, जगरनाथपुर गापाका अध्यक्ष जालिम मियाँँ मन्सुरी, नेपाल रेडक्रस सोसाइटी, उपशाखा पोखरियाका सभापति भगवानप्रसाद कुर्मी, नेपाल पत्रकार महासङ्घ प्रदेश २ का महासचिव श्याम बन्जारा, एमाले पर्साका सुन्दर कुर्मी, एमाले पकाहामैनपुर गापा संयोजक अकलेश साहलगायतले मन्तव्य राखेका थिए ।. प्रस, भिस्वा/. राष्ट्रिय युवा सङ्घ, पर्साका सुभाष साहको अगुवाइमा छिपहरमाई गाउँपालिका–५ भिस्वामा प्रदर्शन भएको छ । वीरगंजलाई प्रदेशको राजधानी नबनाइ जनकपुरलाई बनाएको विरोधमा प्रदर्शनकारीहरूले ब्यानरसहित नगरपरिक्रमा गरेका थिए । वीरगंजलाई राजधानी नबनाइएकोमा मुख्यमन्त्रीविरुद्ध चर्को नाराबाजी गरिएको थियो ।. प्रदेश सरकार मुर्दाबाद, मुख्यमन्त्री मुर्दाबाद, वीरगंजलाई राजधानी बनाउनुपर्छ जस्ता नारा लगाइएको थियो ।",https://eprateekdaily.com/2022/01/18/29326
बिहारमा शराबबन्दी ः अवैध घरेलु मदिराको उत्पादन बढ्दो,प्रमुख समाचार,प्रतीक दैनिक,"माघ ८, २०७८",८ माघ/,"पर्सा जिल्लामा अवैध मदिरा उत्पादन कार्य तीव्र गतिमा बढेको छ । भारतको बिहारमा मदिरा बन्द भएपछि पर्सा जिल्लामा घरेलु मदिरा उत्पादन बढेको हो । पर्सा जिल्लामा उत्पादित घरेलु मदिरा बिहार निर्यात नहुँदा आन्तरिक खपत हुने गरेको थियो तर अहिले ८० प्रतिशत घरेलु मदिरा बिहार निर्यात हुँदै आएको छ ।. जिल्लाको सबैभन्दा बढी घरेलु मदिरा उत्पादन पर्सागढी नगरपालिका–३ झब्राहामा हुने गरेको छ । करीब चार सय घरधुरी रहेको यो ठाउँमा तीन सय बढी घरमा घरेलु मदिरा उत्पादन हुने गर्छ । बिहारमा निर्यात हुनु अघि यहाँ उत्पादित मदिराहरू जीतपुर, वीरगंज र जिल्लाको अन्य स्थानमा बिक्री हुने गरेको थियो । अहिले सबैभन्दा सुरक्षित गन्तव्य बिहार भएको छ ।. जीतपुर, वीरगंजभन्दा बिहारमा मूल्य पनि बढी पाइने गरेकोले झब्राहाबाट स्कूटी, साइकल, मोटरसाइकल आदिमा घरेलु मदिरा सीमावर्ती क्षेत्रमा पु¥याउने गरिन्छ । झब्राहासहित वीरगंज–३० रामवन, सखुवापरसौनीको महुवन, पटेर्वासुगौलीको रङ्गपुर, ठोरी गाउँपालिका, जीराभवानी गापा–५ शङ्करसरैया, हरैया, धोबिनी गापाको असवरिया, पकहामैनपुर र जगरनाथपुर गापामा बढी मात्रामा घरेलु मदिरा उत्पादन हुने गरेको छ । प्रहरीले कोरोना कहरमा विगत दुई वर्षदेखि घरेलु मदिरा विरुद्ध अभियान तीव्र पार्न सकेको छैन ।. जिल्ला प्रहरी कार्यालय, पर्साका प्रवक्ता एवं प्रहरी नायब उपरीक्षक ओमप्रकाश खनालले थुप्रै मानिसको जीविकोपार्जन भइरहेकोले प्रहरी कार्यवाहीको बावजुद घरेलु मदिराको उत्पादन नरोकिएको बताएका छन् । उनले मानिसको जीविकोपार्जनको माध्यम बनेकोले प्रहरीले भट्टीे, मदिरा मात्र नष्ट गर्ने गरेकोले मौका पाउनुबित्तिकै पुनः सञ्चालन हुने गरेको बताए । उनले पुनः यसविरुद्ध अभियान चालिने आश्वासन दिए ।",https://eprateekdaily.com/2022/01/22/29566
मुख्तारको हत्या आरोपमा पाँचजना पक्राउ,प्रमुख समाचार,प्रतीक दैनिक,"पुस २९, २०७८",वीरगंज,"जिल्ला प्रहरी कार्यालय, पर्साले पत्रकार सम्मेलन गरी पुस २२ गते मृत भेटिएका वीरगंज–३ डेरा गरी बस्ने भारतीय नागरिक मुख्तार मियाँको हत्या भएको र सो सम्बन्धमा पाँचजनालाई पक्राउ गरिएको बताएको छ ।. जिप्रका, पर्साका प्रवक्ता प्रहरी नायब उपरीक्षक ओमप्रकाश खनालले पुस २१ गते साँझदेखि ई–रिक्शासहित हराएका मुख्तार मियाँकी पत्नीले २२ गते निवेदन दिएको र सोही दिन मुख्तारको शव वयोधा अस्पतालको पछाडिपट्टि वीरगंज–२३ इटियाहीस्थित नहरमा फेला परेको सन्दर्भमा अनुसन्धान गर्दा रिसइवी र आर्थिक प्रलोभनको कारण निजको हत्या भएको देखिएको बताए । उनले घटनामा प्रत्यक्षरूपमा संलग्न चारजनामध्ये तीनजना पक्राउ परेका र एकजना फरार भएको तथा दुईजना मतियारलाई पनि पक्राउ गरिएको बताए ।. पक्राउ पर्नेमा मुख्तारसँगै कार्टुन कारखानामा कार्यरत निजका छिमेकी भारतीय नागरिक सुनीलकुमार, बारा, परवानीपुर निवासी नितेश पटेल र मुख्तारकै घरमा बस्ने सपन मण्डल रहेको प्रवक्ता खनालले बताए । पक्राउ परेका यी तीनमध्ये सुनील र नितेशविरुद्ध कर्तव्य ज्यान मुद्दा दर्ता भएको तथा मण्डल र दुईजना मतियार नाजीर हुसेन, बाबर हुसेनविरुद्ध सार्वजनिक अपराध मुद्दा तत्काल दर्ता भएको र थप अनुसन्धानपछि निजहरूमाथि सोही मुद्दा दर्ता हुने बताए ।. घटना अनुसन्धानमा सुनील र मुख्तारका पत्नीबीच झगडा भएको र सोही कुरालाई लिएर सुनीलले मुख्तारलाई ज्यान मार्ने धम्की दिएको तथा निजकै योजनामा हत्या भएको अनुसन्धानबाट खुलेको बताएका थिए । गर्भवती महिलालाई गण्डकबाट ल्याउनुपर्ने भनेर मुख्तारलाई रु पाँच सय भाडा तय गरी ई–रिक्शामा बसेर गएको र रिन्चले प्रहार गरी हत्या गरेको तथ्य निजको शव व्यवस्थापनमा नाजीर, बाबरसमेतले सघाएको प्रवक्ता खनालले बताए।. मुख्तारको शव भेटिएको स्थानबाट निजले लगाएको ज्याकेट, मास्क, टोपी, जुत्ता र सो ठाउँमा रगतको टाटो देखिएपछि हत्या भएको खुलेको र सोही अनुरूपको अनुसन्धान गर्दा यी व्यक्तिहरूको संलग्नता पुष्टि भएको उनले दाबी गरे । घटनामा प्रहरीले मुख्तारको ई–रिक्शा बाराको फेटा गाउँपालिका–४ पिलाहा सडकबाट पुस २५ गते बरामद गरेको थियो ।",https://eprateekdaily.com/2022/01/13/29008
आलोपालो सेवा शुरू भएपछि भीडभाड कम,प्रमुख समाचार,प्रतीक दैनिक,"माघ ९, २०७८",वीरगंज,"जिल्ला प्रशासन कार्यालय, पर्साले पुस २८ गतेदेखि वर्गीकृतरूपमा सेवा प्रदान गर्न शुरू गरेपछि सेवाग्राहीहरू पातलिएका छन् ।. कोरोनाको कारण भीडभाड हुने कार्यालयमा साप्ताहिकरूपमा वर्गीकरण गरी सेवा प्रवाह गर्ने निर्णय अनुरूप जिल्ला प्रशासन कार्यालय, मालपोत, नापी, भूमिसुधारमा आलोपालो सेवा शुरू भएको हो । जिल्ला प्रशासनमा दैनिक १५० जनाको नागरिकता, ४० जनाको राहदानी बन्ने गरेको र अहिले आएर आलोपालो गरिएपछि सङ्ख्या आधा भएको सूचना अधिकारी एवं सहायक प्रजिअ भीमकान्त पौडेलले बताए ।. जिल्ला प्रशासनमा नयाँ नागरिकता, नागरिकता प्रतिलिपि, राहदानी र मतदाता नामावली तथा राष्ट्रिय परिचयपत्र लिनेहरूको अचाक्ली भीड हुने गरेको थियो । अहिले पालिकालाई दुई दिन, नगरपालिकालाई दुई दिन र महानगरपालिकालाई दुई दिन गरी आलोपालो सेवा प्रदान गरिएपछि सेवाग्राहीहरूको भीड कम भएको छ ।. जिल्ला प्रशासनसरह नै मालपोत, नापी, भूमिसुधारमा पनि सेवाग्राहीहरूको भीड कम भएकोछ । यसका साथै जिल्ला प्रशासनमा अहिले कोभिडविरुद्ध खोप लिएको कार्ड भएकाहरूलाई मात्र प्रवेश दिने गरिएको छ ।. गत बिहीवारदेखि कोरोनाविरुद्ध खोप लिएको कार्ड देखाएर मात्र जिल्ला प्रशासनमा प्रवेश शुरू भएको छ । यसले पनि सेवाग्राहीहरूको सङ्ख्या कम भएको हो ।. जिल्ला प्रशासनबाहेक अन्य कार्यालयहरूमा भने कार्ड हेर्ने व्यवस्था शुरू भइसकेको छैन ।",https://eprateekdaily.com/2022/01/23/29620
नयाँ वर्ष मनाउन ठूलो सङ्ख्यामा भारतीयको प्रवेश,प्रमुख समाचार,प्रतीक दैनिक,"पुस १७, २०७८",वीरगंज,"दुई वर्षदेखि कोरोना महामारीको कारण नेपाल आउन नपाएका भारतीय पर्यटकहरू यस वर्षको अङ्ग्रेजी नयाँ वर्ष मनाउन नेपाल आइरहेका छन् । वीरगंज नाकाबाट पछिल्लो छ दिनमा हजारौं सवारीसाधनसहित नेपाल छिरेका छन् ।. वीरगंज भन्सारको यात्रु शाखा दिएको जानकारी अनुसार गत पुस ११ देखि १६ गतेसम्म तीन हजार ७७३ भारतीय गाडी प्रवेश गरेका छन् । वीरगंज आसपासका बजारमा पुगेर सोही दिन फर्किने पर्यटकहरूको गाडी एक हजार २१२ रहेका छन् भने वीरगंजबाहिर हेटौंडा, पोखरा, सौराहा, काठमाडौं, जनकपुरलगायत गन्तव्य तिर जाने गाडीहरू दुई हजार ५६१ रहेको वीरगंज भन्सारका प्रमुख भन्सार अधिकृत हरिहर पौडेलले बताए ।. उनका अनुसार वीरगंज आसपास आएर सोही दिन फर्किनेमा ६२८ कार र ५८४ जीप गरी एक हजार २१२ रहेका छन् । तर वीरगंजबाहिर जाने गाडीहरूमा १५ वटा बस, मिनीबस, दुई १८४ वटा कार, जीप, ५६२ वटा मोटरसाइकल गरी कुल दुई हजार ५६१ रहेका छन् ।. होटल तथा पर्यटन व्यवसायी सङ्घ, पर्साका अध्यक्ष हरि पन्तका अनुसार भारतीयहरूको आगमन क्रिसमसको बेलादेखि बढेको बताए । उनले अहिले वीरगंजमा साना–ठूला गरी ५० वटाभन्दा बढी होटल सञ्चालनमा रहेकामा अधिकांश होटलको बूकिङ शतप्रतिशत रहेको छ । उनले आजको लागि प्रि–बूकिङ गरेर भारतीय पर्यटकहरूको भीडभाड लागेको बताए । नयाँ वर्ष मनाउन भारतीय पर्यटकहरू नेपाल प्रवेश गर्दा नेपालका अन्य क्षेत्रमा सकारात्मक असर परिरहेको छ ।. प्रस, सिम्रौनगढ/. नयाँ वर्ष ईसं २०२२ मनाउन सिम्रौनगढमा ठूलो सङ्ख्यामा मानिसहरूको भीड रह्यो । सिम्रौनगढको प्रसिद्ध देवताल झरोखर पोखरी, इसरा पोखरी, फूलबारी खेलमैदान, डढेको चामल क्षेत्र, उचिडिह, अमवा पोखरी डिल, पजनिया पोखरी, नरकटही, रानी मन्दिर क्षेत्र, तलुजा भवानी क्षेत्र, कोतवाललगायतका ठाउँमा मानिसहरूले खानपिन, नाचगान गरेर नयाँ वर्षको स्वागत गरेका थिए ।. छिमेकी भारतको बिहारमा मदिरा निषेधित भएकोले ठूलो सङ्ख्यामा त्यहाँका मानिसहरू सिम्रौनगढ क्षेत्रमा नयाँ वर्ष मनाउन आएका थिए । क्रिसमसदेखि सिम्रौनगढमा भारतीय नागरिकहरूको चहलपहल बढेको हो ।. चिरञ्जीवी सापकोठा, ठोरी/. नयाँ वर्ष मनाउन ठूलो सङ्ख्यामा मानिसहरू ठोरीमा आएका छन् । पर्सा, बारा जिल्लासहित छिमेकी भारतका विभिन्न स्थानबाट मानिसहरू जीप, कार, बस, मोटरसाइकलमा पिकनिक मनाउन ठोरी आइपुगेका थिए ।. स्थानीय होटल व्यवसायी दिनेश नेपालले नयाँ वर्ष मनाउन विभिन्न स्थानबाट परिवारसहित मानिसहरू आएको बताए । ठोरीमा रहेको सेतो पहाड, सीता गुफा, झोलुङ्गे पुल, रातो पहाड, स्टोन पार्कलगायतका स्थानमा पर्यटकहरूको भीड थियो ।. हुस्सु लागेर चीसो बढेको अवस्थामा पनि पर्यटकहरूको बाक्लो उपस्थिति देखियो । कोरोनाको कारण यसअघिका वर्षभन्दा आन्तरिक तथा बाह्य पर्यटक घटेका थिए तर पनि २० हजारभन्दा बढी मानिसको चहलपहल रहेको नेपाली काङ्ग्रेसका नेता प्रकाश खनालले बताए ।. सवारी शुल्कबाट मात्रै निर्मलबस्ती, ठोरी, मध्यवर्ती उपभोक्ता समितिले २० हजार रुपैयाँ आम्दानी गरेको अध्यक्ष बालकुमार बस्नेतले बताए । उनले राईधारा परिसरमा रहेका सवारीसाधनबाट मात्र सो रकम सङ्कलन गरिएको र अन्यत्र शुल्क उठाउन नसकिएको बताए ।इलाका प्रहरी कार्यालय ठोरीका प्रहरी निरीक्षक ब्रह्मदेव साहले मोटरसाइकल दुर्घटनाबाट एकजना युवकको ज्यान गुमेको बताए ।. योबाहेक अन्य कुनै पनि अप्रिय घटना नभएको उनले बताए ।",https://eprateekdaily.com/2022/01/01/28236
"विपद् व्यवस्थापन समिति, पर्साको बैठक, मास्क अनिवार्य, पालिकाहरूमा हेल्प डेस्क स्थापना गरिने",प्रमुख समाचार,प्रतीक दैनिक,"पुस २६, २०७८",वीरगंज,"जिल्ला प्रशासन कार्यालय, पर्सामा आइतवार बसेको जिल्ला विपद् व्यवस्थापन समितिको बैठकले कोरोनाको नयाँ भेरिएन्ट ओमिक्रोनको आतङ्क फैलिएसँगै स्वास्थ्य सुरक्षा व्यवस्था कडा गर्ने निर्णय गरेको छ ।. प्रमुख जिल्ला अधिकारी उमेशकुमार ढकालको अध्यक्षतामा बसेको विपद् व्यवस्थापन समितिले पर्सा जिल्लाको सबै पालिकाहरूमा हेल्पडेस्क स्थापना गर्ने, एक–एक थान एम्बुलेन्स तैनाथ गर्ने र शङ्कराचार्यद्वारमा रहेको स्वास्थ्य चौकीलाई थप व्यवस्थित गर्ने निर्णय गरेको जिप्रका, पर्साका सूचना अधिकारी भीमकान्त पौडेलले बताए ।. उनले जिल्ला प्रहरी कार्यालय, पर्सालाई दुईवटा एम्बुलेन्स तैनाथ राख्न र शङ्कराचार्यद्वारमा रहेका स्वास्थ्य चौकीमा थप स्वास्थ्य सुरक्षाको व्यवस्थाको साथै जाँचमा कडाइ गर्ने निर्णय गरिएको बताए । स्वास्थ्य कार्यालयमा आवश्यक जनशक्तिको व्यवस्था र जिल्ला प्रहरी कार्यालयलाई सुरक्षा व्यवस्था चुस्त पार्नुका साथै गैरसरकारी संस्थाहरूलाई अन्य व्यवस्थापनको लाग आग्रह गर्ने निर्णय गरेको सूचना अधिकारी पौडेलले बताए । उनले सेन्ट्रल हेल्प डेस्क स्थापनाको लागि खाका तयार गर्न र कोभिड अस्पताल निर्माण सम्बन्धमा निजी अस्पतालका सञ्चालकहरूको बैठक गर्ने निर्णय भएको बताए ।. होल्डिङ सेन्टरको काम ८० प्रतिशत सम्पन्न. . भारतबाट नेपाल भित्रिने सङ्क्रमितहरूको लागि वीरगंज भन्सार कार्यालयमा १ हजार क्षमताको होल्डिङ सेन्टर निर्माण भइरहेकोमा ८० प्रतिशत काम सम्पन्न भएको सूचना अधिकारी पौडेलले बताए । उनले तत्काल ३ सय शøया निर्माण भइसकेको र सात सय शøयाको काम ८० प्रतिशत सम्पन्न भएको बताए । उनले तोकिएको अवधिमा थप काम सम्पन्न हुने विश्वास व्यक्त गरे ।. होल्डिङ सेन्टरमा सङ्क्रमितहरूको खानेबस्ने निश्शुल्क व्यवस्थापन गरिएको छ ।. मास्क सचेतना कार्यक्रम. जिल्ला प्रशासन कार्यालय, पर्साले आजदेखि मास्क सचेतना कार्यक्रम शुरू गरेको छ । एक सातासम्म सचेतना कार्यक्रम सञ्चालन गरिने र त्यस उप्रान्त मास्क नलगाउनेलाई जरिवाना गरिने सूचना अधिकारी पौडेलले बताए ।. सचेतना कार्यक्रम अन्तर्गत आज बिहान ११ बजेदेखि घण्टाघरबाट निश्शुल्क मास्क वितरण अभियान शुरू भएको छ । प्रमुख जिल्ला अधिकारी ढकाल, प्रउ रमेशकुमार बस्नेत, सशस्त्रका प्रउ राजेन्द्र खड्का, सामुदायिक सेवा केन्द्र मुर्लीका अध्यक्ष राम सर्राफ, ग्रीन सिटी सामुदायिक सेवा केन्द्रका अध्यक्ष प्रकाश खेतान, नेपाल उद्योग वाणिज्य महासङ्घका केन्द्रीय सदस्य गोपाल केडिया, वीरगंज युवा समाजका अध्यक्ष कमल चौगाईलगायतको सहभागितामा घण्टाघरदेखि माईस्थान, आदर्शनगर, मकालु, एएमसी चोक हुँदै रजतजयन्ती चोक र शङ्कराचार्यद्वारसम्म बाटोमा हिंड्ने बटुवाहरूलाई मास्क वितरण गरिएको थियो । आज पहिलो दिन पाँच हजार मास्क वितरण गर्ने लक्ष्य रहेको वीरगंज युवा समाजका अध्यक्ष चौगाईले बताए।. सरकारी/गैरसरकारी कार्यालयमा मास्क अनिवार्य. यसैबीच विपद् व्यवस्थापन समितिको बैठकले जिल्लाको सरकारी, गैरसरकारी तथा वित्तीय संस्थाहरूमा मास्क अनिवार्य गरेको छ । मास्क नलगाउनेलाई सेवा प्रवाह नगर्ने निर्णय भएको छ । आजदेखि यो नियम लागू गरिएको सूचना अधिकारी पौडेलले बताए ।",https://eprateekdaily.com/2022/01/10/28860
आर्थिक चलखेलमा निरोगिता प्रमाणपत्र,प्रमुख समाचार,प्रतीक दैनिक,"पुस २१, २०७८",वीरगंज,"यातायात व्यवस्था कार्यालय, वीरगंज लाइसेन्स शाखामा निरोगिता प्रमाणपत्र जारी गर्दा अनियमितता भइरहेको छ ।. चार वर्षदेखि एकैजना चिकित्सकलाई निरोगिता प्रमाणपत्रको जिम्मेवारी दिंदै आएकोले यसमा आर्थिक चलखेल पनि भइरहेको स्रोतले दाबी गरेको छ । २०७४ सालमा यातायात व्यवस्था कार्यालय, लाइसेन्स शाखाले निरोगिता प्रमाणपत्रको लागि डा अम्बेडकर यादवसँग सम्झौता गरेको थियो । रु एक सय निरोगिता प्रमाणपत्र शुल्क र पचास रुपैयाँ रगत समूहबापत तोकिएको छ ।. डा यादव अहिले चन्द्रपुरमा अस्पताल सञ्चालन गरेका छन् । उनको उपस्थिति यातायात कार्यालयमा छैन । उनले खटाएका डा रामएकबालराय यादव र डा रमेश महतोले निरोगिता प्रमाणपत्र र रगत समूह छुट्याउने काम गर्दै आएका छन् । डा यादव आइतवारदेखि बुधवारसम्म र डा महतो बिहीवार–शुक्रवार गरी दुई दिन खट्ने गरेका छन् ।. निरोगिता प्रमाणपत्र, सवारी चालक अनुमतिपत्र, नवीकरण, थप र नयाँ जारी गर्दा आवश्यक पर्छ । दैनिक चार सयभन्दा बढी सेवाग्राहीले निरोगिता प्रमाणपत्र लिने गरेको तथ्याङ्क छ । प्रतिव्यक्ति रु एक सयको दरले दिनको आम्दानी रु ४० हजार निरोगिता प्रमाणपत्र र रु २० हजार रगत समूहबाट हुँदै आएको छ । तर यो रकम यातायात कार्यालयको खातामा जाँदैन । चिकित्सक, कर्मचारी र बिचौलियाबीच दैनिक रु ६० हजार बाँडफाँड हुने गरेको छ ।. चन्द्रपुरको अस्पतालमा कार्यरत चिकित्सकलाई नै निरोगिता प्रमाणपत्र, रक्त समूह छुट्याउने जिम्मेवारी दिनुले कर्मचारीको मिलेमतो देखिन्छ । सामान्य सेवाग्राहीको लागि बिहान १० देखि ३ बजेसम्म निर्धारण छ भने त्यसपछिको समय बिचौलियाहरूको हुन्छ । खासगरी लेखापढी व्यवसायमा लागेकाहरूले यो समयको उपयोग गर्छन् ।. कार्यालयमैं उपस्थित भएर निरोगिता प्रमाणपत्र लिनेहरूभन्दा बाहिर भएर पनि निरोगिता प्रमाणपत्र लिनेहरूको सङ्ख्या बढी हुने गरेको र त्यसबाट थप आम्दानी भइरहेको स्रोतले जनाएको छ । वार्षिक करोडभन्दा बढी रुपैयाँको चलखेल भइरहेको छ ।. कार्यालय प्रमुख सुशीलकुमार साहले डा यादवबाहेक अन्यले सोभन्दा कम दरमा सेवा दिने हो भने अन्यसँग सम्झौता हुन सक्ने बताए । उनले सेवाग्राहीलाई आर्थिक भार नपरोस् भनेर चिकित्सकको व्यवस्था गरिएको बताए । सम्झौता भएका चिकित्सकले आफू अनुपस्थित हुँदा अन्य चिकित्सकलाई यो कार्यमा खटाउन पाउने भएकाले हाल दुईजना चिकित्सक सम्झौताबाहेक खटिरहेको उनको स्पष्टोक्ति छ ।",https://eprateekdaily.com/2022/01/05/28530
श्रीराम कोलोनी जग्गा प्रकरणः आरोपित जाटियाले उन्मुक्ति पाउँदै,प्रमुख समाचार,प्रतीक दैनिक,"पुस २३, २०७८",वीरगंज,"वीरगंज–२ छपकैयास्थित श्रीराम कोलोनी जग्गा प्रकरणले अहिले नयाँ मोड लिएको छ । शुक्रवार सत्रजना जग्गाधनीले रवि कुमार र प्रेम जाटियाविरुद्ध दिएको मुद्दा फिर्ता लिन जिल्ला प्रहरी कार्यालय, पर्सामा निवेदन दर्ता गराएका छन् ।. वास्तविक जग्गामा मोही रहे पनि जग्गाधनी रवि कुमार र प्रेम जाटियाले सत्रजना जग्गाधनीलाई मोही नभएको भन्दै जग्गा बिक्री गरेका थिए । मोही नभएको जग्गा किनेका सत्रजनाले एक वर्षअघि रवि कुमार र जाटियाविरुद्ध जिल्ला प्रहरी कार्यालय, पर्सामा ठगी मुद्दा दर्ता गराएका थिए ।. जाटियाकी पत्नी निधि जाटिया तथा मोही राजुसिंह राजपूतविरुद्ध जिल्ला प्रहरी कार्यालय, पर्सामा परेको उजूरीको आधारमा उनीहरूविरुद्ध ठगी तथा सङ्गठित अपराध मुद्दा विचाराधीन छ। मुद्दा छिनोफानोको लागि आज सत्रजना जग्गाधनी जिप्रका, पर्सामा पुगेर दर्ता गराएको मुद्दा फिर्ता तथा मिलापत्र गरी पाऊँ भनी निवेदन दिएका छन् ।. जग्गाधनी जाटियाले मोही कट्टा गरेबापत मोही राजपूतलाई रु एक करोड दिएपछि जग्गा किनेका सत्रजनाले मिलापत्रको लागि निवेदन दिएको बताइन्छ ।. कानून व्यवसायीका अनुसार जाटियाले ठगी गरेका छन् । वास्तविक मोहीले आफ्नो अंश पाएर लगत कटाएपछि सत्रजना जग्गाधनीले जग्गा पाएको उनको भनाइ छ । श्रीराम कोलोनी जग्गा प्रकरणमा जाटियाले सत्रजनासँग ठगी गरेको मुद्दा जिल्ला अदालत, पर्सा तथा अन्य निकायमा विचाराधीन रहेको अवस्थामा कानून बमोजिम कारबाई हुनुपर्ने कानून व्यवसायीले बताए ।. श्रीराम कोलोनीको जग्गा प्रकरण के हो ?. वीरगंजको रेलवे सडकनजीक छपकैयामा रहेको श्रीराम कोलोनीमा रहेका १७ जना जग्गाधनीले आफूहरू ठगिएको १० वर्षपछि थाहा पाएका थिए । तत्कालीन जग्गाधनी रवि कुमार तथा अधिकृत वारेसनामा रहेका जाटियाले मोही जग्गालाई एकल अधिकारको जग्गा हो भन्दै १७ जनालाई बिक्री गरेका थिए ।. खरीदकर्ता १७ जनामाथि १० वर्षपछि मोही राजुसिंह राजपूतले अंशको मुद्दा दर्ता गरेपछि उनीहरूले आफूहरू ठगिएको थाहा पाएका थिए । १७ जनाले २०७७ चैत १ गते जग्गाधनी रवि कुमार र प्रेम जाटियाविरुद्ध जिल्ला प्रहरी कार्यालय, पर्सामा ठगी मुद्दा दर्ता गरेका थिए । २०६० सालदेखि बिक्री शुरू भएको श्रीराम कोलोनीको जग्गामा १७ जना २०६५ सालदेखि घर बनाइ बसेका छन् ।. रुद्रदेवी उपाध्यायबाट ६० नम्बर कित्ता गोपाल अग्रवालले खरीद गरेको र अग्रवालले जाटियालाई बिक्री गरेपछि ६० नं कित्ताबाट २०६० सालमा जाटियाले ७ कट्ठा जग्गा खरीद गरी ३५ नं कित्ता बनाइ कित्ताकाट गरी १७ जनालाई बिक्री गरेका थिए ।. रुद्रदेवी उपाध्याय र गोपालप्रसाद अग्रवालको लालपुर्जामा मोहीवाला गुल्जारसिंह राजपूत रहेको तर जाटियाले खरीद गरेको जग्गामा मोही महल खाली राखी एकलौटी बनाइएको थियो । एक्कासि मोहीवालाले भूमिसुधारमा मुद्दा हालेपछि आफूहरू बिचल्लीमा परेको भनी पीडितहरूले जिल्ला प्रहरी कार्यलयमा निवेदन दर्ता गरेपछि तत्कालीन प्रहरी उपरीक्षक बेलबहादुर पाण्डेले जाटियामाथि सङ्गठित अपराध तथा ठगी मुद्दा दर्ता गरेका थिए ।. मुद्दा दर्तापछि के भयो ?. श्रीराम कोलोनी जग्गा ठगी प्रकरणमा प्रहरीले मुख्य अभियुक्त प्रेम जाटिया, उनकी पत्नी निधि जाटिया, रवि कुमार, मोही राजुसिंह राजपूत तथा लेखनदासलाई पक्राउ गरेको थियो । जाटिया पक्राउ परेपछि प्रहरीकै मिलेमतोमा थुनामा एक दिन पनि नबसी उपचारको नाममा वीरगंज र काठमाडौंका अस्पतालमा उपचार गराउँदै आएकामा अदालतले धटौरीमा रिहा गरेको थियो ।. जाटिया पक्राउ परेको तीन दिनपछि प्रहरीले सार्वजनिक गरेको थियो । प्रहरीले पटक–पटक मुद्दासम्बन्धी फाइल मालपोत तथा भूमिसुधारसँग तथा मालपोत कार्यालय, पर्सासँग माग गरे पनि चलखेलको आधारमा कर्मचारीहरूले फाइल नदिएपछि प्रहरीले जबरजस्ती फाइल नियन्त्रणमा लिएको थियो ।",https://eprateekdaily.com/2022/01/07/28669
पर्सामा ३२ हजारभन्दा बढी मतदाता थपिए,प्रमुख समाचार,प्रतीक दैनिक,"पुस २२, २०७८",वीरगंज,"निर्वाचन कार्यालय, पर्साले सञ्चालन गरेको मतदाता नामावली अभियानको क्रममा पर्सा जिल्लामा महिला १६ हजार १३५ र पुरुष १६ हजार ६६१ जना गरी कुल ३२ हजार ७९६ मतदाता थपिएका छन् ।. एक महीने विशेष अभियानको क्रममा २० हजार ३१५ तथा चालू आवको साउनदेखि मङ्सिर १८ गतेसम्म स्थायी रूपमा शुरू गरिएको अभियानमा १२ हजार २१२ जना मतदाता थपिएका कार्यालय प्रमुख रञ्जिता झाले जानकारी दिइन् ।. मङ्सिर १७ गतेदेखि पुस १८ गतेसम्म एक महीने अभियानको क्रममा विन्ध्यवासिनी गाउँपालिकामा पुरुष ७१३, महिला ७८६ गरी कुल १४९९, पकाहामैनपुर गापामा पुरुष ३६५, महिला ६६० गरी १२९५ जना, धोबिनी गापामा पुरुष ५५३, महिला ५५० गरी ११०३, बहुदरामाई नपामा पुरुष ६८२, महिला ६९६ गरी १३७८, पर्सागढी नपामा पुरुष १३३९, महिला १५१८ गरी २८५७, सखुवापरसौनी गापामा पुरुष १११४, महिला १०८२ गरी २१९६, पोखरिया नपामा पुरुष ४८६, महिला ६७५ गरी ११६१ जना, छिपहरमाई गापामा पुरुष ७४२, महिला ६७३ गरी १४१५ जना, जगरनाथपुर गापामा पुरुष ९०६, महिला ९२४ गरी १८३० जना, पटेर्वासुगौलीमा पुरुष ७१७, महिला ७३१ गरी १४४८, जीराभवानी गापामा पुरुष ५५५, महिला ५७६ गरी ११२६, ठोरी गापामा पुरुष १ हजार, महिला १ हजार ३१ गरी २ हजार ३१, कालिकामाई गापामा पुरुष ४९२, महिला ४४८ गरी ९७६ जनाको नाम सङ्कलन भएको झाले बताइन् ।. पालिकामा विशेष अभियान सञ्चालन गर्दा पुरुष ९९२९, महिला १० हजार ३८६ गरी जम्मा २० हजार ३१५ जनाको नाम दर्ता भएको झाले बताइन् । त्यसैगरी पर्सा जिल्लामा साउन महीनादेखि मङ्सिरसम्म निर्वाचन कार्यालय तथा जिल्ला प्रशासन कार्यालयबाट १२ हजार २१२ मतदाता नामावली सङ्कलन भएको छ ।. सो कार्यालयले दिएको जानकारी अनुसार अहिलेसम्म बाहिरी जिल्लामा दर्ता गराउने ओडिआर अन्तर्गत १६९ जना छन् । अहिले पर्सा जिल्ला अन्तर्गत निर्वाचन कार्यालय, जिल्ला प्रशासन कार्यालय, इलाका प्रशासन कार्यालय सुपौलीमा नामावली सङ्कलन शुरू भएको र चुनावको मिति नतोकिएसम्म जिल्लाका तीन ठाउँबाट छुटफुट भएका व्यक्तिहरूले नाम दर्ता गराउन सक्ने झाले बताइन् ।",https://eprateekdaily.com/2022/01/06/28601
वीरगंज राजधानी बनाउन खबरदारी जुलूस,प्रमुख समाचार,प्रतीक दैनिक,"पुस २४, २०७८",वीरगंज,"दुई नम्बर प्रदेशको राजधानी वीरगंज हुनुपर्ने माग गर्दै शनिवार वीरगंजमा खबरदारी जुलूस निकालिएको छ ।. स्वीमिङ्गपुल परिसरबाट निकालिएको खबरदारी जुलूस नगरपरिक्रमा गरी घण्टाघरमा कोणसभा गरेर समापन भएको थियो । कोणसभामा बोल्दै प्रदेशसभा सदस्य प्रह्लाद गिरीले कुनै पनि तरीकाबाट प्रदेश २ को राजधानी वीरगंजमा हुनुपर्छ भन्ने कुरामा अडिग रहेको बताए ।. सभासद् गिरीले बारा, रौतहटका प्रदेशसभा सदस्यहरूलाई पनि यो अभियानमा साथ दिन आग्रह गरे । गिरीले पर्साका सभासद्हरूले वीरगंज राजधानी अभियानमा साथ नदिए उनीहरूको बहिष्कार गर्न सुझाए । वीरगंज राजधानीका लागि सबै दृष्टिबाट उचित भएको भन्दै उनले वीरगंजबाहेक राजधानी स्वीकार्य नहुने बताए ।. सो अवसरमा लोसपाका नेता राजेशमान सिंहले आर्थिक राजधानी, नेपालको प्रवेशद्धार र सबै खाले आन्दोलन तथा मधेस आन्दोलनमा सबैभन्दा बढी योगदान दिएको स्थानलाई राजधानी नबनाएर जनकपुरलाई बनाउने हो भने स्वीकार्य नहुने बताए । उनले मधेस आन्दोलनका क्रममा शीर्ष नेताहरूले वीरगंजलाई राजधानी बनाउने आश्वासन दिएको र अहिले सोविपरीत आफ्नै पार्टीले नै निर्णय गरे पनि जुझ्ने चेतावनी दिए ।",https://eprateekdaily.com/2022/01/08/28726
वीरगंज राजधानी नबने कडा आन्दोलन हुन्छ –प्रदेशसभा सदस्य चौधरी,प्रमुख समाचार,प्रतीक दैनिक,"पुस २७, २०७८",वीरगंज,"वीरगंज राजधानी बनाउनुपर्ने मागसहित मङ्गलवार वीरगंजमा नेपाली काङ्ग्रेस वीरगंज महानगर समितिले प्रदर्शन गरेको छ । घण्टाघरमा भेला भएका काङ्ग्रेसीहरूले नगरपरिक्रमा गरी सोही स्थानमा आयोजित कोणसभामा वीरगंज राजधानी नबनाइए कडा आन्दोलन गर्ने चेतावनी दिए ।. प्रदेशसभा सदस्य शङ्करप्रसाद चौधरीले वीरगंज राजधानी बनाउने सवालमा कुनै सम्झौता नहुने र वीरगंजलाई राजधानी नबनाइए यहाँ आन्दोलनको आँधीबेहरी ल्याउने चेतावनी दिए । उनले आन्दोलनको उद्गम भूमि बनाइएको वीरगंजलाई राजधानी बनाउने सवालमा आन्दोलनताका आन्दोलनकारी दलका शीर्ष नेताहरूले आश्वासन दिएको तर अहिले जनकपुरलाई राजधानी बनाउने षड्यन्त्रमा लागेको आरोप लगाउँदै खबरदारी गरे ।. प्रदेशसभा सदस्य चौधरीले शुरूदेखि नै आफूसहित चारजना प्रदेशसभा सदस्य वीरगंजलाई राजधानी बनाउने विषयमा अडिग रहेको बताए । अहिले पर्सा, बारा, रौतहट र सर्लाहीसम्मका प्रदेशसभा सदस्यहरूसँग यस विषयमा छलफल भइरहेको भन्दै चारलाई चौवालीसमा परिणत गरी वीरगंजलाई राजधानी बनाउने दाबी गरे ।. अर्का प्रदेशसभा सदस्य राजेश्वर साह तेलीले विश्वको इतिहास हेर्दा पनि राजधानी बनाउने विषयमा सबै थोकले परिपूर्ण शहरलाई रोजिंदै आएको चर्चा गर्र्दै उनले वीरगंजको सवालमा जनकपुर कुनै पनि दृष्टिकोणबाट राजधानीको लागि उपयुक्त नभएको दाबी गरे । उनले आफूसमेत नेपाली काङ्गे्रसका प्रदेशसभा सदस्यहरूले भोजपुरी भाषामा शपथ ग्रहण गरेको प्रसङ्ग उल्लेख गर्दै चारबाट चौवालीस पु¥याएर वीरगंजलाई राजधानी बनाउने दाबी गरे ।. वीरगंज महानगरपालिकाकी उपप्रमुख शान्ति कार्कीले मुख्यमन्त्री वीरगंजकै भएपनि भ्रष्टाचार गर्ने कुरामा माहिर भएको र सोही कारणले उनी वीरगंजलाई राजधानी बनाउने विषयमा पछि परेको आरोप लगाइन् । उनले आन्दोलनताका गरिएका वाचाविरुद्ध नेताहरूलाई नजान सुझाइन्।. नेका, वीरगंज महानगरका अध्यक्ष भोलाप्रसाद कलवारले मधेसवादी दलका नेताहरूले आफ्नो असली रूप देखाएको भन्दै वीरगंजलाई राजधानी बनाउने विषयमा कुनै द्विविधा नराख्न आग्रह गरे । उनले वीरगंजलाई राजधानी बनाउन नेका, पर्साले निरन्तर आन्दोलन गर्ने बताए ।. कलवारकै अध्यक्षतामा भएको कार्यक्रममा नेका, पर्साका सभापति अजयकुमार द्विवेदी, पूर्वसभापति राजेन्द्रबहादुर अमात्य, उपसभापति दीनाप्रसाद गुप्ता, स्थानीय नेताहरू श्यामकुमार पोखरेल, रामनारायण कुर्मी, अरबिन्द गुप्ता, दीलिपराज कार्की, महमद सहाबुद्दीन, जगतसाह कानू, नरेन्द्र साहलगायतको सहभागिता थियो । कार्यक्रमको सहजीकरण राकेश यादवले गरेका थिए ।",https://eprateekdaily.com/2022/01/11/28891
पर्सामा दुई चरणमा विशेष खोप अभियान शुरू,प्रमुख समाचार,प्रतीक दैनिक,"पुस १९, २०७८",पोखरिया,"पर्सामा सोमवारदेखि कोभिड–१९ विरुद्ध दोस्रो चरणमा विशेष खोप अभियान शुरू भएको छ।. यो अभियानमा जिल्लाका पाँचवटा अस्पतालबाट जोन्सन खोप लगाइँदैछ। अमेरिकी कम्पनी जोन्सन एन्ड जोन्सन खोप आज पुस १९ गतेदेखि पर्साका पाँचवटा केन्द्रबाट लगाइरहेको स्वास्थ्य कार्यालय, पर्साले जनाएको छ।. स्वास्थ्य कार्यालय, पर्साका निमित्त कार्यालय प्रमुख जयमोद ठाकुरले ६० वर्ष उमेर पूरा गरेका सबै नागरिक, फरक क्षमता भएका व्यक्ति र विभिन्न कामले विदेश जान लागेका व्यक्तिले जोन्सन खोप लगाउन पाउने बताएका छन्।. खोप अभियानलाई प्रभावकारी बनाउन कोभिड–१९ विरुद्धको प्रदेशस्तरीय कार्यक्रम सञ्चालन मार्गदर्शन–२०७८ बमोजिम वीरगंजका तीनवटा निजी अस्पताल नारायणी सेन्ट्रल, वीरगंज हेल्थ केयर र भवानी अस्पताल तथा केन्द्रीय सरकारी अस्पताल नारायणी र पोखरिया अस्पतालबाट तोकिएको दिन खोप लगाउने व्यवस्था मिलाइएको स्वास्थ्य कार्यालय, पर्साले जनाएको छ।. वीरगंज बिर्तास्थित नारायणी सेन्ट्रल हस्पिटलमा आइतवार, गण्डकस्थित वीरगंज हेल्थकेयरमा मङ्गलवार र घण्टाघर, लिङ्करोडस्थित भवानी अस्पतालमा बिहीवार खोप लगाउने तालिका रहेको निमित्त प्रमुख ठाकुरले बताए।. यसैगरी, नारायणी अस्पतालमा सोमवार र बुधवार तथा पोखरिया अस्पतालमा शुक्रवार खोप लगाउन सकिने व्यवस्था मिलाएको छ। वैदेशिक रोजगार, विदेश अध्ययन र उपचारका लागि विदेश जाने बिरामी तथा निजका कुरुवा दुईजनाले जोन्सन खोप लगाउन पाउने निमित्त प्रमुख ठाकुरले बताए।. खोप लगाउन राहदानी, प्रवेशाज्ञापत्र, विद्यार्थीको परिचयपत्र, विद्यालय भर्ना कागजात, बिरामीको उपचार रेफर पुर्जी आवश्यक पर्छ।. आजदेखि सञ्चालित विशेष खोप अभियान पर्सा जिल्लाका चौधवटा पालिकामा पाँच दिनसम्म सञ्चालन हुने निमित्त प्रमुख ठाकुरले बताए। सात/सातवटा पालिकामा विशेष खोप अभियान सञ्चालन गरिएको उनले बताए।",https://eprateekdaily.com/2022/01/03/28314
३६ वर्षपछि श्रीसिया नगर विकास समितिको जग्गाको नापजाँच शुरू,प्रमुख समाचार,प्रतीक दैनिक,"पुस २५, २०७८",वीरगंज,"वीरगंज महानगर–२५ (साबिक श्रीसिया गाविस वडा नं. १, २) सुक्खा बन्दरगाहदेखि पूर्वतर्फ रहेको नगर विकास समितिको प्लटिङ जग्गा ३६ वर्षपछि नापजोख गरेर छुट्याउने काम शुरू गरिएको छ ।. मेन्टेनेन्स नापी कार्यालय, पर्सा वीरगंज र वीरगंज महानगरपालिकाको सक्रियतामा तीन सातादेखि नापजोख शुरू भएको मेन्टेनेन्स नापी कार्यालय पर्सा वीरगंजका प्रमुख नापी अधिकृत नारायण श्रेष्ठले बताए । उनले तीन साता अघि नापी शुरू भएको र वैशाखसम्म सम्पन्न हुने बताए ।. प्रमुख नापी अधिकृत श्रेष्ठले पुरानो र नयाँ नापीमा सो जग्गाको नापनक्शा नपाइएकोले काठमाडौं विभागबाट नक्शा झिकाएर पहिलो चरणमा जग्गा छुट्याएर तारबार लगाउने काम गरिने बताए । उनले जग्गा नाप गर्दा साबिकको जग्गा अनुसार २० बिघा नापेर तारबार गरी जग्गा पुग भएको खण्डमा मात्र ब्लक (प्लटिङ) अनुसार छुट्याउने बताए ।. नगर विकास समितिले २०४२ सालमा २० बिघा जग्गामा १६ धुर र २४ धुरको ३४२ वटा प्लट छुट्याएर बिक्री गरेको थियो । सोही बखतदेखि जग्गाको नापजाँच भएको थिएन । तत्कालीन अवस्थामा १६ धुर जग्गा रु १० हजार र २४ धुर जग्गा रु १५ हजारमा बिक्री भएको थियो । त्यतिखेर कौडीको मोल पर्ने सो जग्गा अहिले आएर सुक्खा बन्दरगाह, आइसिपी निर्माण भएपछि बहुमूल्य भएको हो । बहुमूल्य भएसँगै जग्गाधनीहरूले आआफ्नो जग्गा छुट्याउन पहल गरेपछि नापी, महानगरपालिकाको सहकार्यमा जग्गा छुट्याउने काम शुरू भएको छ ।. प्रमुख नापी अधिकृत श्रेष्ठले नापी ढिलो हुनुमा सरोकारवालाहरूको इच्छाशक्तिको अभाव भएको बताए । उनले अहिले महानगरपालिकाले नापीका लागि पहल गरेको र खटिने कर्मचारीहरूलाई दैनिक भत्ता दिने विषयमा सहमति गरेपछि नापी कार्य शुरू भएको बताए ।. १२ जना प्राविधिक टोली र महानगरपालिकाको चारजना गरी १६ जना अहिले दैनिकरूपमा नापनक्शाको लागि खटेका छन् ।. वीरगंज महानगरपालिकाका नगरप्रमुख विजयकुमार सरावगीले सरोकारवालाको चासो बढेपछि नापनक्शाको लागि पहल भएको बताए । उनले नापी, मालपोतमा जग्गाको लगत, नक्शा नभएको कारण विभागबाट आवश्यक कागजातहरू झिकाएर नापनक्शा शुरू गरिएको बताए ।",https://eprateekdaily.com/2022/01/09/28791
परवानीपुर–वीरगंज ६६ केभी मरम्मतले लाइन काटिंदै,प्रमुख समाचार,प्रतीक दैनिक,"पुस १६, २०७८",परवानीपुर,"बिहीवारदेखि वीरगंज आसपासमा विद्युत् आपूर्ति असहज बनेको छ । परवानीपुर–वीरगंज ६६ केभी (६६ हजार भोल्ट)को प्रसारण लाइनको लत्रेको तार तान्ने र पुरानो तार फेर्ने काम भइरहेकोले वीरगंज क्षेत्रमा दुई दिनदेखि लाइन काट्ने काम भइरहेको नेपाल विद्युत् प्राधिकरण वितरण केन्द्र, वीरगंजले जनाएको छ ।. केन्द्र प्रमुख जितेन्द्र झाका अनुसार परवानीपुर–वीरगंजको प्रसारण लाइनको करीब सात किलोमिटर लम्बाइमा प्रसारण लाइनको तल विभिन्न ठाउँमा सडक र घर निर्माण भइसकेको र लत्रेको तार व्यवस्थित गर्न कार्यालयमा दर्जनौं निवेदन परेकोले सो क्षेत्रमा मरम्मत भइरहेको उनले बताए ।. परवानीपुर–वीरगंजका सो¥हवटा टावरमध्ये पाँचवटा टावरको शनिवारसम्म तीन दिनमा काम सम्पन्न गर्ने र पुरानो तार फेरेर हाइटेम्प्रेचर लो–स्याग (एचटिएलएस) तार जडान गर्ने काम भइरहेको उनले बताए । ढल्केवरबाट परवानीपुर सब–स्टेशन आएर परवानीपुर सबस्टेशनबाट वीरगंजसम्म पुरानो प्रसारण लाइनको संरचनाबाट ८० मेगावाट बिजुली आयात गर्न सकिने क्षमता रहेकोमा प्रसारण लाइनको १६ वटा टावर र तार फेर्ने काम सम्पन्न भएपछि वीरगंज क्षेत्रमा थप ६० मेगावाट थपेर कुल १४० मेगावट बिजुली आपूर्ति गर्न सकिने वितरण केन्द्रको अनुमान छ ।. परवानीपुर–वीरगंज प्रसारण लाइनबाट बिजुली अवरूद्ध भएपछि वीरगंज वितरण केन्द्र मातहत रहेका १२ वटा फिडरमध्ये ३ वटा औद्योगिक फिडरको लाइन पूर्णरूपमा तीन दिनसम्म काटिएको छ भने बाँकी ९ वटा ग्रामीण फिडरमा आंशिक विद्युत् आपूर्ति भइरहेको छ ।. रक्सौल–वीरगंज प्रसारण लाइनबाट दैनिक १२ मेगावाट विद्युत् खरीद गरी ग्रामीण फिडरको घरायसी प्रयोजनको बिजुली उपभोगको व्यवस्था मिलाइएको केन्द्र प्रमुख झाले स्पष्ट पारे ।. नेपालमा बिजुली उत्पादन बढेसँगै रक्सौल–वीरगंज प्रसारण लाइनबाट बिजुली ६ महीनादेखि खरीद गरिएको थिएन । तर प्रसारण लाइन मरम्मत सम्भार भइरहेकोले विशेषगरी राति र बिहान ९ वटा फिडरले आलोपालो रक्सौलबाट बिजुली किनेर आपूर्ति मिलाइएको उनले बताए । रक्सौल–वीरगंज प्रसारण लाइनको तार पुरानो भएकोले १२ मेगावाटभन्दा बढी ल्याउन नसकिने अवस्था छ ।",https://eprateekdaily.com/2021/12/31/28192
सारथि लघुवित्त सहकारीमा करोडौंको घोटाला,प्रमुख समाचार,प्रतीक दैनिक,"पुस १८, २०७८",पंचगावाँ,"नयाँ सारथि लघुवित्त सहकारी संस्था लिमिटेडको पर्सागढी नगरपालिका–३ बडनिहारस्थित शाखामा करोडौंको घोटाला भएको तथ्य सार्वजनिक भएको छ । शाखा घाटामा रहेको तथ्य बाहिरिएपछि प्रधान कार्यालयले सोसम्बन्धी अनुसन्धान शुरू गर्दा करोडौंको घोटाला भएको तथ्य बाहिरिएको हो ।. शाखामा रहेका चार सयजना सदस्यमध्ये ३०८ जना सदस्यको नाममा फर्जी ऋण प्रवाह भएको र सोमा शाखा प्रमुख भोजेन्द्र ठाकुर लोहारसहितका कर्मचारीहरूको संलग्नता रहेको छ । शाखा प्रमुख लोहार भदौ ४ गते बडनिहार शाखाबाट सरुवा भएर बारा जिल्लाको बरियारपुर शाखामा गएका थिए । उनी गएपछि केन्द्रीय कार्यालयले यसबारे अनुसन्धान गरेको र अडिट रिपोर्टबाट ५ करोड ५० लाख रुपैयाँ हिनामिना भएको तथ्य सार्वजनिक भएको थियो ।. घटना सार्वजनिक भएलगत्तै मङ्सिर २५ गते शाखा प्रमुख ठाकुरलाई पर्सा प्रहरीले पक्राउ गरेको छ । जिल्ला प्रहरी कार्यालय, पर्साका प्रहरी उपरीक्षक रमेशकुमार बस्नेतले ठाकुरलाई पक्राउ गरी उच्च अदालतमा हाजिर गराएको र ६० दिनको म्याद थप गरी अनुसन्धान भइरहेको बताए। उनले बैंक ठगी कसूरमा निजविरुद्ध कारबाई प्रक्रिया अगाडि बढाइएको बताए । प्रउ बस्नेतले ठाकुरलाई रौतहटको चन्द्रपुरस्थित निजको घरबाट पक्राउ गरेको बताए ।. प्रारम्भिक अनुसन्धानमा ठाकुरले बैंकमा खाता रहेका चार सय सदस्यमध्ये ३०८ जनाको नाममा किर्ते गरी रकम निकासा गरेको देखिएको छ । ३०८ जना सदस्य र खाता बन्द गरिसकेका केहप् सदस्यहरूको नाममा पनि ऋण प्रवाह भएको देखिएको छ । यसरी साढे ५ करोड रुपैयाँ हिनामिना भएको प्रारम्भिक अनुसन्धानमा खुलेपछि केन्द्रीय कार्यालयले निजविरुद्ध कानूनी कारबाई प्रक्रिया अगाडि बढाएको हो ।. यसै घटनामा मुछिएका नयाँ सारथि लघुवित्त वित्तीय संस्था पर्सागढीका कर्मचारीहरूले भने प्रमुखको दबाबमा आफूहरू संलग्न रहेको बयान दिएका छन् । नयाँ नेपाल सारथि लघुवित्त वित्तीय संस्था, प्रधान कार्यालय, काठमाडौंका सिइओ सरोज घिमिरेले शाखा प्रमुख लोहार पक्राउ परेको र निजविरुद्ध अनुसन्धान भइरहेको बताए । उनले घटनाको अनुसन्धानपछि थप कुरा बाहिरिने बताए ।",https://eprateekdaily.com/2022/01/02/28298
"प्रदेश सरकारको बहुलट्ठीपन,  बजेट शीर्षकमा कार्यविधि र कार्यविधि शीर्षकमा बजेट अभाव",प्रमुख समाचार,प्रतीक दैनिक,"पुस २०, २०७८",वीरगंज,"प्रदेश सरकार अन्तर्गतको शहरी विकास तथा भवन कार्यालय, पर्साका कर्मचारीहरू छ महीनादेखि विनाकाम बसेका छन्।. प्रदेश सरकारले बजेट शीर्षकमा कार्यविधि नपठाएको तथा कार्यविधि पठाएको शीर्षकमा बजेट विनियोजन नभएका कारण उनीहरू छ महीनादेखि विनाकाम कार्यालयमा बसेर दिन बिताउँदै छन्। गर्मीमा भित्र र जाडोमा बाहिर घाम तापेर र शीतलहरमा हिटर तापेर बस्ने उनीहरूको दिनचर्या बनेको छ। पर्सा, बारा, रौतहट गरी तीन जिल्ला हेर्दै आएको यो कार्यालयमा जनता आवास कार्यक्रम अन्तर्गत बारामा दुई हजार ७२४ घर निर्माणको लागि रु १५ करोड ६४ लाख बजेट विनियोजन भएर आएको छ तर कार्यविधि नपठाएकोले बजेट चलायमान नभएको कार्यालय प्रमुख रुद्रनारायण दासले बताए।. यसैगरी, रौतहट जिल्ला, चन्द्रपुर नगरपालिका–७ मा ज्येष्ठ नागरिक आवास निर्माण कार्यक्रमको लागि रु ३० लाख बजेट विनियोजन भएर आएको छ तर छ महीनादेखि कार्यविधि नहुँदा काम अघि बढ्न सकेको छैन। पर्सा जिल्लाको वीरगंज महानगर–२५, श्रीसियामा ज्येष्ठ नागरिक आवास निर्माणको लागि रु ८० लाख बजेट आएको छ तर यसको पनि कार्यविधि पठाइएको छैन।. जनता आवास कार्यक्रम अन्तर्गत पर्सामा २ हजार ६६ वटा घर निर्माणको सम्झौता भएको छ। यसको लागि रु १२ करोड बजेट विनियोजन भएर आएको छ र यो महीना रु ३९ लाख ६४ हजार ८ सय मात्र खर्च भएको छ।. यसैगरी, रौतहटको चन्द्रपुर नगरपालिका–७ र पर्सा जिल्ला, बहुदरमाई नपा–२ पिपरामा इमर्जेन्सी शेल्टर निर्माणका लागि रु ७५/७५ लाख बजेट विनियोजन भएर आएको तर कार्यविधि नभएर यहाँको काम पनि अगाडि बढ्न सकेको छैन।. जनता आवास कार्यक्रम अन्तर्गत रौतहटमा एक हजार ९४० वटा घर निर्माणको लागि सम्झौता भएको छ र सोको लागि विनियोजन भएको रु १३ करोड ७५ लाखमध्ये चालू महीनामा यो शीर्षकमा रु १३ करोड ३८ लाख ८७ हजार ३ सय ९३ भुक्तानी भएको छ। शहरी विकास तथा भवन कार्यालय पर्सामा महेन्द्रनारायण निधि विपन्न आवास योजनाको लागि पर्सा, बारा र रौतहटमा अढाई/अढाई करोड रकम विनियोजन भएर आएको छ तर सोको पनि कार्यविधि नबनेर काम शुरू भएको छैन।. पर्सागढी नगरपालिका–८ मा सामुदायिक भवन निर्माण, वीरगंज–१० मा शिवपार्वती धर्मशाला निर्माण, रौतहटको देवाहीगोनाही नपा–१ करुनियामा सामुदायिक भवन निर्माण, सोही जिल्लाको माधवनारायण नपा–३ सखुअवामा सामुदायिक भवन निर्माण, बारा जिल्लाको आदर्श गापामा बस्ती विकास कार्यक्रम, बाराको आदर्श कोतवालमा अधूरो वृद्धाश्रम निर्माण, जीतपुरमा सञ्जीवनी वाटिका, भवानीपुरमा वृद्धाश्रम निर्माण, पर्साको विन्ध्यवासिनी गापा–४ मा सामुदायिक भवन निर्माण, बहुदरमाई नपामा सामुदायिक भवन निर्माण र बाराको सिम्रौनगढ नपा–२ मा सामुदायिक भवन निर्माणको लागि जनही रु २०/२० लाख विनियोजन भएको छ तर कार्यविधि नहुँदा यी योजना पनि छ महीनादेखि ओझेलमा छन्।. सर्लाहीको गोडैता नगरपालिका–१२ मधुवनीमा अधूरो सामुदायिक भवन निर्माणको लागि रु १५ लाख विनियोजन भएर आएको छ। तर कार्यविधि नहुँदा काम हुन सकेको छैन।. यसैगरी, सिम्रौनगढ नपाको कङ्कालीमाई धर्मशाला, बारागढी गापा–१ वसन्तपुरमा सामुदायिक भवन, कलैया उपमहानगरपालिका–१४ जीतपुरको राधाकृष्ण मन्दिर सामुदायिक भवन, कलैया उपमनपा–१७ ठूलो बहुअरीमा छठघाट निर्माणलगायत ४७ वटा योजनाका कार्यविधि तयार भएर आएका छन् तर ती योजनाहरूको बजेट भने विनियोजन भएर आएको छैन।. कार्यालय प्रमुख दासले बजेट विनियोजन भएर आएको शीर्षकमा कार्यविधि नबनेको र कार्यविधि बनेको शीर्षकमा बजेट नभएको कारण छ महीनादेखि कार्यालयको काम ठप्प प्रायः रहेको बताए।",https://eprateekdaily.com/2022/01/04/28476
"जाडोमा माछाको माग बढ्दो, माझीहरूलाई भ्याइनभ्याइ",प्रमुख समाचार,प्रतीक दैनिक,"पुस ४, २०७८",पर्सागढी,जाडोको सिजनमा अहिले माछाको बिक्री बढेको छ । यो परम्परागतरूपमा हुँदै आएको कुरा हो । जाडोमा माग बढी हुन्छ र माछा मार्ने काम पनि सोही अनुरूप बढ्ने गरेको छ । पर्सा जिल्ला केही वर्षदेखि माछामा आत्मनिर्भर भइसकेको छ । यसअघि छिमेकी भारतको आन्ध्र प्रदेशबाट ठूलो परिमाणमा माछा आउने गरेको थियो ।. बारा जिल्लाबाट पनि माछा पर्सामा बिक्री हुन्थ्यो तर अहिले पर्सा जिल्लामा उत्पादित माछा जिल्लामा खपत हुनुका साथै जिल्लाबाहिर र छिमेकी भारतमा समेत जाने गरेको छ । पर्सा जिल्लामा उत्पादित माछा सस्तो पनि भएकोले यसैले बजार लिएको छ ।. आन्ध्र प्रदेशबाट आउने माछा यसअघि जिल्लाका विभिन्न बजारमा पाइन्थ्यो तर अहिले स्थानीय माछाको उपलब्धतासँगै सस्तो पनि भएकोले सबैजना स्थानीय माछाप्रति रुचि देखाउँदै आएका छन् । पछिल्लो तथ्याङ्कमा पर्सा जिल्लामा एक हजार ५२० वटा पोखरी रहेको र यो अवधिमा कोरोनाको कारण थप पोखरी खनिएका छैनन् । कोरोनाअघि बर्सेनि २० वटाभन्दा बढी पोखरी थपिन्थ्यो ।. अहिले जिल्लामा निजीस्तरका २७ वटा मत्स्य नर्सरी र छवटा भुरा उत्पादन केन्द्र पनि छन् । पोखरीको लागि आवश्यक भुराको लागि बाहिर जिल्ला जानुपर्ने अवस्था पनि छैन । गत वर्षको तथ्याङ्क अनुसार पर्सा जिल्लामा ५७१.०७ हेक्टर जलाशय थियो र त्यसमा ४२१.७१ हेक्टरमा माछाखेती भएर तीन हजार १४४.३५ मेट्रिक टन खानयोग्य माछा उत्पादन हुँदै आएको छ । कोरोनाका कारण पोखरी थप नभएकाले यस वर्ष पनि यसै हाराहारीमा माछा उत्पादन भएको अनुमान गरिएको छ ।. कृषि ज्ञान केन्द्रका अनुसार प्रतिव्यक्ति तीन किलो माछा वार्षिकरूपमा खपत हुने गरेको छ । पोखरीमा माछाको मूल्य प्रतिकिलो रु १८० देखि तीन सयसम्म पर्ने गर्छ भने बजारमा रु तीन सयदेखि पाँच सयसम्ममा बिक्री हुने गर्छ ।. जाडोमा माछाको माग बढी. एक तथ्याङ्कले जाडोमा माछाको माग बढी हुने गरेको देखाएको छ । गर्मीमा माछा पकाएकै दिन खानुपर्ने अवस्था रहे पनि जाडोमा पकाएको माछा भोलि–पर्सिसम्म खान सकिने भएकोले चीसो मौसममा गर्मीको तुलनामा माछा स्वादिलो पनि हुने भएकोले माछाको माग बढी हुने गरेको व्यवसायीहरू बताउँछन् । गर्मीको तुलनामा जाडोयाममा माछाको माग बढी हुने र मूल्य पनि बढ्ने हुनाले अधिकांश पोखरी भएका व्यक्तिहरूले यही सिजनमा माछा मार्ने गर्छन् ।. माझीको माग बढ्दो. जाडोमा माछा मार्नेहरूको माग बढेसँगै उनीहरूलाई भ्याइनभ्याइ छ । सामान्य अवस्थामा पोखरीबाट मारिने माछाको दश प्रतिशत माझीहरूले पारिश्रमिकको रूपमा लिने गर्छन् । तर अहिले पारिश्रमिकमा पनि केही बढोत्तरी हुने गरेको छ ।. चीसोमा गर्मीसरह नै पोखरीमा माछा मार्न सजिलो हुने गरेको माझीहरू बताउँछन् । गर्मीमा पानीको माथिको सतह तातो हुने र प्रवेश गरेपछि भित्री सतह चीसो हुने गरेकोले शुरूमा प्रवेश गर्दा समस्या भएपनि पछि रमाइलो हुने गरेझैं जाडोमा गर्मीको विपरीत पोखरीको माथिको सतह चीसो र भित्री सतह तातो हुने भएकोले माछा मार्न असहज नहुने माझीहरूको बुझाइ छ ।,https://eprateekdaily.com/2021/12/19/27535
परम्परागत खेती छाडी किसानहरू माछापालनतर्फ आकर्षित,प्रमुख समाचार,प्रतीक दैनिक,"पुस ७, २०७८",सेढवा,"पर्सा जिल्लाका किसानहरू माछापालनतर्फ आकर्षित हुन थालेका छन् । खेतीपातीका अन्य कार्यमा बीउबिजन, मल, कीटनाशक औषधि, सिंचाइको समस्या भोग्नुका साथै उत्पादित वस्तुको उचित मूल्य नपाउने गरेका कारण माछापालनतर्फ स्थानीय किसानहरूको आकर्षण बढेको हो ।. धानखेती भिœयाएसँगै केही किसानले गहुँ, दलहन, तेलहन, सुर्ती, मकैको साटो माछापालनका लागि पोखरी खन्ने काम शुरू गरेका छन् । पटेर्वासुगौली गाउँपालिका–५ देउरियाका किसान भगवती चौधरीले धान, गहुँलगायतका खेतीपातीमा विभिन्न खाले समस्याको सामना गर्नुपरेका कारण यसपटकदेखि आफ्नो दुई बिघा खेतलाई माछापालनको लागि पोखरीमा परिणत गरेको बताए ।. उनले विभिन्न कष्ट सहेर धान, गहुँ उत्पादन गर्ने तर त्यसको उचित मूल्य नपाएको कारण आफू माछापालनतर्फ आकर्षित भएको प्रतिक्रिया दिए । अहिले कृषि कार्यको लागि सबैभन्दा ठूलो समस्या मजदूर नपाउनु पनि भएकोले खेतीपातीबाट विस्थापित भएर माछापालन शुरू गरेको चौधरीको भनाइ छ ।. उनीजस्तै पर्सागढी नगरपालिका–३ बागवन्नाका हरिन्द्र चौधरीले पनि माछापालन व्यवसाय शुरू गरेका छन् । हाल उनले तीस बिघामा माछापालन गर्दै आएको र मनग्य आम्दानी गरिरहेको बताए । उनले तीस बिघा पोखरीबाट वार्षिक दुई करोड मूल्य बराबरको माछा उत्पादन हुने र सोबाट अन्य खेतीभन्दा बढी लाभ हुने गरेको बताए । चौधरीले पोखरीबाट उत्पादित माछा हेटौंडा, चितवन, काठमाडौं, पोखरालगायत ठाउँमा पठाउने गरेको बताए । अन्य खेती गर्दा वार्षिक दुई बाली हुने तर माछापालन चारपटक हुने हुँदा यो व्यवसायतर्फ आफू आकर्षित भएको बताए । आफूसँगै अरू किसानहरू पनि अहिले माछा खेतीतर्फ आकर्षित भइरहेको उनको भनाइ छ ।. छिपहरमाई गापा–४ बन्जारीका नरेश साहले पनि तीन वर्षदेखि अन्य खेतीबाट विस्थापित भई माछापालन शुरू गरेका छन् । साहले अन्य खेती गर्दा बीउबिजन, मल, सिंचाइसँगै प्राकृतिक विपतिको सामना गर्नुपर्दा क्षति मात्रै हुने गरेको र उत्पादनको उचित मूल्य पनि नपाउने गरेको कारण माछापालनतर्फ आकर्षित भएको र अहिले राम्रो आम्दानी भइरहेको बताए । साहले माछाको माग अहिले बढिरहेको र पोखरीबाटै माछा खरीद गरी व्यापारीहरूले लाने गरेको कारण यो व्यवसाय आफूलाई राम्रो लागेको बताए । कम मेहनत र लगानीमा बढी मुनाफा भएको उनको भनाइ छ ।",https://eprateekdaily.com/2021/12/22/27709
देश सपार्ने पार्टी एमाले –अध्यक्ष ओली,प्रमुख समाचार,प्रतीक दैनिक,"पुस ८, २०७८",जगरनाथपुर,"नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले एमालेले छिटो चुनाव चाहेको बताएका छन् । मधेस आन्दोलन र नाकाबन्दीपश्चात् पहिलोपटक मधेस आएका ओली पर्साको पश्चिमी भेग जगरनाथपुर गाउँपालिकामा आयोजित आमसभालाई सम्बोधन गर्ने क्रममा सो कुरा बताएका हुन् ।. भ्रष्टाचारमा लिप्त गठबन्धनको सरकार रहेकोले देशमा अहिले गरीबी बढेको र विकास पुनः अवरुद्ध भएको उनले जिकिर गरे । “अहिले देशको विकास रोकिएको छ, गरीबी बढेको छ, बैंकसँग पैसा छैन, धितो राखेर पनि ऋण लिने अवस्था छैन,” उनले भने, “देश बचाउने र विकास गरी समृद्धि ल्याउने पार्टी नेकपा एमाले मात्रै भएकोले यसमा आउनुहोस्, म स्वागत गर्न तयार छु ।” उनले भारतबाट नेपालको भूमि फिर्ता ल्याउने निर्णय गरेको र तराई–मधेसलाई बाढीको चपेटबाट बचाउन भारतीय प्रधानमन्त्री नरेन्द्र मोदीसँग छलफल गरेर भारतका विभिन्न बाँध खोलाएर पानी निकास गराएको दाबी गरे ।. उनले आफ्नै पालामा हुलाकी राजमार्ग निर्माण गराइ तराई–मधेसको जनजीवन सहज बनाएको चर्चा गर्दै देशमा औद्योगिकीकरण, कृषिमा आधुनिकीकरण, भारत तथा तेस्रो मुलुकसँगको व्यापार सहजताको लागि भारतका चारवटा बन्दरगाहबाट रेलवे कनेक्टिभिटी गर्न सफल भएको बताए । उनले नेपालको पानीजहाज र अन्तरिक्षमा नेपाली सेटेलाइट राख्न पनि स्पेस किनिसकेको चर्चा गर्दै सामाजिक सुरक्षा भत्तामा बढोत्तरी गरी ठूलालाई सम्मान गरेको बताए ।. उनले पुष्पकमल दाहाल प्रचण्डल आफ्नो ऋण चुकाउन नसकेको भनी असन्तुष्टि पोखे । “प्रचण्डलाई मैले नै हात समाएर नेकपा एमालेसँग एकता गरी वामपन्थीको मूलधाराको राजनीतिमा ल्याएको थिएँ, देश विकासमा अगाडि बढाउन खोजेको थिएँ,” उनले भने, “तर उनलाई त्यो पचेन, उनलाई आफ्नो विकाससँग मात्र मतलब छ, उनी आफ्नो परिवार, आफन्तजनको विकास मात्र चाहन्छन् ।” उनले आफ्नो कार्यकालमा देशमा साढे चार सय सडक बनेको र देश विकासको बाटोमा अघि बढेको पनि औंल्याए ।. विभेद र असमानता हटाउने पार्टी एमाले –विष्णु पौडेल. नेकपा एमालेका उपाध्यक्ष विष्णु पौडेलले समाजमा विभेद र असमानता हटाउने पार्टी एमाले भएको बताएका छन् । केपी ओलीसँग जगरनाथपुर पुगेका पूर्वअर्थमन्त्रीसमेत रहेका नेता पौडेलले आगामी चुनावमा नेकपा एमालेलाई दुई तिहाइ बहुमत प्राप्त हुने ठोकुवा गरे ।. “देशमा एउटा मात्र मजबूत पार्टी छ, त्यो नेकपा एमाले हो,” उनले भने, “नेकपा एमालेले तराई–मधेस, पहाड र हिमालका सबै जनतालाई समान नजरले हेरेको छ ।” कार्यक्रममा एमाले पार्टीबाट प्रभावित भएर आफू प्रवेश गरेको जगरनाथपुर गापाका अध्यक्ष जालिम मियाँले बताए।. ओली र हेलिकोप्टरलाई हेर्न गाउँलेको ओइरो. केपी शर्मा ओलीको कार्यक्रममा सहभागी हुन पर्सा, बारा, रौतहट, मकवानपुर, चितवनसहित प्रदेश २ का विभिन्न जिल्लाबाट हजारौं नेता, कार्यकर्ता र समर्थकहरू आएका थिए । पैदल, साइकल, मोटरसाइकल, कार, जीप, भ्यान, ट्याक्टर, बसलगायतका सवारीसाधनबाट कार्यक्रम स्थलमा उनीहरू पुगेका थिए ।. कतिपय समर्थक आफ्नो गाडीमैं भाँडाकँुडासहित खानेकुराको प्रबन्ध मिलाएर पुगेका थिए । केही गाडीमा बाजागाजासहित नाच टोली पनि पुगेको थियो । ओली र हेलिकोप्टर हेर्न सर्वसाधारणको जगरनाथपुरमा भीड लागेको थियो ।. गापा भवन उद्घाटन. जगरनाथपुर गाउँपालिकाको नवनिर्मित भवनको उद्घाटन गर्न पुगेका केपी शर्मा ओलीको स्वागतमा आएका स्थानीयहरूको भीडले गेट नै भाँचिएको छ । त्यहाँ उपस्थित गापा कर्मचारी तथा जनप्रतिनिधिहरूबीच ओलीलाई पुष्प गुच्छा र फूलमाला लगाउन केही बेर तँछाडमछाड चलेको थियो ।. विद्यालय खुले तर विद्यार्थी आएनन्ओमप्रकाश चौधरी, सेढवा/नेकपा एमालेका अध्यक्ष केपी शर्मा ओली बिहीवार जगरनाथपुर आउने कार्यक्रम तय भएपछि गापामा रहेका सामुदायिक विद्यालयहरू मौखिक सूचनाबाट बन्द गर्न भनिएको थियो ।. जगरनाथपुर गापाका शिक्षा संयोजक नरेश कोइरीले गाउँपालिकामा रहेका सामुदायिक विद्यालयका प्रअ र फोकल शिक्षकहरूको लागि आयोजना गरिएको दुई दिने तालीम समापन कार्यक्रममा बुधवार मौखिक सूचनाबाट बिहीवार विद्यालय बन्द गर्न र आमसभामा सहभागी हुन सूचित गरेका थिए । सोही अनुरूप प्रअहरूले आआप्mनो विद्यालयमा शिक्षकहरूलाई बिहीवार विद्यालय बन्द भएको सूचना विद्यार्थीलाई दिन निर्देश दिएका थिए ।. शिक्षकहरूले विद्यालय बन्द हुने सूचना जारी पनि गरे । तर साँझदेखि रेडियो, अनलाइनमा यो समाचार आएपछि शिक्षा संयोजक कोइरीले पुनः प्रअहरूलाई बिहीवार विद्यालय सञ्चालन हुने र विद्यार्थीसहित उपस्थित हुन निर्देशन गरेका थिए । तर बिहीवार खुलेको विद्यालयमा बीस प्रतिशत पनि विद्यार्थी आएनन् । बिदाको पूर्वसूचना पाएको कारण विद्यार्थीहरू विद्यालय नआएका हुन् । शिक्षकहरू भने हाजिर गर्न पुगेका थिए । जगरनाथपुर गापामा तीसवटा सामुदायिक विद्यालय छन् ।",https://eprateekdaily.com/2021/12/23/27761
"मध्यतराईमा चीसो बढ्यो, जनजीवन प्रभावित",प्रमुख समाचार,प्रतीक दैनिक,"पुस ५, २०७८",वीरगंज,"तराईका जिल्लाहरूमा चीसो अत्यधिक बढ्दा जनजीवन प्रभावित भएको छ । पर्सा, बारा, रौतहटलगायत मध्यतराईका जिल्लाहरूमा शीतलहरसँगै चीसो बढ्दै गएको छ । चीसो बढ्दै गएसँगै नागरिकको दैनिकी पनि प्रभावित भएको छ ।. गर्मीमा अत्यधिक गर्मी र चीसोमा अत्यधिक चीसो हुने वीरगंजसहितका जिल्लामा शीतलहर शुरू भएसँगै हुस्सु लाग्ने क्रम पनि शुरू भएको छ । दिउँसोको तुलनामा बिहान र बेलुकी चीसो बढी हुने गरेको छ ।. गत शनिवारदेखि दैनिक तापक्रम घटेको पाइएको छ । सोमवार वीरगंज आसपासमा अधिकतम तापक्रम २४ र न्यूनतम तापक्रम ८ डिग्री सेल्सियस मापन गरिएको छ । सोमवारको औसत तापक्रम १५ डिग्री मापन गरिएको प्रदेश २ को क्षेत्रीय कृषि अनुसन्धान केन्द्रको जल तथा मौसम विज्ञान तथा हावापानी केन्द्रले जनाएको छ ।. सोमवार सापेक्षित आद्रता अर्थात् हावामा पानीको मात्रा ६७ प्रतिशत रहेको पाइएको छ भने हावाको वेग १० किलोमिटर प्रतिघण्टा मापन गरिएको छ । अबको चार दिन तापक्रम अझै घट्ने अनुमान गरिएको छ । आगामी शुक्रवार औसत तापक्रम ८ डिग्रीमा झर्ने अनुमान छ ।. चीसोका कारण घरबाहिर निस्कँदा मानिसको हातखुट्टा कठ्याङ्ग्रिएर हिंड्डुल गर्नसमेत समस्या भइरहेको स्थानीयहरू बताउँछन् । चीसोका कारण सबैभन्दा बढी प्रभावित बालबालिका तथा वृद्धवृद्धा भएका छन् । चीसो मौसममा बिहानै विद्यालय, कलेज जाने बालबालिकाहरूलाई समस्या हुने गरेको छ । बिहानीको कक्षालाई अब दिउँसो सार्नेतर्फ पनि विद्यालयमा छलफल शुरू भइसकेको मूनलाइट माविका प्रधानाध्यापक श्याम केसीले बताए ।. चीसो बढ्न थालेपछि बजारमा न्यानो लुगाको बिक्री बढेको कपडा व्यवसायी कौशलकिशोर वर्णवालले बताए । बजारमा कोट, ज्याकेट, स्वीटरसहितका न्यानो लुगाको बिक्री बढेको वर्णवालको भनाइ छ । चीसो बढ्दै जाँदा मौसमी रुघाखोकी र ज्वरोका बिरामीको सङ्ख्या पनि बढ्न थालेको नारायणी अस्पतालका फिजिसियन डा उदयनारायण सिंह बताउँछन् ।. चीसो मौसममा विशेषगरी बालबालिका, वृद्धवृद्धा र शारीरिक अवस्था कमजोर भएका व्यक्तिको विशेष ख्याल गर्न नारायणी अस्पतालकै चिकित्सकहरूको भनाइ छ । चीसो तथा शीतलहरमा केही संस्थाले वीरगंजमा निश्शुल्क भोजन र न्यानो लुगा वितरण कार्य पनि शुरू गरेका छन् ।",https://eprateekdaily.com/2021/12/20/27607
नेपाली बस पर्यटक लिन रक्सौल रेलवे स्टेशन पुग्दै,प्रमुख समाचार,प्रतीक दैनिक,"पुस ११, २०७८",रक्सौल,"क्रिसमस डे सकिएसँगै अङ्ग्रेजी नयाँ वर्ष मनाउन भारतीयहरू नेपाल आउने क्रम जारी छ । एक हप्ताअगाडिदेखि क्रिसमस डे मनाउन नेपाल आइरहेका भारतीयहरू अहिले अङ्ग्रेजी नयाँ वर्ष मनाउन पनि आउने क्रम जारी छ । भारतका विभिन्न स्थानबाट सन् २०२२ मनाउन रेलमार्गबाट ठूलो सङ्ख्यामा पर्यटकहरू आउने र उनीहरूलाई नेपाली बसले रेलवे स्टेशनमा पुगेर गन्तव्यसम्म लैजाने गरेका छन् ।. अहिले ठूलो सङ्ख्यामा भारतको कोलकाताबाट मानिसहरू नयाँ वर्ष मनाउन नेपाल आइरहेको ट्राभल एजेन्सीले बताएको छ । भारतमा ओमिक्रोनको कारण लकडाउन हुन सक्ने सम्भावनालाई मध्यनजर गर्दै मानिसहरू हतारहतार नेपाल घुम्न आइरहेका छन् । अहिले रक्सौल स्टेशनमा बिहानदेखि बेलुकासम्म रेलबाट आउनेहरूलाई नेपाली नम्बरको बसबाट नेपाल ल्याउने क्रम भइरहेको छ । पोखरा, काठमाडौं जाने दैनिक बीसवटाभन्दा बढी बस रक्सौल स्टेशनमा आउने गरेका छन् ।. क्रिसमस डे मनाउन पनि भारतीयहरू ठूलो सङ्ख्यामा नेपाल आएका थिए ।",https://eprateekdaily.com/2021/12/26/27934
नेपाल र भारतबीचको सम्बन्ध जनजनको हो – वक्ताहरू,प्रमुख समाचार,प्रतीक दैनिक,"पुस १४, २०७८",वीरगंज,"नेपाल–भारत सीमा क्षेत्रका नागरिकबीचको सामाजिक विकासमा जोड दिइएको छ । नेपाल–भारत सहयोग मञ्चको २५औं वर्ष पूरा भएको रजत उत्सवको अवसर तथा भारतीय स्वतन्त्रता दिवस अमृत वर्षको अवसरमा वीरगंजमा आयोजित कार्यक्रममा सरोकारवालाहरूले यस्तो जोड दिएका हुन् ।. नेपाल–भारत सहयोग मञ्चका अध्यक्ष अशोक बैदको अध्यक्षतामा भएको कार्यक्रमको उद्घाटन प्रमुख अतिथि नेपाल सरकारका कृषि तथा पशुपक्षी विकासमन्त्री महेन्द्रराय यादवले उद्घाटन गरेका थिए ।. कार्यक्रममा प्रदेश २ का खानेपानी तथा ऊर्जामन्त्री ओमप्रकाश शर्मा, सङ्घीय सांसद लक्ष्मणलाल कर्ण, भारतीय लोकसभाका सांसद सञ्जय जयसवाल, वीरगंज महानगरपालिकाका प्रमुख विजयकुमार सरावगी, वीरगंजस्थित भारतीय महावाणिज्य दूतावासका महावाणिज्यदूत नितिश कुमार, उद्योगपति बाबुलाल चाचान, उमेशचन्द्र ठाकुरलगायतले सीमा क्षेत्रका समस्याबारेमा बोलेका थिए ।. काठमाडौं र दिल्लीको सम्बन्धले मात्रै दुई देशको सम्बन्ध मजबूत नहुने भन्दै सीमा क्षेत्रका जनताबीचको सम्बन्धको विषयमा गम्भीर हुनुपर्ने बताएका थिए ।",https://eprateekdaily.com/2021/12/29/28090
राजमार्गको दायाँबायाँ २५–२५ मिटर विस्तारसम्बन्धी मुद्दामा पीडितको पक्षमा सर्वोच्चको फैसला,प्रमुख समाचार,प्रतीक दैनिक,"पुस १२, २०७८",वीरगंज,"सर्वोच्च अदालतको एउटा फैसलाको कारण हेटौंडादेखि वीरगंजसम्मका राजमार्ग छेउछाउका बासिन्दा खुशी भएका छन् । महेन्द्र राजमार्गको धन्सार पुल (बारा) र त्रिभुवन राजपथको वीरगंज भन्सार (पर्सा)देखि दामे चौर (मकवानपुर)सम्मका करीब दुई सय जग्गाधनी खुशी भएका छन् ।. सर्वोच्च अदालतको मङ्सिर २० गते सोमवारका दिन न्यायधीशद्वय आनन्दमोहन भट्टराई र बमबहादुर श्रेष्ठको संयुक्त इजलासले हेटौंडाको मुख्य सडक विस्तारसम्बन्धी मुद्दामा फैसला दिंदै डिभिजन सडक कार्यालय, हेटौंडालगायत सातजना प्रतिवादीलाई हराउँदै जग्गाधनीहरूको पक्षमा फैसला सुनाएको छ ।. डिभिजन सडक कार्यालय, हेटौंडाले २०७६ सालदेखि सडक विस्तार गरी पथलैया–वीरगंज क्षेत्रमा वीरगंज–पथलैया व्यापारिक मार्ग ६ लेन सडक विस्तारको काम शुरू गरिरहेको छ । सो सडक विस्तारको क्रममा बाराको जीतपुरसिमरा उपमहानगरपालिका क्षेत्र, वीरगंज महानगरपालिका क्षेत्रको परवानीपुर र गण्डक क्षेत्रमा घरटहरा हटाइ सडक विस्तार भएको छ ।. हेटौंडामा सडक विस्तार गर्न खोज्दा स्थानीयले विरोध जनाउँदै आन्दोनलमा उत्रेका थिए । अदालतबाट मुद्दाको किनारा नलागेसम्म जग्गा अधिग्रहण गर्न नदिने स्थानीयको भनाइ थियो।. हेटौंडादेखि वीरगंजसम्म हेटौंडाका नौजना जग्गाधनी, जीतपुरका ३० जना जग्गाधनी, परवानीपुरका २० जना र वीरगंजका सयजनाभन्दा बढी जग्गाधनीले मुआवजाको माग गर्दै सर्वोच्चमा मुद्दा दायर गरेका थिए । चार ठाउँको मुद्दालाई सर्वोच्चले वीरगंज र परवानीपुरका जग्गाधनीहरूको एउटै मुद्दा बनाएर सुनुवाइ गरिरहेको छ भने जीतपुर र हेटौंडाको मुद्दा छुट्टाछुट्टै छन् ।. अहिले हेटौंडाका जग्गाधनीको मुआवजासम्बन्धी मुद्दामा फैसला आएको हो । उक्त फैसलाको नजीरले जीतपुर, परवानीपुर र वीरगंजका जग्गाधनीको पनि मुआवजा पाउनुपर्ने मुद्दा बलियो भएकोले सो क्षेत्रका मुख्य सडकका जग्गाधनीहरू खुशी भएको परवानीपुरका नागमणि उपाध्यायले बताए । “अदालतको फैसलाले पीडितको पीडामाथि मलहम लगाउने काम गरेको छ,” उनले भने, “यसले हामी खुशी छौं, नेपालको संविधानमा विनामुआवजा कसैको सम्पत्ति हडप्न नपाइने व्यवस्था छ, अदालतले पनि त्यही बोलेको छ ।”. जिल्ला प्रशासन कार्यालय, मकवानपुर, जिल्ला प्रहरी कार्यालय, मकवानपुर, क्षेत्रीय प्रशासन कार्यालय, हेटौंडा, डिभिजन सडक कार्यालय, हेटौंडा, सडक विभाग, चाकुपाट, ललितपुर, हेटौंडा उपमहानगरपालिकालगायत सातजनालाई प्रतिवादी बनाइ हेटौंडाका माधवप्रसाद न्यौपानेसमेत नौजना जग्गाधनीले दिएको रिटमा मङ्सिर २० गते सर्वोच्चको यस्तो फैसला आएको हो । अदालतले सरकारी पक्षलाई हराएर जनताको पक्षमा फैसला गरेको वीरगंज क्षेत्रमा जग्गा पर्ने जग्गाधनीहरूले बताएका छन् ।. . सरकारमाथि आर्थिक भार बढ्ने. सर्वोच्चको यस्तो फैसलाले सरकारमाथि आर्थिक भार बढ्ने देखिएको छ । वीरगंजमा करीब ६ बिघा, परवानीपुरमा एक बिघा, जीतपुरमा डेढ बिघा र हेटौंडामा करीब पाँच बिघाभन्दा बढी जग्गाको मुआवजा दिनुपर्ने देखिन्छ ।. अहिले उक्त सडक क्षेत्रका जग्गा करोडौं मूल्यका भएकोले चलनचल्तीको मूल्य अनुसार मुआवजा दिंदा नेपाल सरकारले अर्बौं रुपियाँ मुआवजा दिनुपर्ने हँुदा आर्थिक भार बढ्ने निश्चित छ ।. चुनावअगावै जीतपुर, वीरगंज–परवानीपुरको पनि मुद्दा पनि किनारा लाग्ने अनुमान गरिएको छ। वीरगंज–परवानीपुरको मुद्दाको पेसी आगामी चैत ६ गते र जीतपुरको चैत ८ गते तोकिएको छ ।",https://eprateekdaily.com/2021/12/27/27968
"धोबिनीमा अति आवश्यक कामलाई बजेट छैन, कामै नभएको योजनामा बजेट फालाफाल",प्रमुख समाचार,प्रतीक दैनिक,"पुस १३, २०७८",वीरगंज,"पर्साको धोबिनी गाउँपालिका वडा नं २ भिखमपुर पिपराको मुख्य सडक निर्माण नहँुदा दर्जनौं घर डुबानमा परेका छन् । भिखमपुर पिपराको मुख्य सडकसँग जोडिएको रूपेश रौनियारको घरअगाडिको सडक पाँच वर्षसम्म पनि निर्माण नहुँदा सो आसपासका १२ वटाभन्दा बढी घर डुबानमा परेका छन् ।. टोलभरिको शौचालय तथा नालाको पानी रौनियारको घरअगाडि सडकमा जम्मा हुने गरेको छ । नालाको पानीका कारण हिउँदमा पनि सडक हिलाम्य रहन्छ । फोहर पानीका कारण दुर्गन्ध बढेकाले टोलमा विभिन्न रोगले सताउने गरेको स्थानीयको गुनासो छ । सो क्षेत्रमा घरभित्रै बस्दा पनि मुख छोप्नुपर्ने अवस्था छ ।. रौनियारको घरदेखि दक्षिणतर्फको दलितबस्तीको नालाको फोहर पानी पनि सडकमा आएर जम्ने गरेको छ । उक्त समस्या नयाँ भने होइन । अधिकांश पिछडिएका टोलमा समस्या बढ्दै गएको स्थानीयको गुनासो छ । रकम अभावले उक्त क्षेत्रमा नाला तथा सडक निर्माण हुन नसकेको पालिकाका प्रतिनिधिहरूको भनाइ छ ।. निर्वाचित जनप्रतिनिधिहरूको पाँच वर्षे अवधि अन्तिम चरणमा छ । बर्सेनि करोडौं रकम विकासको नाममा खर्च भइरहेको छ । पालिकाका कर्मचारी र जनप्रतिनिधिले बढी कमिशन आउने कार्य र शीर्षकमा मात्रै खर्च गरिरहेको सर्वसाधारणको आरोप छ । कतै अति आवश्यक कार्यमा पनि रकम अभाव हुने, कतै भने कामै नभएको योजनामा करोडौं रकम निकासा दिने गरेको धोबिनी गाउँपालिकामा अहिले चर्चा विषय भएको छ ।. सो वडा अन्तर्गतका प्राथमिक स्वास्थ्य केन्द्रमा निर्माण हुन लागेको भवनका ठेकेदारलाई नियमविपरीत दुई करोड रुपैयाँ पेश्की दिएको खुलासा भएको छ । बुद्ध/डे«गन/बस्नेत कन्स्ट्रक्शनलाई गापाले १० करोड रुपैयाँमा ठेक्का दिएको छ । निर्माणस्थलमा जग मात्र खनेकोमा गापाका कर्मचारी/जनप्रतिनिधिले ठेकेदारसँगको मिलेमतोमा गत असार २ गते ९० लाख र २४ गते ९० लाख गरी एक करोड ८० लाख रुपैयाँ भुक्तानी दिएको छ ।. नक्कली प्राविधिक मूल्याङ्कन खडा गरी पालिकाले सो भुक्तानी दिएको स्रोतको दाबी छ । सोही वडाको ओरिया खोलामा झोलुङ्गे पुल पुल निर्माणका लागि आफ्ना आसेपासेहरूको समिति बनाएर उपभोक्तालाई रकम दिएको तीन वर्ष बितिसक्दा पनि पुल निर्माण सम्पन्न हुन सकेको छैन ।. कामै नगरी रु ४४ लाख प्राविधिक मूल्याङ्कनविना उपभोक्ता समितिलाई भुक्तानी दिएको देखिन्छ । एकातिर अति आवश्यक काममा पैसाको अभाव देखाउँदै मूल बाटो दुर्गन्धित र हिलाम्य छ भने अर्कोतर्फ योजना निर्माणविना नै रकम फालाफाल गरेको धोबिनीवासीको गुनासो छ ।",https://eprateekdaily.com/2021/12/28/28039
पर्सामा नागरिकता लिनेको भीड बढेपछि सेवा विस्तार,प्रमुख समाचार,प्रतीक दैनिक,"पुस ६, २०७८",वीरगंज,"गाउँ–गाउँमा मतदाता नामावली सङ्कलन भइरहेपछि जिल्ला प्रशासन कार्यालय, पर्सामा नागरिकता लिनेहरूको भीड बढ्दैछ ।. मङ्गलवारदेखि बिहान ८ः३० देखि बेलुका ५ः३० बजेसम्म कार्यालय सञ्चालन भइरहेको छ । भीडका कारण कार्यालयको कामकाज अस्तव्यस्त भएको छ । दक्ष कर्मचारी र जनशक्तिको अभावमा छिटो काम नभएको र ससाना कुरामा कर्मचारीहरूले झमेला गर्न थालेका छन् ।. अहिले नयाँ र प्रतिलिपि नागरिकता दैनिक करीब दुई सयवटा वितरण भइरहेको कार्यालयले जनाएको छ । भीडका कारण अहिले जिल्ला प्रशासन कार्यालय, पर्साबाट नागरिकताको प्रमाणपत्र लिन बढीमा सात दिनसम्म कुर्नु परिरहेको छ ।. कर्मचारी पर्याप्त मात्रामा नभएका कारण सेवा प्रभावकारी हुन नसकेको हो । चारजना अधिकृतको ठाउँमा अहिले दुईजना मात्र कार्यरत छन् र त्यसमा पनि एकजनालाई इलाका प्रशासन कार्यालय, सुपौलीको जिम्मेवारी दिइएको छ ।. इलाका प्रशासन कार्यालय, सुपौलीबाहेक अन्यत्र शाखा नहुनुले पनि जिल्लाको सबै भार थेग्नुपर्दा जिल्ला प्रशासन कार्यालय, पर्सामा मानिसहरूको भीड बढेको हो । सेवा प्रभावकारी गर्नेतर्फ समयावधि थप्नेबाहेक जनशक्ति बढाउनेतर्फ पहल भएको देखिंदैन ।. अहिले नयाँ नागरिकता लिनेभन्दा पनि प्रतिलिपि लिनेहरूले बढी समस्या बेहोर्नुपरेको छ । धोबिनी निवासी अमिन मियाँ प्रतिलिपि लिन दुई सातादेखि धाइरहेका छन् । प्रतिलिपिको लागि कहिले के पुगेन, कहिले के पुगेन भनेर कर्मचारीहरूले भन्दा आफू दुई सातादेखि जिल्ला प्रशासन कार्यालय धाइरहेको सेवाग्राही मियाँले बताए । भीडका कारण कुनै पनि कर्मचारीले समस्या बुझेर सेवा दिनेतर्फ पहल नगरेको उनको आरोप छ ।. सहायक प्रमुख जिल्ला अधिकारी खगेन्द्रबहादुर मल्लले मतदाता नामावली सङ्कलन भइरहेकाले अहिले नयाँ नागरिकता लिनेहरूको भीड बढेको बताए । उनले कर्मचारी अभावमा छिटोछरितो सेवा दिन नसकेको कुरालाई स्वीकारे । सप्रजिअ मल्लले सेवा प्रभावकारी गर्न उपलब्ध कर्मचारीहरूलाई बढी समय खटाउनुपरेको बताए ।. मङ्गलवारदेखि बिहान ८ः३० देखि साँझ ५ः३० बजेसम्म सेवा दिने तालिका बनाइएको उनले बताए । कार्यालय समय भने नियमितरूपमा बिहान १० देखि ४ बजेसम्म हो । दैनिक तीन घण्टा सेवा बढाइएको र यसबाट सेवाग्राहीहरूलाई थप सहयोग मिल्ने उनले विश्वास व्यक्त गरे ।",https://eprateekdaily.com/2021/12/21/27664
"बारामा माछापालन अत्यधिक, मुनाफा थोरै",प्रमुख समाचार,प्रतीक दैनिक,"पुस १०, २०७८",सिम्रौनगढ,"बारा जिल्लामा माछापालन अत्यधिक भएपनि मुनाफा थोरै हुने गरेको माछापालकहरूले बताएका छन् । माछापालक सिकन्दर साहले माछापालनमा विगत केही वर्षदेखि मुनाफामा वृद्धि नभएको तर सोको अनुपातमा माछालाई खुवाउने दाना (खरी)को मूल्य आकाशिएको, मजदूरी र क्षतिसमेतको गणना गर्दा खासै मुनाफा नहुने गरेको बताएका छन् ।. उनले समयमा माछापालनको लागि भुराको व्यवस्थापन हुन नसक्नु, खरीद गरेको भुराको गुणस्तरको ग्यारेन्टी नहुनु र बाढीमा माछा बग्नुका साथै बेलाबखत माछाहरू पोखरीमा मर्नेजस्ता घटनाले माछा व्यवसायीहरूलाई खासै मुनाफा नहुने गरेको बताए ।. पाँच वर्षअगाडि खरीको मूल्य प्रतिकिलो रु २८ थियो भने अहिले रु ५२ प्रतिकिलो पुगेको उनले बताए । माझीहरूले प्रत्येकपटक उत्पादित माछाबाट दश प्रतिशत लिने प्रथा यथावत् रहेको र व्यापारीहरूले पनि पाँच किलोमा डेढ किलो बढी (ढाल्टा) लिने गरेको साहले बताए ।. प्रधानमन्त्री कृषि आधुनिकीकरण कार्यान्वयन एकाइ परियोजना सुपरजोनका कृषि अधिकृत दीपकुमार मित्रले बारा जिल्लामा बा¥हवटा ह्याचरी र एक हजार ६२५ वटा पोखरी रहेको जानकारी गराए । उनले बारा जिल्लाको सिम्रौनगढ, बोधवन, पचरौता र कोल्हवीमा सबैभन्दा बढी माछापालन हुने गरेको बताए ।. यी इलाकामध्ये सिम्रौनगढमा सबैभन्दा बढी प्राकृतिक पोखरी र ठूला पोखरी छन् । नेपालकै सबैभन्दा ठूलो ५२ बिघाको पोखरी सिम्रौनगढ नगरपालिका–९ कचोर्वा, बसवरियामा देवताल झरोखर पोखरी छ । सिम्रौनगढकै कङ्कालीमा सात बिघामा कङ्काली इसरा पोखरी छ । सिम्रौनगढ क्षेत्रमा २८ वटा प्राकृतिक पोखरी रहेको कृषि अधिकृत मित्रले बताए ।. प्राकृतिक पोखरीमा देवताल झरोखर, कङ्काली इसरा, हथैया, अमवा, इमलहिया, खुटवा, सबैया, पजनिया, सतुवहिया, खरसलवा, रजवाडा, महाराजलगायतका पोखरीहरू छन् । बारा जिल्लामा सबैभन्दा बढी सिम्रौनगढ क्षेत्रमा माछा उत्पादन हुन्छ । कृषि अधिकृत मित्रका अनुसार बारा जिल्लाभरि वार्षिक साढे सात मेट्रिक टन माछा उत्पादन हुने गरेको छ । बारा जिल्लामा उत्पादित माछा काठमाडौं, पोखरा, झापा, बिर्तामोड, मलेखु लगायतका क्षेत्रमा व्यापारीहरूले लैजाने गरेका छन् ।. प्रधानमन्त्री कृषि आधुनिकीकरण कार्यान्वयन एकाइ परियोजना सुपरजोनका पूर्वअध्यक्ष जालन्धर सिंहले बारामा माछा उत्पादन बढेसँगै चुनौती पनि बढिरहेको बताए । उनले बारा जिल्लामा रहेका १२ वटा ह्याचरीबाट जिल्लामा माछाका भुराको आवश्यकता पूरा नभएको र हेटौंडाबाट भुरा मगाउनुपर्ने बाध्यता रहेको बताए ।. यसैगरी, गुणस्तरीय दानाको कमी, आवश्यकता अनुसार प्राविधिक सहयोग उपलब्ध नहुनु, माछाको मूल्य नबढ्नु तर दाना, मजदूरी बढ्नु, बाढीले माछा बगाउनु र अज्ञात रोगको प्रकोपबाट माछा मर्नुजस्ता समस्याहरू झेल्दै आउनुपरेको बताए । नेपालमा कुल माछाको मागमध्ये पैंतीस प्रतिशत बारा जिल्लाबाट पूर्ति हुने गरेको पनि उनले बताए ।. अहिले बारा जिल्लामा पोखरीबाट माछा खरीद गर्दा व्यापारीहरूले भकुरा रु चार सय, इजरायल रु ३६०, बिगहेड २६०, सिल्भर र नैनी रु दुई सय प्रतिकिलोमा पाउने गरेका छन् । उनीहरूले यही मूल्यमा पचासदेखि सय रुपैयाँ थपेर बजारमा बिक्री गर्छन् । वार्षिक एउटा पोखरीबाट तीनपटक माछा मारिन्छ ।",https://eprateekdaily.com/2021/12/25/27875
"वीरगंज–पथलैया सडकखण्ड समयमा सम्पन्न हुन्छ –योजना प्रमुख साह, वीरगंजको मुख्य सडकको पनि मरम्मत हुने",प्रमुख समाचार,प्रतीक दैनिक,"पुस ९, २०७८",वीरगंज,"वीरगंज–पथलैया व्यापारिक मार्ग विस्तार आयोजनाका प्रमुख मनीषकुमार साहले ८० प्रतिशत काम सम्पन्न भएको बताएका छन् । उनले चैत मसान्तसम्म समयावधि रहेको छ लेन सडकको काम अबको समयमा तोकिएकै बेला सम्पन्न हुने बताए ।. योजना प्रमुख साहले जीतपुर बजार क्षेत्रको काम अन्य १२ वटा साइटभन्दा ढिला भएको र अहिले ५५ प्रतिशत काम सम्पन्न भइसकेको बताए । उनले साइट क्लियरको लागि जीतपुर क्षेत्रको काममा पछिल्लो समयमा ढिलो भए पनि अहिले सबैभन्दा द्रुत गतिमा यही साइटको काम भइरहेको जानकारी गराए ।. वीरगंज–पथलैया व्यापारिक मार्गमा अहिले कालोपत्रको काम मात्र बाँकी रहेको योजना प्रमुख साहले बताए । पुल, नालालगायतका काम सम्पन्न भइसकेका छन् र कालोपत्रको काम द्रुत गतिमा भइरहेको उनले बताए ।. आयोजना कार्यालयले जनाए अनुसार आइसिपीदेखि पथलैयासम्म ३०.६८ किलोमिटर छ लेन सडक निर्माण भइरहेको छ । सो सडकको चौडाइ ५० मिटर रहेको छ । आइसिपीदेखि पथलैयासम्म १३ वटा ठेकेदार कम्पनीले ठेक्का सकार गरेका छन् ।. परवानीपुरदेखि गण्डकसम्म अमर/पप्पु जेभीले ५४ प्रतिशत, गण्डकदेखि हरपतगंजसम्म श्रेष्ठ/बिरुवा जेभीले ८० प्रतिशत, हरपतगंजदेखि ड्राइपोर्टसम्म पप्पु/लुम्बिनी जेभीले ५० प्रतिशत, पथलैया चोकदेखि सूर्य नेपालसम्म अमर/कन्ट्याक्ट जेभीले ५१ प्रतिशत, सूर्य नेपालदेखि सेनाको क्याम्पसम्म शर्मा/युनाइटेड बिल्डर/दिवा निर्माण जेभीले ४१ प्रतिशत, सेनाको क्याम्पदेखि परवानीपुरसम्म अमर/ कन्ट्याक्ट जेभीले ७७ प्रतिशत, परवानीपुरदेखि गण्डकसम्म दिवा/सपना जेभीले ८१ प्रतिशत, लालका पुलदेखि जीतपुरबजारसम्म इलाइट/सब्बा जेभीले ७९ प्रतिशत, श्रीसिया खोलादेखि परवानीपुरसम्म लुम्बिनी/मृत सञ्जीवनीले ७६ प्रतिशत, श्रीसिया खोलादेखि परवानीपुर सडकखण्डमा लुम्बिनी/मृत सञ्जीवनीले ७६ प्रतिशत, गण्डक चोकदेखि परवानीपुरसम्म कन्ट्याक्ट/लुम्बिनी जेभीले ५३ प्रतिशत, ड्राइपोर्टदेखि आइसिपीसम्म रमन/महावीर जेभीले ९० प्रतिशत, गण्डक नहरदेखि केडिया आँखा अस्पतालसम्म सपना/निर्माण जेभीले ५६ प्रतिशत काम गरिसकेका छन् ।. वीरगंजको मुख्य सडक मरम्मत हुने. वीरगंज–पथलैया व्यापारिक मार्ग योजना अन्तर्गत वीरगंज क्षेत्रको मुख्य सडकको मरम्मत कार्य हुने भएको छ । ५० मिटर सडक चौडा बनाउने अभियान अदालतमा विचाराधीन रहेकोले केही वर्षदेखि वीरगंजको मुख्य सडकको मरम्मत हुन सकेको थिएन ।. सडक विभागले यो आवमा मुख्य सडकको पनि मरम्मत गर्ने योजना प्रमुख साहले बताए । उनले सडक विभागले मुख्य सडकको मरम्मतको लागि अढाई करोड बजेट विनियोजन गरेको र सो प्रयोजनको लागि पुस ५ गते टेन्डर पनि आह्वान भइसकेको बताए । तीनवटा प्याकेजमध्ये एउटा जीतपुरको मन्दिर र दुईवटा वीरगंजको मुख्य सडक रहेको उनले बताएका छन् ।. वीरगंज–रक्सौल मितेरीपुलदेखि रजतजयन्ती चोकसम्म पहिलो प्याकेज र रजतजयन्ती चोकदेखि पावरहाउस चोकसम्म दोस्रो प्याकेजअन्तर्गत मरम्मत गरिने उनले बताए । मितेरी पुल मरम्मत नहुँदा ठूलो खाल्डाखुल्डी परेको र भन्सारदेखि रजतजयन्ती चोकसम्मको सडक पनि मरम्मत सम्भारको अभावमा खाल्डाखुल्डी परेको छ ।. यसैगरी, रजतजयन्तीदेखि पावरहाउसम्म मुख्य सडक तीन–चार वर्षदेखि मरम्मत नहुँदा ठाउँठाउँमा खाल्डाखुल्डी परेका छन् । वीरगंजको मुख्य सडक मरम्मतको लागि यसअघिका प्रमुख जिल्ला अधिकारी पीताम्बर घिमिरेले पहल शुरू गरेका थिए भने हाल बहालवाला प्रजिअ उमेशकुमार ढकालको पहलमा मरम्मतको लागि टेन्डर आह्वान भएको हो ।. प्रजिअ ढकालले यसअघि छ लेन सडक निर्माणको लागि तदारूकता देखाउनुका साथै वीरगंजको मुख्य सडक मरम्मतका लागि सडक विभागलाई पहल गर्न दबाब दिएका थिए । योजना प्रमुख साहले आगामी असारसम्म काम सम्पन्न हुने गरी काम शुरू हुने प्रतीकलाई बताए ।",https://eprateekdaily.com/2021/12/24/27839
वीरगंजमा विकास नभएको जनप्रतिनिधिहरूको आरोप,प्रमुख समाचार,प्रतीक दैनिक,"पुस १५, २०७८",वीरगंज,"वीरगंज महानगरका प्रमुख विजयकुमार सरावगीले नगरसभाबाट पारित योजना अनुसार नै काम भएको दाबी गरेका छन् । बिहीवारदेखि शुरू भएको दशौं नगरसभाको उद्घाटन गर्दै नगरप्रमुख सरावगीले सबै योजना नगरसभाले पारित गरे अनुसार नै भएको कुरामा विश्वस्त हुन आग्रह गरे ।. उनले महानगरमा अहिले पनि ठूला योजनाहरू पाइपलाइनमा रहेको तर सङ्घ र प्रदेश सरकारले सहयोग नगरेको आरोप लगाए । उनले दुवै तहका सरकारबाट आवश्यक सहयोग प्राप्त नहुँदा योजनाहरू कार्यान्वयनमा ढिला भएको बताए ।. नगरप्रमुख सरावगीले भेडाहा खोलाको तटबन्ध निर्माण, रामराजा पुलनजीक विद्युतीय शवगृह निर्माण, ठाकुर राम बहुमुखी क्याम्पसलाई विश्वविद्यालय बनाउने, वीरगंजमा प्राविधिक विश्वविद्यालय स्थापना गर्ने कार्यमा महानगरपालिकाले काम गरिरहेको बताए । उनले भारत सरकारको सहयोगमा ठाराब क्याम्पसको भवन निर्माण र पुरानो बसपार्कमा रु चार करोडको योजना सञ्चालनको तयारी भइरहेको जानकारी गराएका थिए ।. यसअघि नगरसभामा जनप्रतिनिधिहरूले आफ्नो कार्यकालको अन्तिम समय रहेको र यसमा कामको समीक्षा हुनुपर्ने बताएका थिए । उनले वीरगंजमा पहिले र अहिले भएका परिवर्तन र जनप्रतिनिधिहरूले गरेको कामको लेखाजोखा आम जनताले गरिरहेको बताए ।. जनप्रतिनिधिहरूले जनताको काम गर्न नसकेको अवस्थामा पुनः उनीहरूसँग कुन मुखले मत माग्न जाने भनी चिन्ता व्यक्त गरेका थिए । जनप्रतिनिधिहरूले अति महŒवका विषयहरू सडक, सरसफाइ जस्ता कार्यमा महानगरले ठोस कार्य गर्न नसकेको आरोप लगाए । उनीहरूले अनावश्यक काममा बजेट खर्च भइरहेको तर आवश्यक कामहरू भने नगरिएको दोषारोपण लगाए ।. वीरगंजमा डुबान समस्या यथावत् रहेको, रजतजयन्ती चोकमा लामो समयदेखि सडक बिग्रिएको जस्ता कार्यहरूको चार वर्षमा समाधान नगरिएको बताए । जनप्रतिनिधिहरूले राज्यले दिएको सेवा, सुविधाबाहेक आफूहरूले केही नलिएको तर बजारमा जनप्रतिनिधिहरूबारे नकारात्मक प्रचारबाजी भइरहेको बताए । उनीहरूले महानगरपालिकाले जनभावनाविपरीत काम गरेको आरोप पनि लगाए ।. पुरानै शैलीमा गुणस्तरहीन र एउटै कार्य पटक–पटक भइरहेको बताउँदै उनीहरूले जनता महानगरको विकास कार्यबाट सन्तुष्ट नभएको आरोप लगाएका थिए ।. सडक, नाला, खानेपानी, विद्यालय निर्माणजस्ता कार्यमा बर्सेनि अर्बौं खर्च भएको तर सोको प्रतिफल महानगरवासीले देख्न नपाएको बताए । गुणस्तरहीन कामका कारण महानगरपालिका आलोचनामुक्त हुन नसकेको उनीहरूको भनाइ थियो ।. कार्यक्रममा उपप्रमुख शान्ति कार्की, कार्यपालिका सदस्य अरविन्द गुप्ता, सुरज कुर्मीलगायतले मन्तव्य व्यक्त गरेका थिए ।",https://eprateekdaily.com/2021/12/30/28138
मेडिकल फोहर व्यवस्थापन केन्द्रको उद्घाटन,प्रमुख समाचार,प्रतीक दैनिक,"मंसिर २७, २०७८",वीरगंज,वीरगंज महानगरका प्रमुख विजयकुमार सरावगीले मेडिकल फोहरको व्यवस्थापन नहुँदा समस्या झेल्नुपरेको बताएका छन् ।. वीरगंज महानगरपालिकाद्वारा निर्मित मेडिकल फोहर व्यवस्थापन केन्द्रको सोमवार उद्घाटन गर्दै उनले वीरगंजमा एकपछि अर्को अस्पताल खुल्ने क्रम बढेको तर मेडिकल फोहर व्यवस्थापन सम्बन्धमा अस्पतालहरू गैरजिम्मेवार भएको आरोप लगाए । उनले अस्पतालको स्वीकृति लिंदा मेडिकल फोहरको व्यवस्थापन गर्ने जिम्मेवारी स्विकार्ने तर अन्य फोहरसरह मेडिकल फोहर यत्रतत्र फाल्ने गरिएको आरोप लगाए ।. उनले महानगरको सवा ६ करोड रुपियाँको लगानीमा ग्रीन हस्पिटल वेस्ट म्यानेजमेन्ट सिस्टम निर्माण र अर्को व्यवस्था नहुन्जेल मेडिकल फोहर विसर्जन केन्द्रको जिम्मेवारी फोहर प्रशोधन केन्द्र हेर्दै आएको ठेकेदारलाई जिम्मा लगाएको बताए । उनले निजी साझेदारी कार्यक्रम अन्तर्गत मेडिकल फोहर व्यवस्थापन केन्द्र पनि सञ्चालन गर्ने बताए ।. वीरगंज महानगरपालिकाका योजना शाखा अधिकृत प्रकाश अधिकारीले महानगरपालिकाबाट दैनिक करीब पाँच मेट्रिक टन फोहर सङ्कलन हुने र सोको आधा फोहर मेडिकललगायत विषाक्त हुने गरेको बताए । अहिले निर्मित मेडिकल फोहर व्यवस्थापन केन्द्रले विषाक्त फोहर विषादिरहित बनाएर त्यसलाई पुनः प्रयोग गर्न सकिने बताए ।,https://eprateekdaily.com/2021/12/13/27205
"श्रीसियावासीद्वारा धर्ना, चार बुँदे सहमतिपछि खुल्यो ड्राइपोर्टको मूल गेट",प्रमुख समाचार,प्रतीक दैनिक,"मंसिर २३, २०७८",परवानीपुर,"जग्गाको मुआवजा माग गर्दै आन्दोलित वीरगंज–२५ श्रीसियाका बासिन्दा र वीरगंज भन्सार कार्यालयबीच चार बुँदे सहमति भएको छ । जग्गाधनी स्थानीय र कार्यालयबीच भएको सहमतिपछि मुआवजाका लागि आएको एक अर्ब रुपैयाँ वितरण गर्ने र बाँकी रकमका लागि अर्थ मन्त्रालयसँग माग गर्ने सहमति भएको हो ।. भन्सार अधिकृत सन्तोष न्यौपानेका अनुसार सहमतिपछि भन्सार मूलगेट खुलाइएको छ । बाँकी मुआवजा भुक्तानीको लागि माघ महीनासम्मको समय लिइएको छ । माघसम्म बाँकी पैसा अर्थ मन्त्रालयसँग माग गर्ने सहमति बनेको उनले बताए । अर्थ मन्त्रालयले यस विषयमा गम्भीर बनेर एकमुस्ट मुआवजा पठाइदिनुपर्ने आन्दोलनरत स्थानीय अगुवा जइन्द्र पटेलले माग गरे ।. मुआवजाका लागि चार अर्ब चाहिने भएपनि एक अर्ब मात्रै पठाएको भन्दै स्थानीयले बिहीवार बिहानदेखि श्रीसिया सुक्खा बन्दरगाहको मूल गेटमा धर्ना दिएका थिए । बिहान ७ देखि दिउँसो १ बजेसम्म स्थानीयले धर्ना दिएका थिए । करीब ६२ बिघा जग्गा सरकारले ६ वर्षदेखि रोक्का गरेर अधिग्रहण गरिरहेको छ । तर मुआवजा भने सबैले पाएका छैनन् । ४४७ जनामध्ये ४७ जनाले मात्र मुआवजा पाएका छन् । साढे पाँच अर्ब मुआवजा आवश्यक रहेकोमा गत वर्ष डेढ अर्ब मात्रै आएको थियो । केही दिनअघि एक अर्ब निकासा भएको छ ।. धर्नामा वृद्धा छठियादेवी तत्वा पनि सहभागी थिइन् । उनी भने जग्गा अधिग्रहणका कारण घरबार नै नरहने अवस्था आएपछि धर्नामा बसेकी हुन् । उनको दुई धुर जग्गा मात्रै छ । त्यो जग्गा बेचेर अन्त किन्न सकिंदैन । सरकारले त्यहाँको जग्गाको मूल्याङ्कन कट्ठाको २९ लाखदेखि ६२ लाखसम्म रुपैयाँसम्म गरेको छ, जुन असान्दर्भिक रहेको गाउँलेको भनाइ छ । उनीहरूले पुनर्वासको मागसमेत राखेका छन् । अहिले त्यहाँको जग्गाको भाउ कट्ठाको करीब सवा करोड पुगेको छ ।",https://eprateekdaily.com/2021/12/09/26971
विशेष खोपः पहिलो दिन पर्सामा उत्साहजनक सहभागिता,प्रमुख समाचार,प्रतीक दैनिक,"मंसिर २२, २०७८",पोखरिया,"जिल्ला खोप समन्वय समितिको पहलमा बुधवारदेखि पर्सा जिल्लाभर विशेष खोप अभियान सञ्चालन भएको छ । स्वास्थ्य कार्यालय, पर्साले वीरगंज महानगरपालिकासमेत चौधवटै पालिकामा तीन दिने विशेष खोप अभियान सञ्चालन गरेको हो ।. आजदेखि २४ गतेसम्म सञ्चालन हुने यो अभियानमा पहिलो दिन बुधवार र बिहीवार भेरोसिल खोप दिइने र २४ गते कोभिशिल्ड दिने कार्यक्रम छ । जिल्लाका १२९ वटा स्थानबाट विशेष खोप अभियान सञ्चालन भएको र यसमा ४७५ जना स्वास्थ्यकर्मी, व्यवस्थापक र ७६५ जना महिला स्वयंसेविकाहरू परिचालित भएका छन् ।. पर्सा जिल्लामा विशेष खोपको लागि ४३ हजार खोप सञ्चित रहेको र थप खोप आउने मङ्गलवार जिल्ला खोप समन्वय समितिको आयोजनामा भएको पत्रकार सम्मेलनमा जानकारी गराइएको थियो । पर्सा जिल्लामा यस आवमा सातपटक खोप सञ्चालन भएको र अहिलेसम्म १ लाख ३२ हजार १२८ जनाले खोप लिइसकेका छन् । स्वास्थ्य कार्यालयले सो तथ्याङ्क उपलब्ध गराएको हो ।. आजदेखि सञ्चालित विशेष खोप लिन खोपकेन्द्रहरूमा मानिसहरूको ठूलो सङ्ख्यामा भीड देखियो । कोरोनाको पाँचौं स्वरूप अन्तर्गत देखा परेको ओमिक्रोनको कारण खोप लिनेहरूको सङ्ख्या बढेको हो । यसअघि, खोप केन्द्रहरूमा खोप लिन खासगरी ग्रामीण क्षेत्रका मानिसहरूले रुचि देखाएका थिएनन् । वीरगंज महानगरपालिकाबाहेक १३ वटा पालिकाका मानिसहरूले खोपप्रति खासै रुचि नदेखाए पनि बुधवारदेखि शुरू भएको विशेष खोप अभियानमा उनीहरूको पनि संलग्नता बढेको छ ।. ग्रामीण क्षेत्रमा भेरोसिल खोप लिनेको सङ्ख्या कम हुनुमा सो खोप चिनियाँ भएको र कम असरदार हुने भनी गलत हल्ला चलाइएका कारण मानिसहरूले खोप लिन रुचाएका थिएनन् ।. वीमनपाद्वारा सार्वजनिक ठाउँ खोप केन्द्र स्थापना. वीरगंज महानगरपालिकाले सार्वजनिक स्थानबाट पनि सर्वसाधारणलाई कोभिडविरुद्धको खोप लगाउन शुरू गरेको छ । विशेष खोप अभियान अन्तर्गत महानगरपालिकाले बुधवारदेखि सार्वजनिक स्थानमा खोप लगाउन शुरू गरेको हो ।. सो खोप अभियानको वीरगंज महानगरपालिकाका प्रमुख विजयकुमार सरावगीले उद्घाटन गरेका थिए । उनले वीरगंज महानगरपालिकाले ३४ वटा खोप केन्द्रबाट खोप उपलब्ध गराएकोमा थप तीनवटा खोप केन्द्र सार्वजनिक स्थानमा खडा गरी विशेष खोप अभियानलाई सघाएको बताए । उनले महानगरपालिकामा खोप भण्डारण कक्ष स्थापना गरिएकोमा त्यहाँ २५ हजार मात्रा खोप उपलब्ध रहेको जानकारी दिए ।. कार्यक्रममा उनले यो अभियान पूर्णरूपमा सफल पार्न सबै नगरवासीलाई सहभागी हुन आग्रह गरे । उनले पहिलो चरणमा भेरोसिल खोपको दुवै मात्रा लगाउने र त्यसपछि कोभिशिल्डको खोप लगाउने बताए । उनले नगरवासीले नागरिकताको प्रमाणपत्र हेराएर घण्टाघरस्थित प्रहरी बिटबाट कोरोना खोप लगाउन सकिने बताए ।",https://eprateekdaily.com/2021/12/08/26911
छ लेन सडक फागुनमा सम्पन्न गर्ने सहमति,प्रमुख समाचार,प्रतीक दैनिक,"मंसिर २१, २०७८",वीरगंज,"वीरगंज–पथलैया व्यापारिक मार्ग विस्तार आयोजना अन्तर्गत निर्माणाधीन छ लेन सडक तोकिएको समय फागुन महीनाभित्र निर्माण गर्ने सहमति भएको छ । मङ्गलवार जिल्ला प्रशासन कार्यालय, पर्सामा सुरक्षा निकाय, पर्सा/बाराका ठेकेदार र सरोकारवालाबीच बैठक बसेको थियो ।. बैठकले तोकिएको समयभित्र सडक निर्माण नगर्ने ठेकेदार कम्पनीलाई कारबाई गर्ने प्रमुख जिल्ला अधिकारी उमेशकुमार ढकालले बताए । बैठकले ६ बुँदे सहमति पनि गरेको छ । बैठकमा व्यापारिक मार्ग आयोजनाले मितेरी पुलदेखि रजतजयन्ती चोकसम्म तत्काल टेन्डर गरी सडक प्याचिङ र ओभरल्यापको काम गर्ने तथा सडक विभागले तत्काल माईस्थानचोकदेखि पावरहाउसचोकसम्म सडकको स्टीमेट गरी निर्माण प्रक्रिया अगाडि बढाउने सहमति भएको छ ।. ६ लेन सडक अन्तर्गत परवानीपुरस्थित सडकको बीचमा रहेको विद्युत्को पोल हटाउन आवश्यक सुरक्ष्Fाकर्मी खटाउने, जीतपुर सडकखण्ड निर्माण कार्यलाई तीव्रता दिने, कारखानाको अगाडि अनावश्यक निर्माण सामग्री र ठूला सवारीसाधन पार्किङ निषेध गर्ने, कलकारखानाले ढल निकासको व्यवस्था आफैं मिलाउनुपर्ने, नगरपालिका, शहरी विकास आयोजनाको कार्यालय, नेपाल विद्युत् प्राधिकरण, टेलिकम, खानेपानी तथा सरसफाइ आयोजनाले सडक निर्माणमा अवरोध नपुग्ने गरी आआफ्नो तरीकाले सहयोग गर्नुपर्ने, विनाकारण निर्माण कार्य ढिलाइ भएमा निर्माण व्यवसायीलाई तत्काल कारबाई गर्ने बैठकमा निर्णय भएको छ ।. आयोजना कार्यालयले जनाए अनुसार आइसिपीदेखि पथलैयासम्म ३०.६८ किलोमिटर छ लेन सडक निर्माण भइरहेको छ । सो सडकको चौडाइ ५० मिटर रहेको छ । आइसिपीदेखि पथलैयासम्म १३ वटा ठेकेदार कम्पनीले ठेक्का सकार गरेका छन् ।. परवानीपुरदेखि गण्डकसम्म अमर/पप्पु जेभीले ५४ प्रतिशत, गण्डकदेखि हरपतगंजसम्म श्रेष्ठ/बिरुवा जेभीले ८० प्रतिशत, हरपतगंजदेखि ड्राइपोर्टसम्म पप्पु/लुम्बिनी जेभीले ५० प्रतिशत, पथलैया चोकदेखि सूर्य नेपालसम्म अमर/कन्ट्याक्ट जेभीले ५१ प्रतिशत, सूर्य नेपालदेखि सेनाको क्याम्पसम्म शर्मा/युनाइटेड बिल्डर/दिवा निर्माण जेभीले ४१ प्रतिशत, सेनाको क्याम्पदेखि परवानीपुरसम्म अमर/ कन्ट्याक्ट जेभीले ७७ प्रतिशत, परवानीपुरदेखि गण्डकसम्म दिवा/सपना जेभीले ८१ प्रतिशत, लालका पुलदेखि जीतपुरबजारसम्म इलाइट/सब्बा जेभीले ७९ प्रतिशत, श्रीसिया खोलादेखि परवानीपुरसम्म लुम्बिनी/मृत सञ्जीवनीले ७६ प्रतिशत, श्रीसिया खोलादेखि परवानीपुर सडकखण्डमा लुम्बिनी/मृत सञ्जीवनीले ७६ प्रतिशत, पथलैया चोकदेखि परवानीपुरसम्म कन्ट्याक्ट/लुम्बिनी जेभीले ५३ प्रतिशत, ड्राइपोर्टदेखि आइसिपीसम्म रमन/महावीर जेभीले ९० प्रतिशत, गण्डक नहरदेखि केडिया आँखा अस्पतालसम्म सपना/निर्माण जेभीले ५६ प्रतिशत काम गरेको आयोजनाको कार्यालयले बैठकमा जानकारी गराएको थियो ।. बैठकमा ठेकेदार पक्षबाट ओभरलोड नियन्त्रण, पार्किङ व्यवस्थापन, स्थानीय अवरोध, सडक दस्तुर विवाद, सडक सीमा अतिक्रमण, औद्योगिक ढल, मन्दिर स्थानान्तरण, विज्ञापन स्वामित्व विवाद, नदीजन्य सामग्रीको अभाव, अनपेक्षित वर्षाका कारण देखाउँदै ढिलाइ भएको बताइएको थियो ।. बैठकमा प्रजिअ ढकाल, बाराका प्रजिअ कृष्णबहादुर कटुवाल, राजनीतिक दलका प्रतिनिधि रामनरेश यादव, श्याम पटेल, वीउवासङ्घका अनिलकुमार अग्रवाल, आयोजनाका प्रमुख मनीषकुमार साह, सघन शहरीका प्रमुख शिखर लामा तामाङ, ठेकेदार प्रतिनिधि विवेक नेपाल, दिलीप साह, सुरज चौधरी, युरेन्द्र थापा, नेपाल पत्रकार महासङ्घ, पर्साका अध्यक्ष अनुप तिवारीलगायत पर्सा/बाराका सुरक्षा प्रमुखहरूको सहभागिता थियो ।. भारतीय ओभरलोड सवारीलाई कारबाई गर्न निर्देशन. पर्सा/बाराका सुरक्षा निकायका प्रमुखहरूलाई दुवै जिल्लाका प्रजिअद्वयले बैठकमा कडा निर्देशन दिंदै छ लेन सडकमा ओभरलोडको समस्या तत्काल समाधान गर्न निर्देशन दिएका थिए । ओभरलोड भारतीय गाडीलाई छुट दिने र नेपाली गाडीसँग रकम उठाउने गरेको विषय सञ्चारकर्मीले उठाएका थिए ।. बैठकमा ओभरलोड तत्काल रोक्न निर्णय भएको थियो । भारतीय गाडीको हकमा सीमादेखि गोदामसम्म बढीमा चार किलोमिटरसम्म ओभरलोड गरेर लैजान पाउने सहमति भएको छ ।. तर आर्थिक लेनदेनको भरमा अहिलेसम्म ओभरलोड भारतीय गाडीहरू कारखानासम्म पुग्ने गरेको समाचार स्रोतको भनाइ छ । बैठकमा ओभरलोड भारतीय गाडीलाई तत्काल कारबाई गर्न पर्सा र बाराका प्रहरी उपरीक्षकले प्रतिबद्धता जनाएका थिए ।",https://eprateekdaily.com/2021/12/07/26831
रासायनिक मल अभाव भएपछि कम्पोस्ट मलको प्रयोग बढ्दो,प्रमुख समाचार,प्रतीक दैनिक,"मंसिर २९, २०७८",नरेश यादव,"किसानहरूले रासायनिक मल उपलब्ध हुन कठिन भएपछि कम्पोस्ट मलको प्रयोग गर्न शुरू गरेका छन्। रासायनिक मलका कारण कम्पोस्ट मलको न्यूनतम प्रयोग भइरहेको पर्सा जिल्लाको थरुहट क्षेत्रमा अहिले किसानहरूले कम्पोस्ट मलको प्रयोग बढाएका छन्।. तुलनात्मकरूपमा रासायनिक मलभन्दा कम्पोस्ट मल सस्तो भएपनि पछिल्लो चरणमा रासायनिक मलको प्रयोग बढेको थियो। रासायनिक मलको प्रयोग सहज र सरल भएको कारण किसानहरूले रासायनिक मलको प्रयोग गर्दै आएका थिए। अहिले रासायनिक मल आवश्यक भएको बेलामा अभाव झेलेपछि उनीहरूको आकर्षण कम्पोस्ट मलतर्फ बढेको हो।. कम्पोस्ट मलको प्रयोग बढेसँगै यसको मूल्य पनि बढेको छ। रु १५ सय प्रतिट्याक्टर पाइने कम्पोस्ट मल अहिले रु ३ हजारदेखि ३ हजार ५ सय पुगेको छ। एक ट्याक्टर कम्पोस्ट मल बढीमा पाँच कट्ठा क्षेत्रफललाई पुग्छ। यसैको तुलनामा रासायनिक मल अहिले मकै, गहुँ, दलहन, तेलहनमा प्रतिकट्ठा युरिया तीन किलो, डिएपी दुई किलो, पोटास १ किलो प्रयोग हुने गरेको छ।. थरुहट क्षेत्रका केही ठाउँमा आर्गेनिक मलको पनि प्रयोग भइरहेको छ। यसका साथै किसानहरूले खेतमा रहेका परालमा आगो लगाएर मल बनाउने गरेका छन्। जीराभवानी, सखुवाप्रसौनी, पटेर्वासुगौली, जगरनाथपुरमा कम्पोस्ट र आर्गेनिक मलको प्रयोग भइरहेको छ भने पर्सागढी, बहुदरमाई र वीरगंज महानगरका केही क्षेत्रमा कम्पोस्ट मलको प्रयोग बढेको छ। थरुहट क्षेत्रमा पशुपालन गर्नेको सङ्ख्या घटेकाले कम्पोस्ट मलको प्रयोग न्यून मात्रामा भइरहेको छ तर पर्सागढी, बहुदरमाई, वीरगंज महानगरका केही क्षेत्रमा भने पशुपालन पूर्ववत्रूपमा भएका कारण कम्पोस्ट मलको प्रयोग बढेको हो।. पर्सागढी नगरपालिका–४ का आबिद अन्सारीले रासायनिक मल आवश्यक भएको बेलामा सहज उपलब्ध नहुँदा आफूले लगाएको मकै र आलु खेतीमा कम्पोस्ट मलको प्रयोग गरेको बताए। अर्का किसान रामबाबू चौरसियाले पनि रासायनिक मलको उपलब्धता सहज नभएको, महँगोमा खरीद गर्नुपर्ने तथा खरीद गरेको रासायनिक मल पनि नक्कली हुने गरेका कारण अहिले कम्पोस्ट मलतर्फ आकर्षित भएको बताए। यस वर्ष मकै र आलु खेतीमा उनले कम्पोस्ट मलकै प्रयोग गरेका छन्।. रासायनिक मल कृषिबालीमा तीनपटक प्रयोग गर्दा महँगो पर्ने तर कम्पोस्ट मल एकपटक प्रयोग गर्दा सस्तो हुने गरेको किसानहरू बताउँछन्। यसैगरी, रासायनिक मलको तुलनामा कम्पोस्ट मल बढी लाभदायक हुने भएपनि यसको उपलब्धता गाईवस्तु नपाल्नेहरूको लागि असहज भएपछि रासायनिक मलको प्रयोग बढेको हो। अहिले गहुँ छर्ने बेलामा रासायनिक मल अभाव भएपछि जीराभवानी गापाले आठ सय बोरा प्राङ्गारिक मल किसानहरूलाई उपलब्ध गराएको कृषि शाखा प्रमुख बृजेश साहले बताए। उनले रासायनिक मल नपाएका किसानले प्रतिकट्ठा एक बोरा (२५ किलो) प्राङ्गारिक मल प्रयोग गर्न सुझाव दिएका छन्।",https://eprateekdaily.com/2021/12/15/27320
हुन्डी कारोबारेको नाममा सर्वसाधारणलाई हैरानी,प्रमुख समाचार,प्रतीक दैनिक,"पुस ३, २०७८",वीरगंज,पर्सा प्रहरीले असली हुन्डी गर्नेहरूलाई छाडेर नक्कली व्यक्तिहरूलाई पक्राउ गर्न थालेपछि अहिले वीरगंजमा वास्तविक हुन्डी कारोबारीहरूको रजगज चलेको छ । पैसासहित पक्राउ परेका जोकोहीलाई पनि हुन्डी कारोबारी भन्दै मुद्दा लगाउने तर अदालतलाई चाहिने प्रमाण नहुँदा उनीहरू छुटने गरेका छन् ।. यसो गर्दा हुन्डी कारोबारीबाहेकका सर्वसाधारण नागरिक आतङ्कित बनेका छन् । कानून व्यवसायीका अनुसार प्रहरीले बाटोबाट पक्राउ गरेका जोकोहीमाथि मुद्दा लगाएपछि कुनै पनि आर्थिक कारोबारका लागि रकम लिएर हिंड्न सर्वसाधारणलाई गा¥हो भएको छ । बीच बाटोबाट पैसासहित पक्राउ गरी हुन्डी कारोबारी भएको दाबी गर्दै अदालतमा पुगेका व्यक्तिहरू कारोबारी ठहर हुन नसक्ने भन्दै अदालतले दजनौं मानिसको फाइल फिर्ता पठाएको छ ।. समाचार स्रोतका अनुसार वास्तविक हुन्डी कारोबारीहरू अहिले वीरगंजमा करोडौंको कारोबार गरिरहेकै छन् । उनीहरूले दैनिक लाखौं कर छली गरे पनि त्यसतर्फ कारबाई गर्ने निकायको ध्यान जान सकेको छैन ।. विगतमा पर्सा प्रहरीले नगरका विभिन्न क्षेत्रबाट हुन्डी कारोबारीलाई घर वा कार्यालयबाट सप्रमाण पक्राउ गर्ने गरेको थियो । तर अहिले सडकबाट नै पैसासहित पक्राउ परेका जोकोहीलाई हुन्डी कारोबारी हो भन्दैमा न्यायालयले कसरी स्वीकार गर्ने कानूनी व्यवसायीहरूको तर्क छ । वास्तविक हुन्डी कारोबारी नभई आफ्नो विभिन्न कारोबारका रकम बैंकसम्म पु¥याउन खोज्नेहरूसमेत पक्राउ परिरहेका छन् ।. अर्कोतर्फ सीमावर्ती बजारबाट सङ्कलन भएका नेपाली रुपैयाँ भाडा लिई बोक्ने मजदूर हुन् । अदातलमा प्रहरीले पेस गरेका प्रमाणभन्दा पक्राउ परेका व्यक्तिहरूसँग धेरै प्रमाण हुन सक्छ । हुन्डीको पैसा कहीं जाँदैन वीरगंजमा नै रहन्छ वकीलहरूको भनाइ छ । केही समययता हुन्डी कारोबार गरेको आरोपमा पक्राउ परेकाहरू अधिकांश बैंकमा रकम जम्मा गर्न हिंडेका व्यक्तिहरूलाई पक्राउ गरेको अनुसन्धानबाट देखिएको छ ।. प्रहरीले उनीहरूमाथि पनि मुद्दा लगायो तर उनीहरू आफ्नो आधार प्रमाण पेस गरेर जिल्ला अदालत पर्साबाट मुक्त भएका छन् । विगतमा हुन्डी कारोबारी पक्राउपछि कर छलेको आरोपमा सम्पत्ति सुदृढीकरण विभागमा पठाउने चलन थियो । तर अहिले मुद्दा लगाइ हल्ला फैलाउने र सर्वसाधारणको मानमर्दन गर्नेबाहेक गतिलो काम नभएको उनीहरूको आरोप छ ।. कानून व्यवसायीका अनुसार रकमसहित पक्राउ परेका व्यक्तिहरू अहिले बढीमा १० दिनमा नै सामान्य तारिखमा छुट्ने गरेका र छ महीनामा मुद्दाको छिनोफानो हुने गरेको छ । प्रहरीले छोरी कुटेर बुहारी तर्साउने प्रवृत्ति देखाउनुभन्दा पनि वास्तविक हुन्डी कारोबारीलाई पक्राउ गरेर पोख्त प्रमाण पेस गर्न र सर्वसाधारणलाई अनावश्यक दुःख नदिन पीडित पक्षको माग छ ।,https://eprateekdaily.com/2021/12/18/27479
भत्काएको नहरीलाई सिंचाइले पुरानै संरचनामा फर्कायो,प्रमुख समाचार,प्रतीक दैनिक,"मंसिर २४, २०७८",परवानीपुर,"वीरगंज महानगरले भत्काएको नहरी (सानो नहर)लाई नारायणी सिंचाइले मरम्मत गरी पुरानै संरचनामा फर्काएको छ । वीरगंज–१५ लक्ष्मनवा (नौतन)देखि नेशनल मेडिकल कलेज भेडियाहीसम्म साढे ४ किलोमिटर लम्बाइ र सर्भिस रोडसहितको ४५ फिट चौडा नहरीलाई मरम्मत सम्भार र सफाइ गरी पुरानै संरचनामा फर्काइएको नारायणी सिंचाइ व्यवस्थापन कार्यालय, वीरगंजले जनाएको छ ।. पछिल्लो चार दिनदेखि एक्साभेटर लगाएर ब्लक नं ७ को मेन सेकेन्डरी क्यानल (एमएससी) नं २ को नहरीलाई गहुँबाली सिंचाइको लागि तयार पारिएको नारायणी सिंचाइ व्यवस्थापन कार्यालय, गण्डक, वीरगंजका प्रमुख प्रसून मिश्रले जानकारी दिए ।. हजारौं बिघा सेवा क्षेत्र रहेको उक्त नहरीलाई वीरगंज महानगरले भत्काएर सडक बनाउन खोजेको थियो । एक महीनाअघि नहरी भत्काएर सडक बनाउने ठेकेदारमार्फत काम थालेपछि नारायणी सिंचाइ व्यवस्थापन कार्यालयले विरोध जनाएको थियो ।. विनासहमति अगाडि बढाइएको काममा रोक लगाउन माग गर्दै सिंचाइ कार्यालयले सरोकारवाला निकायलाई पत्राचार गरेको थियो । कार्यालयका सूचना अधिकारी एवं इन्जिनीयर सुबोध कुशवाहाले आफूहरूको सहमतिविना महानगरले गण्डक नहरको संरचनालाई भत्काएर गैरकानूनी काम गरेकोले काम रोक्न वीरगंज महानगर, जिल्ला प्रशासन कार्यालय, सिंचाइ मन्त्रालय तथा विभागलाई जानकारी गराइएको बताए ।. नहरी पुरानो संरचनामा फर्केपछि सो भेगका किसानले गहुँबालीमा सहजै सिंचाइ सुविधा पाउने भएका छन् । सिंचाइ सुविधाबाट वञ्चित भएपछि पुनः प्राप्तिले किसानमा खुशी छाएको स्थानीयले बताएका छन् ।",https://eprateekdaily.com/2021/12/10/27038
"मध्यतराईमा डिएपीको चरम अभाव, पाँच हजार टन आगामी साता आउँदै",प्रमुख समाचार,प्रतीक दैनिक,"मंसिर २५, २०७८",वीरगंज,"मध्यतराईका पर्सा, बारा र रौतहट जिल्लामा डिएपी मलको हाहाकार छ । पछिल्लो दुई सातादेखि मलको हाहाकार भएको हो । यहाँका अधिकांश किसानले धान भित्रिसकेपछि गहुँको बीउ छर्ने गरेका छन् ।. गहुँबालीमा किसानले बीउसँगै डिएपी मल र पोटास मिसाएर छर्ने गरेका छन् । तर मल उपलब्ध गराउने वीरगंजस्थित कृषि सामग्री कम्पनी लिमिटेड र साल्ट ट्रेडिङ लिमिटेडका क्षेत्रीय कार्यालयहरूले मल छैन भन्दै हात उठाएपछि किसानहरू समस्यामा परेका हुन् । आवश्यक मात्रामा मल उपलब्ध नहुँदा गहुँबाली लगाउन ढिला भइरहेको किसानहरूको गुनासो छ । केहीले भारतबाट चोरी तस्करी गरी भित्रिएको गुणस्तरहीन मल किनेर खेतमा छरिरहेका छन् ।. तराईमा गहुँ छर्ने मुख्य सिजनमैं किसानले खोजेको डिएपी मल नपाउनुमा सरकारी पक्षको चरम लापरवाही रहेको नेपाल किसान सङ्घ, पर्साका अध्यक्ष असर्फी साह बताउँछन् । उनले जिल्लाका अधिकांश किसानले डिएपी मल नपाएको बताए । “मलाई जिल्लाभरिका किसानले डिएपी मल नपाएको गुनासो गरिरहेका छन्,” उनले भने, “सहकारीहरूले पर्याप्त मल पाएका छैनन् । कृषि सामग्री र साल्ट टे«डिङलाई गुहार्दा मल केही दिनभित्रै आउँदैछ भनेर आश्वासन मात्र दिने गरेका छन् ।”. उनले अहिले मल नपाउने र एक महीनापछि आउने डिएपी मलको काम छैन भन्दै आक्रोश पोखे। “किसानलाई आज चाहिएको छ, भोलि गहुँ छरिसकेपछि आएको मलको अचार लगाउने?” उनले प्रश्न गरे । पर्सागढी नगरपालिका–३ मा सञ्चालित सुनाखरी कृषि सहकारी संस्थाकी अध्यक्ष सरस्वती भट्टराईले कृषि सामग्री कम्पनीले यस वर्ष माग गरे जति डिएपी मल नदिएको गुनासो गरिन् ।. “कम्पनीले सातामा पाँच बोरा मात्र डिएपी मल दिइरहेको छ,” उनले थपिन्, “किसानको माग बढी छ, मल पाइन्छ कि भनेर आज वीरगंजस्थित साल्ट टे«डिङमा आइपुगेकी छु, तर यहाँका हाकिम साहेबले यस वर्ष एक बोरासमेत डिएपी मल नआएको कुरा सुनाउनुभयो ।”. यस सम्बन्धमा कृषि सामग्री कम्पनी, प्रादेशिक कार्यालय, वीरगंजका प्रमुख गोरखनाथ केसीले मागभन्दा मल अत्यन्त कम रहेकाले आफूलाई यसपालि चर्काे दबाबको सामना गर्नुपरेको बताए। “हाम्रो जिम्मेवारीमा १६ वटा कार्यालय छन्, चारैतिरबाट डिएपी मलको माग उच्च छ,” उनले भने ।. चालू आवमा कार्यालयले हालसम्म ९ हजार ५ सय टन डिएपी मल बिक्री गरिसकेको छ । पर्सामा मात्रै करीब एक हजार ३०० टन डिएपी मल बिक्री गरेको बताउँदै उनले पर्सामैं अझै डिएपी मल अपुग भएको बताए ।. कम्पनीले यस वर्ष देशभरिकै लागि ग्लोबल टेन्डरमार्फत २५ हजार मेट्रिकटन डिएपी मल मगाएकोमा हालसम्म वीरगंज कार्यालयमा प्राप्त ९ हजार ५ सय मेट्रिकटन मल आएर विभिन्न जिल्लाका कार्यालयहरूमा पठाइसकिएको बताए । मल आपूर्तिको ठेक्का पाएको इन्डियन पोटास लिमिटेडले चीनबाट ल्याइरहेको डिएपी मलमध्ये अझै दुई रेलवे ¥याक आउन बाँकी रहेको उनले बताए । तीमध्ये एउटा ¥याक रक्सौलनजीकै आइपुगेको र आगामी मङ्गलवार वीरगंजको श्रीसिया सुक्खा बन्दरगाहमा आएपछि बुधवारदेखि ढुवानी गर्ने तथा बिक्री शुरू गर्ने बताए ।. अर्को ¥याक पनि भारतीय रेलमार्गमैं रहेको उनले बताए । दुवै ¥याकको गरी पाँच हजार टन डिएपी मलमध्ये आधा वीरगंज र आधा विराटनगर कम्पनीको प्रादेशिक कार्यालयले पाउने उनले जानकारी दिए । वीरगंज कार्यालयले पाउने २५ सय टनबाहेक यस वर्ष कार्यालयले अब डिएपी मल पाउने कुनै सम्भावना नरहेको उनको भनाइ छ ।",https://eprateekdaily.com/2021/12/11/27084
खेतीपातीको समयमा मजदूर अभाव झेल्दै किसानहरू,प्रमुख समाचार,प्रतीक दैनिक,"मंसिर २९, २०७८",पर्सागढी,"धानखेती भिœयाएका किसानहरू अहिले गहुँ, मकै, आलु, तोरी, मुसुरो खेतीमा व्यस्त छन्।. पर्सागढी नगरपालिका अन्तर्गतका खेतहरूमा अहिले किसानहरू मकै, गहुँ, मुसुरो, तोरी, आलु रोप्न तल्लीन छन्। धानखेतीपछि यही बालीहरू यो क्ष्Fेत्रमा अधिकांश किसानले लगाउँदै आएका छन्।. यसैबीच, किसानहरू अहिले मजदूर अभाव भोग्दैछन्। अन्य मजदूरीमा शारीरिक श्रम र समय दुवै कम लाग्ने तर मजदूरी बढी पाउने भएकोले खेतीबारीमा मजदूरहरू पाउन कम भएको हो। युवाशक्तिहरू वैदेशिक रोजगारमा गएका र नगरपालिकामा भएका अन्यहरू भने कलकारखाना, घर निर्माण लगायतका काममा बढी खट्ने गरेका छन्। त्यसमा खेतभन्दा बढी आम्दानी हुने गरेकोले उनीहरूको आकर्षण खेतीबारीमा कम भएको हो।. मकैखेती गर्ने हृदयनारायणप्रसाद यादवले मजदूर अभावमा मकैखेती गर्नुपरेको बताए। उनले अन्य खेतीपाती गर्नेहरूसँग सहकार्य गरेर मकैखेती गरेको बताएका छन्।. खेत गोड्ने, लाइन बनाउने, बीउ रोप्नेजस्ता कार्य मकैखेती गर्दा गर्नुपर्ने हुन्छ र यसका लागि मजदूर आवश्यक हुने तर मजदूरको अभावमा काम ढिलो भइरहेको बताए।. सामान्यतया खेतीपातीमा खट्ने महिला मजदूरलाई रु २ सय र पुरुष मजदूरलाई रु ५ सय ज्याला दिने गरिन्छ। महिलाहरूले खुर्पा र पुरुषहरूले कोदालोबाट काम गर्ने हुँदा मजदूरीमा यो भिन्नता भएको अर्का किसान कृष्ण चौरसिया बताउँछन्। महिला मजदूरले गर्ने काममा शारीरिक श्रम कम लाग्ने तर पुरुषहरूले कोदालोको प्रयोग गर्दा शारीरिक श्रम बढी लाग्ने हुँदा श्रम अनुसारको ज्याला तोकिएको उनले प्रस्ट्याए।. धानखेती भिœयाउनासाथ ट्याक्टरबाट खेत जोतिएको तर खेतमा कोदालो चलाएर गोडमेल गर्ने मजदूरहरू समयमा नपाउँदा मकैखेती गर्न ढिलो भएको उनले बताए।",https://eprateekdaily.com/2021/12/15/27248
"छपकैया छठघाट पोखरीमा स्वामित्व कायम गरिंदै, विरोधका स्वरहरू बन्द, प्रभावमा परेको आरोप",प्रमुख समाचार,प्रतीक दैनिक,"पुस १, २०७८",वीरगंज,"विवादित वीरगंज महानगर–२ को छपकैया छठघाट पोखरीको जग्गामा फेरि काम शुरू भएको छ । चाँडै सो जग्गाको चार किला छुट्याइ पर्खाल लगाउने योजना रहेको बुझिएको छ ।. चार दिनअघि छठघाट पोखरी आफ्नो भनेर दाबी गर्दै आएका स्व प्रमोदविक्रम शाहका छोरा प्रफुल्ल विक्रम शाह र बुहारी पूजा राणा शाहले जग्गामा आफ्नो स्वामित्व कायम गर्न नापी टोलीसहित स्थानीय अलि असगर ठकुराईको कित्ता नं ३ को ५ धुर जग्गा छुट्याउन पुग्दा गाउँलेहरूको भेला भएको थियो । सोही सन्दर्भमा कुराकानी गर्दा जग्गाको अहिले चार किला छुट्याउने काम शुरू भएको चाँडै सबै जग्गा छुट्याएर पर्खाल लगाउने सो जग्गाको कारोबार हेर्दै आएका मुकुल विक्रम शाहले बताए ।. उनले साबिक रैती नं २२ हाल कित्ता नं २१३ को एक बिघा र रैती नं ११ र हाल कित्ता नं ११० को दुई बिघा आठ कट्ठा गरी कुल तीन बिघा आठ कट्ठा जग्गा रहेकोमा नयाँ नापीमा ३ बिघा १ कट्ठा जग्गा कायम देखिएको र सोही अनुसार जग्गामा स्वामित्व कायम गर्ने बताए । सात कट्ठा जग्गा त्यति बेला नै अतिक्रमण गरेर स्थानीयले घर बनाइ पुर्जासमेत बनाइसकेका छन्। बाँकी ६१ कट्ठा जग्गामध्ये दुई कट्ठा इदगाहको लागि र सात कट्ठा छपकैया छठघाटको लागि छुट्याइएको छ । जग्गाधनीहरूले सार्वजनिक प्रयोजनको लागि काम लाग्ने इदगाह र छठघाट सौन्दर्यीकरणको लागि करीब ८० लाख रुपैयाँ खर्च गर्ने योजना बनाएका छन् ।. २०७१ सालमा हालका प्रधानन्यायाधीश चोलेन्द्र शम्शेर राणाले २५ वर्षदेखि विवादित छपकैया छठघाट पोखरी स्व शाहको हकमा फैसला सुनाएका थिए । जग्गाको स्वामित्वलाई लिएर तत्कालीन वीरगंज नगरपालिकाले २०५१ सालमा पर्सा जिल्ला अदालतमा मुद्दा दायर गरेको थियो । सोको फैसला २०५२ पुस १७ गते स्व शाहको पक्षमा भएको थियो । पर्सा जिल्ला अदालतका तत्कालीन न्यायाधीश गिरिशकुमार कर्णले फैसला गरेका थिए ।. पैmसलाविरुद्ध वीरगंज नगरपालिकाले २०५३ सालमा तत्कालीन पुनरावेदन अदालत, हेटौंडामा पुनरावेदन गरेको थियो । २०५४ सालमा तत्कालीन न्यायाधीशद्वय मीनबहादुर रायमाझी र गोविन्दकुमार श्रेष्ठको संयुक्त इजलासले असोज २२ गते स्व शाहकै पक्षमा पैmसला सुनाएको थियो । तत्पश्चात् २०५५ सालमा नगरपालिका सर्वोच्च गयो । २०५६ असोज ५ गते सर्वोच्चका न्यायाधीश कृष्णकुमार वर्मा र भैरवप्रसाद लम्सालको संयुक्त इजलासले स्व शाहको पक्षमा फैसला गरेपछि नगरपालिकाका कर्मचारी रामदयाल यादव र शिवसेना पार्टी, पर्साका वीरगंज नगरकमिटी अध्यक्ष हरिशङ्करलाल कर्णले छठघाट पोखरी सार्वजनिक हुनुपर्ने भन्दै पर्सा जिल्ला अदालतमा २०५७ सालमा मुद्दा दायर गरेका थिए ।. त्यति बेला पनि जिल्ला अदालतले स्व शाहकै पक्षमा पैmसला ग¥यो । त्यसपछि उनीहरू पनि पुनरावेदन अदालत गए र यसपटक भने स्व शाहको विपक्षमा फैसला भयो । त्यसपछि स्व शाह सर्वोच्चमा पुगे र २०७१ भदौ ८ गते न्यायाधीशद्वय दीपकराज गिरी र हालका बहालवाला प्रधानन्यायाधीश चोलेन्द्रशम्शेर जबराले पुनरावेदनको पैmसला बदर गर्दै जिल्लाकै पैmसलालाई सदर ग¥यो ।. नगरपालिकाका कर्मचारी यादवले त्यस बेला तारिख गुजारेकाले स्व शाहको पक्षमा फैसला आएको कुरा पनि त्यत्ति बेला चर्चामा थियो । यादवले सो मुद्दा नगरपालिकाको तर्फबाट नभई एउटा सर्वसाधारण व्यक्तिको रूपमा दिएकाले उनले तारिख गुजार्दा कारबाईमा परेनन् । त्यसपछि छपकैया–२ का जफर अन्सारीलगायतको समूहले सर्वोच्चमा मुद्दा दिएका थिए । सो मुद्दासम्बन्धी अहिले खुलासा भएको छैन ।. दुई कित्ता जग्गाबाट अहिले दशजना जग्गाधनी. छपकैया छठघाट पोखरीको स्वामित्व सम्बन्धमा पर्सा जिल्ला अदालतबाट पहिलोचोटि आफ्नो हकमा फैसला आउना साथ स्व शाहले २०४७ सालमा मालपोत कार्यालय, पर्साबाट सातजनालाई जग्गा बिक्री गरेका थिए ।. नातेदार अशोक बम मल्लकी पत्नी प्रतिभा बम मल्लको नाममा चार कट्ठा १५ धुर, स्व शाहका माइला भाइ अशोकविक्रम शाहकी पत्नी रोजलिन राणा शाहको नाममा तीन कट्ठा, कान्छा भाइ स्व पवन विक्रम शाहकी पत्नी जुगनु विक्रम शाहको नाममा दुई कट्ठा, बहिनी उषा राणाको नाममा दुई कट्ठा, वीरगंज–१ कै विमला कर्णको नाममा दुई कट्ठा ५ धुर, पर्साका धु्रव गुप्ताकी पत्नी रीता गुप्ताको नाममा एक कट्ठा चार धुर, जनकपुरकी चन्द्रकला केवटको नाममा १५ धुर गरी १२ कट्ठा जग्गा नामसारी गरिदिएका थिए । त्यसपछि सप्तरी कल्याणपुरकी सावित्रीदेवी महासेठलाई साढे तीन कट्ठा र सिराहाका राजदेव साह सुढीलाई साढे ११ कट्ठा गरी कुल १५ कट्ठा जग्गा २०७२ फागुन २१ गते नामसारी गरेको देखिएको छ ।. अहिले करीब १० जनाभन्दा बढी जग्गाधनी ६१ कट्ठा जग्गाको जग्गाधनी बनिसकेका छन् । कुल ६१ कट्ठा जग्गामा ९ कट्ठा जग्गा (इदगाह र छठघाट पोखरी), १२ कट्ठा पहिले नामसारी भएको र १५ कट्ठा छ वर्षअगाडि नामसारी भएको गरी ३६ कट्ठा जग्गा नामसारी भइसकेको छ ।. शाहको मृत्युपछि कान्छा छोरा प्रफुल्ल विक्रम शाहको नाममा अहिले १५ कट्ठा जग्गा नामसारी भएर आएको छ । पछिल्लो समयमा यो जग्गामा माटो पुर्ने काम सम्पन्न भएको छ र पुराना मानिसहरूबीचको सहकार्य पनि टुटेको छ । सार्वजनिक जग्गाको विवाद सर्वाेच्चले टुङ्ग्याएर व्यक्तिविशेषको नाममा फैसला गरेपछि आधा दशकअघि माटो पुर्ने र जग्गा कब्जा गर्ने कार्य शुरू भएको हो । माटो पुर्ने काम सम्पन्न भएको आधा दशकपछि अहिले सो स्थानमा स्व शाहका कान्छा छोराले नापीबाट जग्गा छुट्याएर अपार्टमेन्ट, मल, हस्पिटलगायतका निर्माण योजना बनाएको बुझिन आएको छ ।. स्थानीयको विरोधछपकैया छठघाट पोखरी स्व शाहलगायत उनका नातेदार र विभिन्न व्यक्तिको नाममा दर्ता भए तापनि वर्षाैंदेखि सार्वजनिक पोखरी रहेको भन्दै छपकैयाका स्थानीय बासिन्दा बताउँछन् । स्थानीय शेख लालबाबूले आफ्नो बुबाबाजेको पालादेखि सार्वजनिक पोखरी भएको र विद्यार्थी हुँदा नगरपालिकाले माछा पाल्ने गरेको तर २०४७ सालपछि उक्त जग्गा स्व शाहको नाममा गएको सुनेपछि आश्चर्यचकित भएको बताए ।. विरोध कार्यक्रमहरू साम्य. छपकैया छठघाट पोखरी सार्वजनिक हुनुपर्ने मागसहित लामो समयसम्म स्थानीयले विरोध गरेका थिए । विभिन्न चरणमा गरिएको विरोधका कारण अहिलेसम्म सो जग्गा दर्ता गराउन सफल भएका व्यक्तिहरूले आफ्नो स्वामित्व कायम गर्न सकेका थिएनन् ।. तर माटो पुर्नेलगायतका काम सम्पन्न हँुदा पनि स्थानीयसहित यस कार्यको विरोध गर्दै आएका हिन्दुवादी संस्थाहरू अहिले चुप लागेर बस्नुमा आर्थिक लाभ लिएको चर्चा गर्छन्, केही स्थानीय । कुनै पनि हालतमा सार्वजनिक गरी छाड्ने कुरा अहिले कसैको मुखबाट निस्कन सकेको छैन ।. अझ यो सार्वजनिक छठघाट पोखरीलाई वैधानिकता प्रदान गर्न विभिन्न राजनीतिक दलका नेताहरूको संलग्नता भएपछि उनीहरूनजीकका कार्यकताहरू पनि चुप बसेका छन् । यसअघि स्वस्फूर्तरूपमा विरोध कार्यक्रम गर्नेहरू अहिले यो पोखरीको बारेमा केही सुन्ने, बोल्ने पक्षमा देखिएका छैनन् ।",https://eprateekdaily.com/2021/12/16/27397
धानको उत्पादन बढे पनि गहुँको उत्पादन घट्ने सङ्केत,प्रमुख समाचार,प्रतीक दैनिक,"पुस २, २०७८",वीरगंज,"कृषि ज्ञान केन्द्र, पर्साका बागवानी अधिकृत श्यामकिशोर प्रसादले यस वर्ष धान उत्पादन बढे पनि गहुँ उत्पादन घट्ने सङ्केत गरेका छन् ।. बागवानी अधिकृत श्यामकिशोरले यस वर्ष ४७ हजार १३७ हेक्टर जग्गामा चैते, भदैया, अगहनी धान खेती भएको र २ लाख ३३ हजार १३५ मेट्रिक टन धान उत्पादन भएको बताए । गत वर्ष ४७ हजार ५० हेक्टरमा धानखेती गरिएको र २ लाख २८ हजार ५२८ मेट्रिक टन धान उत्पादन भएको बताए ।. बागवनी अधिकृत श्यामकिशोरले यस वर्ष जेठ महीनादेखि पानी परेको र आकाशेखेतीको भरमा रहेका किसानहरूलाई सिंचाइको असुविधा नहुँदा धानखेती बढेको बताए । उनले अपेक्षाकृतरूपमा भने यस वर्ष पनि धानको उत्पादन बढ्न नसकेको बताए । धान पाकेर भिœयाउने बेलामा कीरा बढेको र पानी परेको कारण धानखेती प्रभावित भएको उनले बताए । अन्तिम समयमा प्रतिकूल मौसमको कारण यस वर्ष धानखेतीमा थोरै वृद्धि भएको बताए । गत वर्ष चैते धान ३ हजार ५ सय हेक्टरमा गरिएको र १७ हजार ८५० मेट्रिक टन धान उत्पादन भएको थियो भने यस वर्ष ३ हजार ५५० हेक्टरमा चैते धान खेती भएको र १८ हजार ८१५ मेट्रिक टन उत्पादन भएको बताए।. यसैगरी, गत वर्ष भदैया धान ८ हजार ५५० हेक्टरमा रोपिएको र ४४ हजार ४६० मेट्रिक टन उत्पादन भएको थियो भने यस वर्ष ८ हजार ५६० हेक्टरमा खेती भएर ४६ हजार २२४ मेट्रिक टन उत्पादन भएको बताए । अगहनी धान भने गत वर्ष ३५ हजार हेक्टरमा रोपिएको र १ लाख ६६ हजार २५० मेट्रिक टन उत्पादन भएको थियो भने यस वर्ष ३५ हजार २० हेक्टरमा रोपिएको र १ लाख ६८ हजार ९६ मेट्रिक टन धान उत्पादन भएको बताए ।. बागवनी अधिकृत श्यामकिशोरले रासायनिक मलको अभावमा गहुँखेती कम हुने सङ्केत गरे । उनले गत वर्ष २६ हजार ५० हेक्टर क्षेत्रफलमा गहुँखेती भएको र ८५ हजार ९६५ मेट्रिक टन गहुँ उत्पादन भएको बताए । यस वर्ष गहुँको बीउ छर्ने कार्य ९० प्रतिशत भएको तर किसानहरूले रासायनिक मलको अभाव झेलिरहेको उनले बताए ।. बजारमा मलको अभाव छ, सरकारले मल उपलब्ध गराउन सकेको छैन र सीमापारिबाट पनि किसानहरूले ल्याउन नसक्दा गहुँखेती प्रभावित हुने उनले बताए । बागवानी अधिकृत श्यामकिशोरले रासायनिक मलको अभाव भएको बेला सीमावर्ती भारतमा ल्याएर गर्जो टार्दै आएका किसानहरूले यसपटक त्यहाँका किसानले पनि मलको अभाव झेल्दै आएकाले मल नपाएको बताए । पर्सा जिल्लामा धान, गहुँ मुख्य बाली हुन् भने यसबाहेक दलहन र तेलहन खेती पनि हुँदै आएको छ । धान भिœयाएसँगै किसानहरू गहुँ, दलहन, तेलहन खेतीमा लाग्ने गरेका छन् । पर्सा जिल्लामा कृषि ज्ञान केन्द्रको तथ्याङ्क अनुसार हिउँदे मकै ५६० हेक्टरमा र वर्षे मकै ४ हजार ५० हेक्टरमा रोपिन्छ ।. यसैगरी, दलहनमा मुसुरोको ३ हजार ६१० हेक्टरमा खेती हुने गरेको छ । दलहनमा सबैभन्दा बढी मुसुरोखेती हुने गरेको छ । दलहनमैं खेसारी, मुङ, राजमा, रहर थोरै मात्रामा खेती हुने गरेको उनले बताए ।. तेलहनमा सबैभन्दा बढी तोरीखेती ५ हजार ५६० हेक्टरमा हुने गरेको छ । आलस ३९० हेक्टर, सरसो ३१० हेक्टर र सूर्यमुखी ५ हेक्टरमा मात्र खेती हुने गरेको छ । पर्सा जिल्लामा उखु ३ हजार हेक्टरमा, आलु एक हजार १७५ हेक्टरमा र सुर्ती २१५ हेक्टरमा खेती हुने गरेको कृषि ज्ञान केन्द्र, पर्साले जनाएको छ ।",https://eprateekdaily.com/2021/12/17/27449
"इप्रका, सुपौलीमा चरम लापरवाही, सेवाग्राहीहरू आक्रोशित",प्रमुख समाचार,प्रतीक दैनिक,"मंसिर २६, २०७८",सेढवा,"इलाका प्रशासन कार्यालय, सुपौलीमा तोडफोड तथा होहल्ला गरेको आरोपमा प्रहरीले एकजनालाई पक्राउ गरेको छ । आइतवार बिहान करीब ८ बजे अस्थायी प्रहरी चौकी, सुपौलीले ठोरी गाउँपालिका–३ निवासी रत्नबहादुर थापालाई पक्राउ गरेको थियो ।. थापासहित केही सेवाग्राहीहरूले काम नभएको भन्दै कार्यालयको टेबुल पल्टाउने क्रममा त्यहाँका कर्मचारीहरूले प्रहरीलाई खबर गरेपछि प्रहरीले पक्राउ गरेको प्रसनि महेन्द्र चौधरीले बताए । थापालाई कारबाईका लागि इलाका प्रहरी कार्यालय, पोखरियामा पठाइएको प्रसनि चौधरीले जानकारी दिएका छन् ।. थापासहित अन्य सेवाग्राहीहरू नागरिकता बनाउन दुई हप्तादेखि इलाका प्रशासन कार्यालय, सुपौलीमा धाइरहेका थिए । पटक–पटक धाउँदा पनि काम नगरेर कार्यालयका कर्मचारीले सेवाग्राहीलाई हैरान पारेको ठोरी गापा–१ का सन्देश मगरले बताए ।. नागरिकता बनाउन काठमाडौंबाट पन्ध्र दिनअघि आएको तर कर्मचारी नभएकाले दुःख पाइरहेको मगरले गुनासो गरे । “कार्यालयमा आउँदा बुधवार प्रशासकीय अधिकृत आउने भएकाले सोही दिन आउनु भनेर बोलाएको तर बुधवार पनि हाकिम नआउँदा आज आइतवार आउनु भनेको थियो । आज पनि हाकिम नआएपछि सेवाग्राहीहरू काम नहुने भएर आक्रोशित बनेका हुन् ।. गाउँ–गाउँबाट आउने सेवाग्राहीलाई इलाका प्रशासनले दुःख मात्रै दिने गरेकोले कार्यालय राख्नुको औचित्य छैन भन्दै सर्वसाधारणले आक्रोश पोखेका हुन्,” उनले भने ।. यता, ठोरी गापा–२ की रीमा मगरले नागरिकता बनाउन जाडोमा सानो बच्चा लिएर विगत पाँच हप्तादेखि धाइरहेको गुनासो गरिन् । घरको काम छाडी गाडी भाडा तिरेर आउँदा पनि काम हुन नसकेको उनले गुनासो गरिन् । इप्रका, सुपौलीमा कर्मचारीको चरम लापरवाहीकै कारण निकै दुःख झेल्नुपरेको मगरले गुनासो गरिन् ।. बाहिर रोजगार गर्दै आएका युवाहरू सीमित समयको बिदा लिई नागरिकता बनाउन आउने गरेकामा इलाका प्रशासन कार्यालयमा समयमा काम नहुँदा पाएको रोजगार पनि गुमाउनुपरेको युवाहरूको गुनासो छ ।. यस विषयमा प्रमुख जिल्ला अधिकारी उमेशकुमार ढकालले इलाका प्रशासन कार्यालय, सुपौलीमा दरबन्दी रहे पनि गृह मन्त्रालयले अधिकृत नपठाउँदा समस्या भएको बताए । त्यहाँको सेवा प्रभावित नहोस् भनेर जिल्ला प्रशासन कार्यालय, पर्साबाट सातामा एकपटक अधिकृत पठाउँदै आएको उनको भनाइ छ ।. हाल जिप्रका, पर्सामा पनि अधिकृतको सङ्ख्या आवश्यकताभन्दा कम भएकोले सुपौलीका लागि पठाउन नसकिएको प्रजिअ ढकालले स्वीकारे । यसमा सेवाग्राहीहरूले समन्वय गर्नुको साटो तोडफोड गर्नु उपयुक्त नभएको प्रजिअ ढकालले बताए । सेवाग्राहीहरूले भने जिल्ला प्रशासन कार्यालयको समन्वय तथा निगरानीमा अभाव रहेको आरोप लगाएका छन् ।",https://eprateekdaily.com/2021/12/12/27151
धोबिनी गापामा अध्यक्ष र अधिकृतबीच विवाद,प्रमुख समाचार,प्रतीक दैनिक,"मंसिर १५, २०७८",वीरगंज,"पर्साको धोबिनी गाउँपालिकामा जनप्रतिनिधिहरूले आफूखुशी गर्दै आएको अनियमितता रोकेपछि कर्मचारी तथा गापा अध्यक्षबीच विवाद शुरू भएको छ । गापा अध्यक्ष सुरेशप्रसाद कुर्मी र प्रमुख कार्यकारी अधिकृत राजु साहबीच विवादका कारण कर्मचारी र सेवाग्राहीहरू मारमा परेका छन् । दुवैजनाले एकअर्काविरुद्ध सार्वजनिकरूपमा टीकाटिप्पणी गर्न थालेका छन् । गापा अध्यक्ष कुर्मीले गापाको खाता रोक्का गरी अधिकृत साहको सरुवा गराउने प्रयास गरिरहेका छन्।. सो गापामा विगतमा भएको भ्रष्टाचारको साक्षी अधिकृत साह नबनेपछि गापाध्यक्षलगायत केही जनप्रतिनिधिहरूबीच मनमुटाव शुरू भएको स्रोतले बताएको छ । गापाध्यक्ष कुर्मीले घोडदौडापिपराका बासिन्दाका लागि ओरिया नदीमा झोलुङ्गे पुल निर्माणका लागि दुई वर्षअघि उपभोक्ता समिति गठन गरी ४४ लाख रुपैयाँ झिकेको र काम नगरेपछि उपभोक्तामाथि गापा कार्यालयले कारबाई प्रक्रिया अगाडि बढाएपछि अध्यक्ष कुर्मी अधिकृत साहसँग रिसाएका थिए । वास्तवमा निर्माणस्थलमा १० प्रतिशत काम गएको देखिन्छ । नियमानुसार उपभोक्ता समितिलाई पेश्की दिने नियम छैन, तर प्राविधिक मूल्याङ्कनसविना कसरी भुक्तानी दिइयो यो खोजीको विषय रहेको गाउँलेहरूले बताए ।. विगतमा करारमा भर्ना गरिएका कर्मचारीहरूको वर्षपछि म्याद थप्न घूस लिने परम्परा थियो । अहिले जनप्रतिनिधिहरूको रायबेगर गापाले म्याद थपेपछि विवाद बढेको छ । गत वर्ष स्वास्थ्यकर्मी भर्नाको विज्ञापन प्रकाशित गरे पनि नियुक्त नपाएका छजना कर्मचारीहरूलाई नियुक्ति दिन अधिकृत साहलाई गापा अध्यक्ष कुर्मीले दबाब दिंदा नियमविपरीत आफू काम गर्न नसक्ने बताएपछि झन् विवाद बढेको छ ।. कर्मचारी भर्नामा आर्थिक चलखेल भएको भन्दै सोही बेलादेखि भर्ना प्रक्रिया रोकिएको स्रोतले बताउँछ । तत्कालीन अधिकृत अशोक रौनियार र गापाध्यक्ष कुर्मीबीच सहमति नजुुटेको कारण उनीहरूको नियुक्ति प्रक्रिया रोकिएको थियो ।. गत आवको कामलाई चालू आवमा निरन्तरता दिन बोर्डले पारित गर्नुपर्ने नियम छ तर बोर्डका अन्य प्रतिनिधिहरू नियुक्ति प्रक्रियाको विरोधमा रहेको स्रोतले बताएको छ । यस विषयमा गापा अध्यक्ष कुर्मीले आफूहरूबीच विवाद छ तर कुनै अनियमितता नभएको दाबी गरे ।. चेक काट्ने अधिकार कर्मचारीसँग भएकोले जनप्रतिनिधिले भ्रष्टाचार गर्ने कुरा मिथ्या आरोप मात्र भएको उनको भनाइ छ ।",https://eprateekdaily.com/2021/12/01/26429
"ओभरलोडमा भारतीयलाई छुट, नेपालीमाथि रोक",प्रमुख समाचार,प्रतीक दैनिक,"मंसिर १६, २०७८",परवानीपुर,"दक्षिण एशियाली मुलुकमा नेपाल यस्तो मुलुक हो, जहाँ भारतीय गाडीबाटै तराईको औद्योगिक कोरिडोरसम्म होइन, राजधानी काठमाडौंसम्म मालसामान भारतबाट सीधा ढुवानी हुन्छ । अरू देशमा यो सुविधा छैन । नेपाल–भारतको खुल्ला सीमा र नेपाल–भारतको सन् १९५० को व्यापार सन्धिको भारतीय ढुवानी व्यवसायीले अहिलेसम्म फाइदा लिइरहेका छन् । अर्कोतर्फ नेपाली ढुवानी व्यवसायी घाटाको रोजगार गर्न बाध्य छन् । यो नीतिकै कारण तराईका अधिकांश सडक एकातिरबाट बन्छ भने अर्कोतिरबाट भत्किन्छ ।. सडक बर्बाद हुनुको एउटै कारण हो, मालवाहक गाडीले ओभरलोड मालवस्तु बोक्नु । तर ओभरलोडको नियम नेपाली गाडीलाई मात्र लाग्छ, भारतीय गाडीलाई नलाग्ने गरेको नेपाली व्यवसायीहरू बताउँछन् ।. भन्सार एजेन्ट महासङ्घका प्रथम उपाध्यक्ष एवं महासङ्घ मातहतको सङ्घसङ्गठन समन्वय समितिका संयोजक काशीराज उपाध्यायले नेपाल सरकारको नीतिकै कारण नेपालमा गाडी चलाएर भारतीय ढुवानी व्यवसायी मालामाल भइरहेको र बर्सेनि करोडौं रुपियाँ आर्जन गरिरहेको बताए ।. “भारतीय गाडी ७०/८० टन बोकेर आउँदा कसैले रोक्दैन, कुनै अवरोध हँुदैन, तर नेपाली गाडीले भारवाहन क्षमताभन्दा पाँच टन बढी बोक्यो भने नेपाल प्रहरी, ट्राफिक प्रहरीले ऐन नियम लगाएर दुःख दिन्छ, जरिवाना कटाउँछ,” उपाध्यायले भने । यस्ता दुईथरी व्यवहारका कारण नेपाली ढुवानी व्यवसायी तथा उद्योगी अत्यन्तै मर्कामा परिरहेका छन् । आगामी दिनमा भारतीय गाडीलाई मालसामान बोकेर सीमा क्षेत्रसम्म मात्र आउने नीति ल्याउनुपर्छ । यसले देशमा रोजगार र व्यवसाय बढ्छ । बर्सेनि करोडौं रुपियाँ बाहिरिरहेको छ, त्यसलाई रोक्न सक्यौं भने व्यापार घाटालाई पनि कम गर्न सकिन्छ । उनले मालसामान बोकेर नेपाल भित्रिने ओभरलोड भारतीय गाडीलाई भन्सार बिन्दुमैं नेपाली नियम कानूनको दायरामा ल्याउनुपर्ने बताए ।. तराई यातायात व्यवसायी सङ्घ, सिमराका उपाध्यक्ष सोहेल अख्तर अन्सारीले सरकारकै नीतिका कारण नेपाली व्यवसायी कङ्गाल बनिरहेको र अर्कोतर्फ नेपाली सडक पनि बर्बाद भइरहेको आरोप लगाए । उनले सरकारले भारतीय गाडीलाई ओभरलोडमा छुट सुविधा दिंदा आफूहरू मर्कामा परेको र त्यही निहँुमा ट्राफिक प्रहरीको माल कमाउने धन्दा फस्टाइरहेको आरोप लगाए । राजमार्गमा ट्राफिक प्रहरीले भारतीय गाडीलाई पनि रोक्छ, कागजपत्र हेर्छन् र प्रतिगाडी भारु एक सयदेखि पाँच सयसम्म लिएर जान दिन्छ । नेपाली गाडीले ४० टनभन्दा बढी सामान बोक्यो भने जरिवाना काट्ने वा यातायात व्यवस्था कार्यालय, वीरगंजमा कारबाईका लागि पठाउने गरेको उनले बताए ।. यस्तै नीतिका कारण हाल पर्सा/बाराका अधिकांश ढुवानी व्यवसायी कङ्गाल बनिसकेका छन् । पर्सा/बारा क्षेत्रमा मात्रै करीब तीन हजार ट्रक र टेलर अर्थात् मालवाहक गाडीधनीहरू छन् । अधिकांश व्यवसायीलाई बैंकको किस्ता तिर्न धौधौ भइरहेको छ । हामीलाई सधैं बैंकबाट फोन आइरहेको छ, उनले भने, एकजना व्यवसायीले ४/५ वटा बैंकको किस्ता तिर्न बाँकी छ ।. उनले तराईका भन्सार नाकाबाट दैनिक दुई हजारभन्दा बढी भारतीय गाडी मालसामान लिएर नेपाल भित्रिने गरेको र भारु एक सयको दरबाट पनि गणना गर्ने हो भने दैनिक भारु एक लाख ट्राफिक प्रहरीले अवैध असुली गरिरहेको बताए ।. वीरगंज भन्सारको पुरानो भन्सार नाका र एकीकृत भन्सार जाँच चौकी (आइसिपी)बाट मात्रै दैनिक करीब आठ सयभन्दा बढी गाडीहरूको आवागमन हुन्छ । नेपाली गाडी १० चक्केलाई १७ टन, १२ चक्केलाई २१ टन, १४ चक्के टेलरलाई साढे २७ देखि ३० टन, १४ चक्के ट्रकलाई २५ टन मात्र बोक्न स्थानीय प्रशासनको आदेश छ तर भारतीय गाडीको हकमा २२, २४, २६ चक्के मालवाहक ट्रकले ७० टनभन्दा बढी सामान बोक्छन् र यसलाई सरकारसमेतबाट रोक्ने प्रयास गरिएको छैन ।. सडक बिगार्नेलाई कारबाई गर्नुपर्छ–यातायात व्यवस्था कार्यालय. यातायात व्यवस्था कार्यालय (सवारी) वीरगंजका प्रमुख कुशेश्वर साहले नेपालको सडक तथा राजमार्ग बिगार्ने जोकसैलाई पनि सरकारी निकायले कारबाई गर्नुपर्ने बताए । उनले सडक नेपालको सम्पत्ति हो, यसमा सुरक्षा अङ्ग संवेदनशील हुनु जरुरी रहेको बताए ।. “हामीकहाँ महीनामा केही गाडी ओभरलोडको आउँछ, आएकालाई कानून बमोजिम जरिवाना तिराएर कारबाई गरेका छौं,” उनले भने, “राजमार्गमा कुन गाडीले के बोकेर कहाँ जाँदैछ, त्यो हेर्ने जिम्मा ट्राफिक प्रहरीको हो, भारतीय गाडीलाई किन कारबाई गरेन भनी ट्राफिक प्रहरीलाई सोध्नुपर्छ ।”. गृहको पत्रले भारतीयलाई छुट दिएका छौं –प्रदेश २ ट्राफिक. यस विषयमा प्रदेश नं २ ट्राफिक कार्यालय, पथलैयाका प्रमुख हिमालय श्रेष्ठसँग बुझ्दा ओभरलोडको हकमा भारतीय र नेपाली गाडीलाई दुईथरीले कारबाई नगर्ने गरेको दाबी गरे । उनले नेपालको नियम सबैको लागि एउटै रहेको चर्चा गर्दै भारतीय गाडीको हकमा गृह मन्त्रालयको पत्रका कारण आफूहरूले छुट दिइरहेको बताए ।. “नेपालको औद्योगिक प्रयोजनका लागि टुक्र्याउन नपाइने, फुटाउन नपाइने कच्चा पदार्थको हकमा गृहले नरोक्नु, सीमादेखि ३० किलोमिटरभित्रसम्म ल्याउन सहजीकरण गर्न भनेको छ,” उनले भने, “पथलैयाभन्दा माथि जाँदा हरेक गाडीलाई भारवहन क्षमताकै आधारमा कारबाई भएको छ ।”. उनले क्षमताभन्दा पाँच टन बढी लिएको पाइएमा ट्राफिक प्रहरीले चिट काटेर कारबाई गरी जान दिन्छ भने त्योभन्दा बढी लोड गरेको भेटिए यातायातमा पठाउने गरेको बताए । राजमार्गको चोकचोकमा ट्राफिक प्रहरीले भारतीय गाडीसँग नजराना बुझेर जान दिने गरेको अस्वीकार गरे । ट्राफिक प्रमुख श्रेष्ठले त्यस्तो गलत कार्यको प्रमाण पेश भए सम्बन्धित व्यक्तिलाई कारबाई गर्ने बताए ।",https://eprateekdaily.com/2021/12/02/26488
वीरगंजमा प्रदेशस्तरीय मानवीय सहायता स्थलको उद्घाटन,प्रमुख समाचार,प्रतीक दैनिक,"मंसिर १७, २०७८",परवानीपुर,"वीरगंजमा प्रदेश नं २ को प्रदेशस्तरीय मानवीय सहायता स्थलको उद्घाटन भएको छ । गृहसचिव टेकनारायण पाण्डेले वीरगंजको एकीकृत भन्सार जाँच चौकी (आइसिपी)मा निर्माणाधीन सहायता स्थलको उद्घाटन गरेका हुन् ।. आइसिपीमा सहायता स्थलको उद्घाटन गर्दै गृहसचिव पाण्डेले भूकम्प, बाढी, पहिरो, चक्रवातलगायत विभिन्न दैवी विपद्बाट प्रभावितहरूको उद्धार तथा सहायताको लागि दातृ निकायको सहयोगमा निर्माण गरिएको सहायता स्थलमा विपद्मा काम गर्ने टीम नै स्थापना भएको बताए । उनले नेपाल सरकारको क्रियाशीलतामा ब्रिटिश सरकारको युकेएड तथा विश्व खाद्य कार्यक्रम (डब्लुएफपी)को आर्थिक सहयोगमा नेपालमा सातवटा प्रदेशका सातवटा ठाउँमा र चारवटा घुम्ती मानवीय सहायता स्थल गरी जम्मा ११ वटा सहायता स्थल बनाउने सरकारको नीति रहेको जानकारी गराए ।. सहायता स्थलमा प्रदेश सरकारले समन्वय गर्ने र स्थानीय सुरक्ष्Fा अङ्गहरू मिलेर विपद्को समयमा विपद् व्यवस्थापन गर्ने सरकारको लक्ष्य छ । वीरगंजसँगै नेपालगंज, भैरहवा, पोखरा, धनगढी, जुम्ला, ते¥हथुम, बर्दियालगायत ठाउँमा सहायता स्थल निर्माण भइरहेका छन् । एउटा सहायता स्थलको निर्माण खर्च र आवश्यक सामग्रीको व्यवस्थापनमा करीब डेढ करोड रुपैयाँभन्दा बढी खर्च भएको छ ।. गृह मन्त्रालय अन्तर्गत विपद् तथा द्वन्द्व व्यवस्थापन महाशाखाकी प्रमुख हुमकला पाण्डेको अध्यक्षतामा भएको कार्यक्रममा प्रदेश २ का आन्तरिक मामिला तथा कानून मन्त्रालयका सचिव रामकुमार महतो, युकेएड अन्तर्गतको एफसिडिओका प्रतिनिधि हेनरी डोनार्टी, डब्लुएफपीका नेपाल निर्देशक रोबर्ट कास्कालगायतले मन्तव्य व्यक्त गरेको डब्लुएफपीकी सञ्चारप्रमुख मोनिका उपाध्यायले जानकारी गराइन् ।. कार्यक्रममा पर्साका प्रमुख जिल्ला अधिकारी उमेशप्रसाद ढकाल, वीरगंज महानगरका प्रमुख प्रशासकीय अधिकृत निश्चलराज पाण्डे, पर्साका प्रहरी उपरीक्षक रमेशकुमार बस्नेत, सशस्त्र प्रहरी उपरीक्षक राजेन्द्र खड्कालगायत बाराका सुरक्ष्Fा अधिकारी र नेपाली सेनाका पर्सा/बाराका गणपतिहरूको सहभागिता थियो ।",https://eprateekdaily.com/2021/12/03/26545
"पठनपाठन प्रभावित भएपछि विद्यार्थीद्वारा प्रदर्शन, १३ राउन्ड अश्रुग्याँस प्रहार, लाठीचार्जबाट दर्जन विद्यार्थी घाइते",प्रमुख समाचार,प्रतीक दैनिक,"मंसिर १३, २०७८",परवानीपुर,"वीरगंज महानगरपालिका–२१ स्थित नेपाल गीता गजेन्द्रराज जोशी मावि सुखचैनाका विद्यार्थीहरूले अङ्ग्रेजी र विज्ञानको विषयगत शिक्षकको माग गर्दै सोमवार बिहान परवानीपुर–पथलैया सडकखण्डमा चक्काजाम र प्रदर्शन गरेका छन्।. प्रदर्शनमा उत्रिएका विद्यार्थीमाथि प्रहरीले १३ राउन्ड अश्रुग्याँस प्रहार गर्नुका साथै लाठीचार्ज गरेको छ। लाठीचार्जबाट एक दर्जन विद्यार्थी घाइते भएका छन्।. वीरगंज–पथलैया सडकखण्डको परवानीपुर बजारमा बिहान साढे ११ देखि दिउँसो २ बजेसम्म विद्यार्थीहरूले चक्काजाम गर्दै नाराबाजी गरेका थिए।. विद्यार्थीहरूको चक्काजाम हटाउन पर्सा प्रहरीले बल प्रयोग गर्दै १३ राउन्ड अश्रुग्याँस प्रहार गरेको थियो। प्रहरीको लाठीचार्जबाट कक्षा १० का विद्यार्थी लक्ष्मिना पटेल, सोनु पटेल, अखिलेश मण्डल, प्रेमराज मण्डल, सुबोध पटेल, राहुल देवानलगायत घाइते भएका छन्। उनीहरूको नजीकैको स्वास्थ्य चौकीमा उपचार भइरहेको छ।. पर्सा प्रहरीका प्रवक्ता प्रहरी नायब उपरीक्षक ओमप्रकाश खनालले अश्रुग्याँस प्रहार गरी विद्यार्थीहरूलाई हटाएर जाम खुलाउने प्रयास गरेको बताए।. करीब आठ सय विद्यार्थी रहेको उक्त विद्यालयमा शिशु कक्षादेखि १० कक्षासम्म अध्ययन हुन्छ। विद्यालयमा चारजना शिक्षिका र ११ जना शिक्षक गरी जम्मा १५ जना शिक्षक रहेकामा दैनिक चारजना अनुपस्थित रहँदै आएकाले पठनपाठन प्रभावित हुने गरेको छ। विद्यार्थीहरूका अनुसार शिक्षकशिक्षिकाहरूले दिनभर इन्टरनेट चलाउने र कक्षा कोठामा पठनपाठन गर्न नजाने गरेका कारण सम्पूर्ण विद्यार्थी आक्रोशित भएका हुन्। विद्यार्थीहरूले विद्यालयको प्रयोगशाला तथा कम्प्युटर कक्षमा शिक्षकहरू अध्यापनको लागि नजाने गरेको आरोप लगाए। व्यवस्थित पठनपाठन गराउन विद्यालय, वडा कार्यालय र महानगरले व्यवस्थापन नमिलाएसम्म आन्दोलन नरोकिने विद्यार्थीहरूले बताएका छन्।. प्रधानाध्यापक राजकुमार सिंहका अनुसार विद्यालयमा भएका समस्याका कारण विद्यार्थीहरूले आन्दोलन गरेको बताए। उनले विद्यार्थीको आन्दोलनप्रति ऐक्यबद्धता रहेको बताए। शिक्षकहरू मनपरी तवरले विद्यालयमा आउनजान थालेपछि समस्या बढ्दै गएको प्रअ सिंहले बताए। विद्यालयका समस्या समाधानका लागि सरोकारवाला निकायसँग समन्वय भइरहेको उनले बताए।. तीन दिनअघि पनि विद्यार्थीहरूले लिपनीबिर्ता वडामा प्रदर्शन गरेका थिए।",https://eprateekdaily.com/2021/11/29/26314
माओवादीको महानगरमा दुईवटा कमिटी,प्रमुख समाचार,प्रतीक दैनिक,"मंसिर ११, २०७८",वीरगंज,"रहबर अन्सारीको अध्यक्षतामा टाउन हलमा सम्पन्न अधिवेशनले कमिटी गठन गरेको थियो भने सब्बा अन्सारीको अध्यक्षतामा मुर्लीमा आयोजित अधिवेशनले कमिटी गठन गरेको थियो।. वरिगंज महागरका दुई स्थानमा सम्पन्न अधिवेशनबाट निर्वाचित दुईजना अन्सारीमध्ये कसले वैधानिकता पाउने अहिले अन्योलग्रस्त छ । जबकि दुवै कमिटीले आफूहरू वैधानिक भएको दाबी गर्दै आएका छन् ।. प्रस, सेढवा/. नेपाल कम्युनिस्ट पार्टी (माओवादी केन्द्र)को शनिवार जीराभवानी गाउँपालिकामा सम्मेलन भएको छ ।. वडा नं ३ नौकाटोलामा दिनानाथप्रसाद महतोको सभापतित्व तथा जिल्ला इन्चार्ज विजय महतो थारूको प्रमुख आतिथ्यमा सम्पन्न भएको थियो । कार्यक्रममा सचिव बालेश्वरप्रसाद थारू, जयनारायण गौरो, रामाकान्त चौधरी, जीतेन्द्र बछारले मन्तव्य व्यक्त गरेका थिए ।. प्रस, ठोरी/. नेकपा माओवादी केन्द्र ठोरी गाउँपालिका कमिटीको प्रथम अधिवेशन सम्पन्न भएको छ । ठोरी गापा–४, आठघरेमा सम्पन्न अधिवेशनको अध्यक्ष पद्मलाल श्रेष्ठले उद्घाटन गरेका थिए ।. शनिवार आयोजित कार्यक्रममा अध्यक्ष श्रेष्ठले राजनीति गर्नु पैसा कमाउनका लागि नभई जनसेवाको लागि भएको जिकिर गरे । उत्पीडित समुदायलाई राज्यको मूल प्रवाहमा ल्याउने पार्टी माओवादी भएकोले आफ्नो ध्यान सधैं उत्पीडित र पछाडि पारिएका समुदायको उत्थानका लागि हुने अध्यक्ष श्रेष्ठको भनाइ थियो । ठोरीको अवस्था अन्य ठाउँभन्दा फरक रहेकोले आफू नेतृत्वको स्थानीय सरकारले गरेको विकासकै कारण फेरि पनि जीत सुनिश्चित भएको ठोकुवा गरे ।",https://eprateekdaily.com/2021/11/27/26168
नेपाली काङ्ग्रेसको सातवटा प्रदेशमा अधिवेशन सम्पन्न,प्रमुख समाचार,प्रतीक दैनिक,"मंसिर १९, २०७८",परवानीपुर,"नेपाली काङ्ग्रेसको १४औं महाधिवेशन अन्तर्गत अहिले सातवटा प्रदेशमा हिजो शनिवार प्रदेशस्तरीय अधिवेशन सम्पन्न भएको छ । प्रदेश २ बाहेक अधिकांशमा शुक्रवार मनोनयन दर्ता भएर शनिवार मतदान भएको थियो । तर काङ्ग्रेसको विधानविपरीत केही प्रदेश प्रतिनिधिले आपत्ति प्रकट गरेका छन् । उनीहरूले प्रदेशस्तरीय अधिवेशनमा उम्मेदवारको हकमा मात्र प्रदेश प्रतिनिधि बन्न पाउनुपर्ने व्यवस्था हुनुपर्ने माग गरेका छन् ।. हालको व्यवस्था अनुसार केन्द्रीय सदस्य, जिल्ला सभापति र प्रदेश प्रतिनिधिहरूले प्रदेश कार्यसमितिको सभापतिदेखि सदस्यसम्म उम्मेदवार बन्न पाउँछन् । यसले प्रदेशस्तरमा राजनीति गर्ने नेता, कार्यकर्ताहरूलाई असर परेको उनीहरूको भनाइ छ । प्रदेश प्रतिनिधि दुईजना नेताको भनाइ यस्तो छ ।. दोधारे नीतिले अवसरबाट वञ्चित–अनिल श्रीवास्तव. नेपाली काङ्ग्रेस पर्सा क्षेत्र नं १ (क)का सभापति अनिल श्रीवास्तवले नेकाको दोधारे नीतिका कारण प्रदेशस्तरीय अधिवेशनमा प्रदेश प्रतिनिधि अवसरबाट वञ्चित हुने अवस्था सिर्जना भएको बताए । उनले पार्टीको विधान अनुसार प्रदेश कार्यसमितिको उम्मेदवारमा प्रदेश प्रतिनिधि, जिल्ला सभापति र केन्द्रीय सदस्यहरूले उम्मेदवार बन्नुपर्ने नियम रहेको चर्चा गर्दै उक्त नियम अव्यावहारिक रहेको बताए । “प्रदेशको राजनीतिमा जिल्ला सभापति, केन्द्रीय सदस्यहरूको के काम,” उनले भने, “उनीहरूले केन्द्रको राजनीतिमा हस्तक्षेप गर्नुपर्छ । प्रदेशस्तरमा प्रदेश प्रतिनिधिबाट नेतृत्व चयन भयो भने ठीक हुन्छ ।”. गुट रहेसम्म काङ्ग्रेसको राजनीति ठीक हुँदैन –लुकेश सिंह. नेपाली काङ्ग्र्रेसको १४औं अधिवेशन अन्तर्गत बारा क्षेत्र नं ४ (ख)का सभापति लुकेश सिंहले जबसम्म पार्टीभित्र गुट–उपगुटको राजनीति समाप्त हुँदैन, तबसम्म पार्टी ठीक तरीकाले अघि नबढ्ने बताए । उनले भने– चारैतिर गुट–उपगुटको राजनीति छ । केन्द्रदेखि वडासम्म सबैले आफ्नै नेता रहून् भनेर नीति–नियम बनाएका छन्, त्यसैले विधानमा यस्तो व्यवस्था राखिएको छ ।",https://eprateekdaily.com/2021/12/05/26665
कौडीको मोलमा उखु बेच्दै सर्लाही र रौतहटका किसान,प्रमुख समाचार,प्रतीक दैनिक,"मंसिर १०, २०७८",गरुडा,"सर्लाही र रौतहटका उखु किसानले कौडीको मोलमा उखु धमाधम बेचिरहेका छन् । सरकारले गत वर्ष प्रतिक्वीन्टल पाँच सय रुपैयाँभन्दा बढी उखुको मूल्य तोकेको भएपनि प्रतिक्वीन्टल तीन सय रुपैयाँमा उखु किसानले उखु बेचिरहेका छन् ।. सर्लाही र रौतहटका चिनीमिल सञ्चालनमा आउनुपूर्व नै उखु किसानले सख्खर उत्पादन गर्ने क्रसर उद्योगलाई सस्तोमा उखु बेचेका हुन् । उखु किसानले सस्तोमा खुँटी उखु बेच्दै गर्दा खाली भएको खेतमा रबी बाली लगाउन भने भ्याउने विश्वास रहेको छ ।. सर्लाहीको गोडैता नगरपालिका–५ रामवनका किसान शिवकान्त झाले आफूले प्रतिक्वीन्टल तीन सय रुपैयाँमा क्रसर उद्योगलाई उखु बेचेको बताएका छन् । स्थानीय बन्हु हजारीको क्रसर उद्योगले प्रतिक्वीन्टल तीन सय रुपैयाँमा उखु किनेको हुँदा सोही मोलमा उखु बेचिदिएको झा बताउँछन् । उखु बेचेर खाली भएको खेतमा मसुरो खेती गर्न भ्याउने झाको भनाइ छ ।. कात्तिक र मङ्सिरसम्म उखु बेचेर खाली भएको खेतमा किसानहरूले मसुरो, आलस, तोरी, गहुँ र अन्य बाली लगाउन भ्याउने भएकाले किसानहरूले सस्तोमा उखु बेचिरहेको बताउँछन् । रौतहटको गढीमाई–२ समनपुरका किसान रुदल सहनी तथा सर्लाहीको धनकौल गाउँपालिका, हरकठवाका किसान राम सोगारथ महतोले पनि रबीबाली लगाउन खेती खाली गर्न सस्तोमा उखु बेचेका छन् । सर्लाही र रौतहटका विभिन्न ठाउँमा सख्खर उत्पादन गर्ने क्रसर उद्योग सञ्चालनमा आउँदा किसानहरूले सस्तोमा उखु बेच्नुपर्ने मुख्य कारण थप एउटा बाली लगाउनकै लागि हो ।. गत वर्षको तुलनामा सर्लाही र रौतहटमा उखुखेती कम भएको छ । उखुखेती घटेको भएपनि दुईवटा बाली भिœयाउन किसानहरूले कौडीको मूल्यमा उखु बेच्न थालेका हुन् । समनपुरकै अर्का किसान रवीन्द्र सहनीले अहिलेसम्म आठ कट्ठा खेतको उखु क्रसर उद्योगलाई बेचिसकेको बताउँदै उखु बेचेर आएको पैसाले छठ पर्व मनाउन पुगेको बताएका छन् । चाडबाडको समयमा उखु बेचेर वर्षको सबैभन्दा ठूलो चाड मान्न पनि पाएको र रबी बाली लगाउन हातमा पैसा पनि आएको बताएका छन् ।. रौतहटको सुन्दरपुर र समनपुरमा सख्खर उद्योगहरू सञ्चालनमा रहेका छन् । सुन्दरपुरमा सञ्चालित गढीमाई क्रसर उद्योगका सञ्चालक कृष्णनन्दन साहले अहिले उखुबाट निकै कम सख्खर उत्पादन हुने र सख्खरको बजार भाउ पनि कम भएको हुनाले बजार भाउ तथा उत्पादनको आधारमा उखुको मूल्य तोकिएको बताउँछन् । यसैगरी, समनपुरका क्रसर सञ्चालक सञ्जय साहले चाडपर्वको समयमा केही दिन सख्खरको माग बढी हुने तर त्यसपछि सेलाउने भएकोले सख्खरको मूल्य खासै नहुने र उत्पादन पनि कम हुने हुनाले उखुको मूल्य कम हुने गरेको बताउँछन् ।. उखुको मूल्य कम हुँदा पनि खेत खाली भएपछि किसानले दोहोरो बाली लगाउन पाउने भएकाले किसानहरू क्रसर उद्योगलाई सस्तोमा उखु बेचेका हुन् ।. उखुलाई नगदेबाली भनिए पनि किन्ने बेलामा चिनी उद्योगहरूले किसानको उखु उधारोमा लिने र नगद दिने बेलामा अनेक बहाना बनाउने हुनाले पनि किसानहरूले सस्तोमा भएपनि नगद पाउने भएपछि क्रसर उद्योगलाई उखु उपलब्ध गराएका हुन् । चिनीमिलहरूले समयमा भुक्तानी नदिंदा किसानहरूले आफ्नो पैसाको लागि विगतमा आन्दोलन गर्दै आएका छन् ।. चाडपर्व र खेतीपातीको लागि उखु बेचेर नगद हातमा पर्ने तथा खेत खाली हुँदा अर्को बाली लगाउन पाएपछि दोहोरो लाभ लिन सकिने अवस्था रहेकोले उखु किसानहरूले कौडीको मोलमा क्रसर उद्योगलाई उखु बेचिरहेको किसानहरूकै भनाइ छ ।",https://eprateekdaily.com/2021/11/26/26133
"१४ अर्ब लगानीमा उत्पादनमूलक साझेदारी, कार्यक्रम सञ्चालन हुने –प्रमुख रिमाल",प्रमुख समाचार,प्रतीक दैनिक,"मंसिर १८, २०७८",रौतहट,"कृषि तथा पशुपक्षी विकास मन्त्रालय, ग्रामीण उद्यम तथा आर्थिक विकास आयोजनामा आर्थिक कोरिडोर कार्यालय बर्दिबास, महोतरीका प्रमुख डा चन्द्रप्रसाद रिमालले आयोजनाका प्रमुख कार्यहरू, आयोजनाको कार्य क्षेत्र, आयोजना लागू हुने स्थानीय तहहरू, आयोजनाको संरचनागत व्यवस्था, आयोजनाको निर्देशक कार्यालय, आयोजनाका लाभग्राहीहरूबारेमा विस्तृत जानकारी गराएका थिए । उनले १४ अर्ब नेपाली रुपैयाँमा उत्पादनमूलक साझेदारी कार्यक्रम सञ्चालन हुने बताए ।. २०७७ चैत ६ गतेदेखि शुरू भई पाँच वर्षसम्म सञ्चालन रहने उनले बताए । २४ हजार किसानलाई पूरक अनुदान दिने उद्देश्य रहेको बताउँदै छ करोड रुपैयाँमा विभिन्न सहकारी, समूह, संस्थालाई सहयोग गर्ने लक्ष्य रहेको बताए । कृषि भवन तथा कृषि बजारका लागि नगरपालिकाले जग्गा उपलब्ध गराए आर्थिक कोरिडोर कार्यालय, बर्दिबासले भवन निर्माण गर्न बजेटको व्यवस्था मिलाउने उनले बताए ।. सोही अवसरमा गौर नगरपालिकाका प्रमुख अजयकुमार गुप्ताले पशु भवनको लागि जग्गा उपलब्ध गराइ भवन निर्माण गर्न आफू अग्रसर रहने बताए । रौतहट जिल्ला बाढीपीडित जिल्ला रहेकोले प्रत्येक वर्ष किसानलाई मर्का पर्दै आएको उनले बताए । यस आयोजनाको कार्यक्रमबाट नगरवासीले धेरैभन्दा धेरै उपलब्धि हासिल गरून् भने आशा र विश्वास लिएको उनले बताए ।. यसैगरी, मौलापुर नगरपालिकाकी प्रमुख रीनाकुमारी साहले आफ्नो पालिकामा पालिका कार्यालयले १४ बिघा जग्गा खरीद गरेकोले भवन बनाउन जग्गाको अभाव नरहेको बताइन् ।. जिल्ला समन्वय समिति, रौतहटका सभापति रामएकबाल राय यादवले आयोजनालाई धन्यवाद तथा शुभकामना व्यक्त गरे ।. कार्यक्रममा नेपाल पत्रकार महासङ्घ प्रदेश नं २ का कार्यसमिति सदस्य शैलेन्द्र झा, भेटेरिनरी अस्पतालका प्रमुख रामपवित्र दास, कृषि ज्ञान केन्द्र, गौरका अधिकृत अशोककुमार सिंहलगायत स्थानीय तहका प्रमुख प्रशासकीय अधिकृत तथा सम्बन्धित फाँटका कर्मचारीहरूको सहभागिता थियो ।",https://eprateekdaily.com/2021/12/04/26596
इनर्वा नाकामा स्वास्थ्य परीक्षण शुरू,प्रमुख समाचार,प्रतीक दैनिक,"मंसिर २०, २०७८",वीरगंज,"कोरोनाको नयाँ भेरियन्ट ओमिक्रोन छिमेकी भारतमा देखिएपछि वीरगंज नाकामा पनि स्वास्थ्य परीक्षण शुरू भएको छ ।. भारतका विभिन्न स्थानबाट रेल र बसबाट यात्रा गर्ने यात्रीहरूलाई नेपाल प्रवेश गर्दा शङ्कराचार्यद्वारमा स्वास्थ्य चेकजाँच गरिंदैछ । कोरोनाको नयाँ भेरियन्ट नेपाल प्रवेश हुन नपाओस् भनेर परीक्षण शुरू भएको हो ।. यसअघि, कोरोना कमजोर भएसँगै शङ्कराचार्यद्वारमा स्वास्थ्य परीक्षण लामो समयदेखि बन्द गरिएको थियो । ओमिक्रोन विदेशमा फैलिएको र भारतमा समेत देखिएकाले अहिले शङ्कराचार्यद्वारमा भारतबाट आउने मानिसहरूको पिसिआर परीक्षण पनि गरिंदैछ ।. दैनिक आवतजावत गर्नेहरूबाहेक भारतका विभिन्न स्थानबाट आउनेहरूको अहिले परीक्षण गर्न थालिएको हो । तीन/चार दिनदेखि शङ्कराचार्यद्वारमा स्वास्थ्य टोली परिचालन गरिएको छ र भारतबाट आउने व्यक्तिहरूको स्वास्थ्य परीक्षण गरेर मात्र प्रवेश गर्न दिइएको छ । तीन/चार दिनको अवधिमा एकजना मात्र सङ्क्रमित पुष्टि भएको बताइए पनि यसको आधिकारिक पुष्टि सम्बन्धित सरोकारवालाले गरेको छैन ।",https://eprateekdaily.com/2021/12/06/26745
"विद्यार्थीको प्रदर्शनपछि सुरक्षा समितिको आकस्मिक बैठक, अङ्ग्रेजी शिक्षक बहाल, आन्दोलन स्थगित",प्रमुख समाचार,प्रतीक दैनिक,"मंसिर १४, २०७८",परवानीपुर,"वीरगंज महानगरपालिका–२१ स्थित नेपाल गीता गजेन्द्रराज जोशी मावि, सुखचैनामा बुधवारदेखि नियमितरूपमा कक्षा सञ्चालन हुने भएको छ ।. सोमवार र मङ्गलवार विद्यार्थीहरूले अङ्ग्रेजी र विज्ञान विषयको शिक्षक माग गर्दै परवानीपुर सडकखण्ड र विद्यालयमा प्रदर्शन गरेपछि जिल्ला प्रशासन कार्यालय, पर्सामा सुरक्षा समितिको आकस्मिक बैठक बसेर वीरगंज महानगरपालिकालाई शिक्षकको व्यवस्थापन गर्न निर्देशन दिएपछि आज एकजना अङ्ग्रेजी शिक्षकको व्यवस्था गरिएको र भोलिदेखि नियमित पठनपाठन हुने गरी सहमति भएको छ । सुरक्षा समितिको आकस्मिक बैठकपछि वीरगंज महानगरको शिक्षा महाशाखाका हरिराउत कुर्मी, सम्पर्क व्यक्ति दिनेश चौरसियाले विद्यालयमा गएर बैठक गरी सहमति गरेका हुन् ।. विद्यालयमा अङ्ग्रेजी शिक्षक आजै हाजिर गराइएको छ । वीरगंज–२७ तिलावे प्राविमा अध्यापन गराउने सुमन चौरसियालाई सो विद्यालयबाट आज नेपाल गीता गजेन्द्रराज जोशी मावि, सुखचैनामा हाजिर गराइएको र विज्ञान विषयको शिक्षकको तुरुन्त व्यवस्था गर्ने गरी बुधवारदेखि विद्यालय सुचारु गर्ने सहमति भएको छ ।. विद्यालयमा भएको बैठकमा प्रअ राजकुमार सिंह, विद्यालय व्यवस्थापन समितिका पूर्वअध्यक्ष जीतेन्द्र कुर्मी, पूर्वसदस्य सरोज यादव, प्रहरी चौकी परवानीपुरका प्रहरी नायब निरीक्षक सुरेशनारायण साहलगायतको सहभागिता थियो ।. नेपाल गीता गजेन्द्रराज जोशी मावि, सुखचैनामा आठ सय विद्यार्थी अध्ययनरत छन् र त्यहाँ १५ जना शिक्षकको मात्र दरबन्दी छ । दरबन्दीमा रहेका १५ जनामध्ये चारजना नियमित अनुपस्थित हुने र उपस्थित भएका शिक्षकहरूले पनि कक्षामा गएर अध्यापन नगराउने गरेका कारण विद्यार्थीहरू आक्रोशित भएका हुन् । आज भएको सहमतिमा प्रअ सिंहको आदेश शिक्षकहरूले पालना गर्नुपर्ने र तोकिएको जिम्मेवारी अनुसार कक्षा लिनुपर्ने जनाइएको छ ।",https://eprateekdaily.com/2021/11/30/26373
२०७८ मङ्सिर १८ गते शनिवारको प्रतीक दैनिक,प्रमुख समाचार,प्रतीक दैनिक,"मंसिर १७, २०७८",,,https://eprateekdaily.com/2021/12/03/26555
महिला हिंसाविरुद्धको घटनामा वृद्धि,प्रमुख समाचार,प्रतीक दैनिक,"मंसिर १२, २०७८",वीरगंज,"पर्सा जिल्लामा महिला हिंसाविरुद्धको घटनामा वृद्धि भएको पाइएको छ। जिल्ला प्रहरी कार्यालय, पर्साको तथ्याङ्क अनुसार चालू आवको चार महीना अर्थात् कात्तिक मसान्तसम्म घरेलु हिंसाका २२५ वटा निवेदन, उजूरी रहेकामा १०५ वटा फछ्र्योट भएका छन्।. त्यसैगरी, महिला झैंझगडा, कुटपिटका ३६१ वटा निवेदन दर्ता रहेकामा १९० वटा फछ्र्योट भएका छन्। चालू आवको चार महीनामा जबरजस्ती करणीका १६ वटा, जबरजस्ती करणी उद्योगका पाँचवटा, मानव बेचबिखनका तीनवटा, बहुविवाहका चारवटा, आत्महत्याका १५ वटा, बोक्सी आरोपका दुईवटा, बालविवाहका एउटा, अपहरण तथा शरीर बन्धक, जबरजस्ती करणीका दुईवटा, दाइजोसम्बन्धी कसूरका एउटा, गर्भपतनका दुईवटा मुद्दा दर्ता रहेको जिप्रका, पर्साका प्रवक्ता प्रहरी नायब उपरीक्षक ओमप्रकाश खनालले बताए।. यसैगरी, चालू आवको चार महीनामा कर्तव्य ज्यान, ज्यान मार्ने उद्योग, गर्भपतन, भवितव्य ज्यान, विषसेवन, झुन्डिएर आत्महत्या, चोरी, ठगी, लागूऔषध, बैंकिङ कसूर, जुवा, सार्वजनिक शान्तिविरुद्ध, सार्वजनिक. हित, नैतिकताविरुद्ध, जबरजस्ती करणी, सवारी ज्यान, अपहरण, नागरिकतालगायत ३५ वटा शीर्षकका अपराधमा ४८१ वटा मुद्दा दर्ता रहेको उनले बताए। यी मुद्दाहरूका ४९९ जना अभियुक्त पक्राउ परेको उनले बताए।. यसैगरी, मुद्दाको अनुसन्धानमा रहेका ४३ जनालाई चार महीनामा पक्राउ गरिएको प्रवक्ता खनालले बताए। जिल्ला प्रहरी कार्यालय, पर्सामा चार महीनामा ८८ वटा मोटरसाइकल हराएको सूचना प्राप्त भएको र ११ वटा मोटरसाइकल फेला परेको तथा २४ जना अभियुक्तविरुद्ध कारबाई चलेको बताए। प्रवक्ता खनालले फरार सूचीमा रहेका ५८ जनालाई पक्राउ गरिएको र उनीहरूबाट रु १ करोड ५३ लाख ६५ हजार राजस्व असुली हुनुका साथै ४२ वर्ष २ महीना ६ दिन कैद सजाय पनि भएको जानकारी गराएका छन्।",https://eprateekdaily.com/2021/11/28/26189
धोबिनी गापाको बजेटमा जनप्रतिनिधि र कर्मचारीको भागबन्डा,प्रमुख समाचार,प्रतीक दैनिक,"मंसिर ८, २०७८",वीरगंज,"पर्साको धोबिनी गाउँपालिकाले चालू आव २०७८/७९ मा सार्वजनिक गरेको बजेट विकासमुखी नभई वितरणमुखी भएको पाइएको छ । धोबिनी गापाका बुद्धिजीवीहरूका अनुसार जनप्रतिनिधि तथा कर्मचारीको मिलेमतोमा अधिकांश बजेट टुक्रे र वितरणमुखी कार्यक्रममा विनियोजन गरिएको छ ।. गापा उपाध्यक्ष पारसनाथप्रसाद कुर्मीले सार्वजनिक गरेको अनुमानित रु ४० करोडको बजेटमध्ये रु २० करोड आसेपासे, नेता, कार्यकर्तालाई रिझाउन टुक्रे, खुद्रे र वितरणमुखी कार्यक्रममा बजेट विनियोजन गरिएको आरोप लगाइएको छ । रु ५० हजारदेखि रु २० लाखसम्मको बजेट विनियोजन गरिएको छ । वितरणमुखी योजना अन्तर्गत ग्याँस चुलो, सोलार, धारा, प्रेसरकुकर, पोशाक, सडकबत्ती, रङ्गरोगन तथा माटो पुरी ग्राभेल गर्ने योजनामा छुट्याइएको छ।. लामो प्रयासपछि कर्मचारीहरूले रु ५ करोड ४१ लाख र जनप्रतिनिधिहरूले रु १२ करोड आफूहरूले खर्च गर्ने गरी निर्णय गर्दै बजेटमा आफूअनकूल कार्यक्रम समावेश गर्न सफल भएको गापाको बजेट पुस्तिकाबाट पुष्टि हुन्छ । गापाका अध्यक्ष सुरेशप्रसाद कुर्मीले रु २ करोड ६१ लाख खर्च गर्नेगरी भाडबन्डाको योजना ल्याएका छन् । जसमध्ये टावर लाइट खरीदमा रु १५ लाख, औषधि तथा सर्जिकल सामान खरीदमा रु २० लाख, चापाकल खरीदमा रु २० लाख, टावरलाइट खरिदमा रु ६० लाख, सडकबत्ती जडानमा रु १० लाख, ग्याँस चुलो वितरणमा रु १० लाख तथा अन्य योजनामा रु १२ लाख छुट्याएकोमा गाउँलेले आपत्ति प्रकट गरेका छन् ।. उपाध्यक्षले खर्च गर्नेगरी विनियोजित रकममा रु १ करोड ६१ लाखमध्ये वितरणमुखी योजना अन्तर्गत सोलार जडान रु ५ लाख, स्प्रे टङ्की खरीदमा रु ५ लाख, ग्याँस सिलिन्डरमा रु ५ लाख, माटो पुरी ग्रोभेल गर्न रु १० लाख आदि योजना राखेका छन् ।. त्यसैगरी, कर्मचारीले आफ्नो भागमा पाएको रु ५ करोड ४१ लाखमध्ये नक्कली बिल भरपाई बनाएर खाने योजना अन्तर्गत कार्यालय सञ्चालन गर्न पानी बिजुलीमा रु १० लाख, सञ्चार महसूलमा रु १० लाख, इन्धनमा रु ३० लाख, सवारीसाधन मर्मतमा रु १५ लाख, मेशिनरी तथा औजार मर्मतसम्भारमा रु १० लाख, मसलन्द तथा कार्यालय सामग्रीमा रु २५ लाख, पत्रपत्रिका तथा सूचना छपाइमा रु ३० लाख, सेवा परामर्शमा रु १५ लाख, सूचना प्रणाली सफ्टवेयर खरीदमा रु ५ लाख, कार्यक्रम सञ्चालनमा रु ४० लाख, अनुगमन मूल्याङ्कन खर्चमा रु १६ लाख, विविध खर्चमा रु ३० लाख, सभा सञ्चालनमा रु ५ लाख, उद्धार, राहत तथा पुनस्र्थापना खर्चमा रु २० लाख, सवारीसाधन, मेशिनरी औजार भाडामा रु २ लाख, वडाको प्रशासनिक खर्चमा रु ९ लाख तथा पदाधिकारी पारिश्रमिकमा रु ८२ लाख, कर्मचारी पारिश्रमिकमा रु ८८ लाख छुट्याइएको छ ।. वितरणमुखी योजना अन्तर्गत वडा नं १ मा रु १ करोड ७ लाख, वडा नं २ मा रु ७५ लाख, वडा नं ३ मा रु १ करोड १५ लाख, वडा नं ४ मा रु ८४ लाख, वडा नं ५ मा रु १ करोड २६ लाखको योजना सञ्चालन गर्ने बजेट ती वडाका अध्यक्षहरूले पाएका छन् ।. कार्यपालिका सदस्य विक्रमजीत कलवारले रु २० लाख, मगरीदेवी चमइनले रु २० लाख, देवताली देवीले रु २७ लाख, शान्तिदेवीले रु २० लाख, दीपक सर्राफले रु ४४ लाख आआफ्नो भागमा पाएको बजेट पुस्तिकामा उल्लेख छ ।",https://eprateekdaily.com/2021/11/24/26002
तीन जिल्लाका चार अदालतमा चार दिन बहस बन्द,प्रमुख समाचार,प्रतीक दैनिक,"मंसिर ७, २०७८",वीरगंज,"प्रधानन्यायाधीश चोलेन्द्र शम्शेर जबराको राजीनामा माग्दै आन्दोलनरत नेपाल बार एशोसिएशन अन्तर्गत पर्सा, बारा, रौतहट र उच्च अदालत वीरगंज इजलासको बारको बैठकले मङ्गलवारदेखि शुक्रवारसम्म बहस पैरवी बन्द गर्ने निर्णय कार्यान्वयन गरेको छ ।. उच्च अदालत वीरगंज इजलासका पूर्वअध्यक्ष अधिवक्ता सुधीर कर्णले तीन जिल्ला पर्सा, बारा र रौतहट र उच्च बारका अध्यक्षहरू क्रमशः ओमप्रकाश गुप्ता, सन्तोष गुप्ता, राजाराम यादव र प्रमोद साहलगायत पदाधिकारी सदस्यहरूले सोमवार उच्च अदालत बारमा बैठक गरी तीन जिल्ला अदालत र उच्च अदालतमा बहस पैरवी बन्द गर्ने निर्णय गरेको बताए । उनले यी चार दिनमा भने बन्दी प्रत्यक्षीकरणका मुद्दाको पेशीमा बहस हुने तर अन्य सबैखाले मुद्दाको पेशीमा बहस बन्द गरिएको बताए ।. मङ्गलवार बिहान ११ देखि दिउँसो १ बजेसम्म धर्ना दिएको र हिजोको निर्णय अनुसार आज तीनवटै जिल्लाका चार अदालतमा बहस र मुद्दा दर्ता नभएको पूर्वअध्यक्ष कर्णले प्रतीकलाई बताए । बुधवार भोलि बिहान १० देखि १२ बजेसम्म धर्ना दिने र दिउँसो १ बजेदेखि केन्द्रीय कार्यक्रम अनुसार विरोधसभा आयोजना हुनेछ ।. यो विरोधसभालाई नेपाल बार एशोसिएशनका केन्द्रीय सदस्य भीम बन्जारा र वरिष्ठ अधिवक्ता हरिहर दाहालले सम्बोधन गर्ने कार्यक्रम रहेको उनले बताए । यसैगरी, हिजो भएको बैठकले बिहीवार बारा जिल्ला अदालत र शुक्रवार रौतहट जिल्ला अदालतमा धर्ना र विरोधसभा गर्ने कार्यक्रम तय गरिएको छ । पर्सामा नौ र बारा तथा रौतहट उच्च अदालतमा सात/सातवटा इजलास छन् ।. यसैबीच, पर्सा बारका अध्यक्ष ओमप्रकाश गुप्ताले प्रधानन्यायाधीश जबराको राजीनामा माग गर्दै पर्सा बारले मङ्सिर १ देखि पर्सा जिल्ला अदालत अगाडि दैनिक धर्ना दिंदै आएको बताए । उनले दैनिक एक घण्टा धर्ना दिंदै आएको जानकारी गराए ।",https://eprateekdaily.com/2021/11/23/25920
२०७८ मङ्सिर ०८ गते बुधवारको प्रतीक दैनिक,प्रमुख समाचार,प्रतीक दैनिक,"मंसिर ८, २०७८",,,https://eprateekdaily.com/2021/11/24/25927
दलाल सक्रिय भएपछि मलखादमा झेल,प्रमुख समाचार,प्रतीक दैनिक,"मंसिर ३, २०७८",वीरगंज,"कृषि सामग्री कम्पनी लि. र साल्ट टे«डिङ कम्पनीमा दलालहरू सक्रिय भएपछि अहिले किसानहरूले मल पाइरहेका छैनन् । नेपाल सरकारले खरीद गरेको अनुदानको मलमध्ये कृषि सामग्रीको ७० प्रतिशत र साल्ट टे«डिङले ३० प्रतिशत बिक्री गर्दै आइरहेका छन् ।. नेपालमा चाहिने आवश्यक मल अहिलेसम्म पूर्ति हुन नसकेको तथा मौज्दात मलमा पनि कालोबजारी हुन थालेपछि वास्तविक किसान मारमा परेका हुन् । वीरगंजस्थित दुवै कार्यालयमा दर्जनौं दलाल सक्रिय भएपछि स्थानीय तहमा बिक्रीको लागि पठाएको मल बीच बाटो वा स्टोरबाट नै अन्यत्र पठाउने गरेको बिक्रेताहरू बताउँछन् ।. कृषि सामग्रीले मङ्सिर १ गतेदेखि वितरण गरेको डिएपी मल समानुपातिक ढङ्गबाट नभएको तथ्याङ्क उपलब्ध गराएको छ । वीरगंजमा खेतीयोग्य जग्गा धेरै कम रहेको तर महानगरको नाममा ३२ वटा संस्थाले मल लगेको देखिन्छ । कुनै गाउँपालिकामा बिक्रेता सहकारीहरू थोरै र कुनैमा बढी रहेको देखिन्छ । तर कार्यालयले समानुपातिक तरीकाले मल वितरण नगरी हचुवाको भरमा सहकारीहरूलाई मल वितरण गरेको देखिन्छ ।. नेपाल सरकारले किसानहरूलाई मात्र पचास प्रतिशत मल उपलब्ध गराउने गरेको तथा पचास प्रतिशत किसानहरूले आपैmंले जोहो गर्ने गरेका छन् । कृषि सामग्रीका प्रमुख गोरख केसीका अनुसार पछिल्लो समय दुई ¥याक (एक लाख बोरा) डिएपी मल आएकोमा पचास हजार बोरा मल विराटनगर क्षेत्रलाई पठाएको तथा पचास हजार बोरा वीरगंजलगायत १५ वटा बिक्री केन्द्रमा समानुपातिक तरीकाले वितरण गरिएको बताए । उनले शुक्रवार पर्सामा ५५ वटा डिलरलाई १३०/१३० बोरा मल पठाएको बताए ।. सो कार्यालयले उपलब्ध गराएको तथ्याङ्क अनुसार वीरगंज महानगरपालिका अन्तर्गत रामरहिम, गौरव, भद्रकाली, सौगात, स्वीकृत, यङ्गस्टार, सङ्कल्प, चारपाते, अपना, भुवनेश्वर, प्रगतिशील, भिडान, हरिओम, गण्डक, हरहर महादेव, अशोक बिन, सत्य सेवा, हरे कृष्ण, सीताराम, सद्भाव, सहकारी सङ्घलाई प्रतिसंस्था १३० बोराको दरले मल पठाएको प्रमुख केसीले बताए ।. पोखरिया नगरपालिकामा नवजागृति, टेडीमाई, हरिदर्शन, सहभागी, राजा, लालमतीमाई, त्रिमूर्ति, कुशवाहा बीज भण्डार, कृषि उपभोक्ता समूह गरी ९ वटा संस्थामार्फत मल पठाएको उनले बताए ।. पर्सागढी नपामा पर्सागढी, गतिशील, गोरयाबानी, सेतो गुराँस, जयशङ्कर बाबा, खोपडारमाई, सिद्धनाथ कृषि गरी ७ वटा संस्थामा मल पठाएको प्रमुख केसीले बताए । बहुदरामाई नपामा जनमुखी, प्रगतिशील, रमौली, सहेली, सुन्दर, राधेकृष्ण, बहुदरामाई, सहकारी संस्था लि., जनसुधार, पिडरीमाई, विशमिल्लाह, बौधीमाई, मुस्कान, श्रद्धा केसी, गुलाइचीमाई गरी १५ वटा संस्थामा मल पठाइएको छ ।. कालिकामाई गापामा धन्या, कालिकामाई, विश्वकर्मा, समाजसुधार, सुरज हार्डवेयर गरी ५ वटा संस्थामा मल गएको देखिन्छ । पटेर्वासुगौली गापामा टेडीमाई र सहकारी संस्था लि. गरी दुईवटा संस्थामा मल पठाइएको छ । धोबिनी गापामा आकृति, साना किसान, आद्यशक्तिमाता गरी तीनवटा संस्थालाई मल दिइएको छ ।. पकाहामैनपुर गापामा सहमति, निमियामाई, नरसिंहबाबा, पवनपुत्र, हिमचुली गरी ५ वटा संस्थालाई मल दिइएको देखिन्छ । जगरनाथपुर गापालाई सिंचाइ जल, प्रगतिशील, प्रगति सहयोग, जय जवान गरी चारवटा संस्थालाई मल दिइएको छ ।. जीराभवानी गापामा सूर्य जल, शिवा, जय मारुतिनन्दन, रवि सहकारी, सुपौली, सङ्गम गरी ६ वटा संस्थालाई मल पठाइएको छ । ठोरी गापामा चौतारी संस्थालाई मात्र मल पठाएको सो कार्यालयको तथ्याङ्कमा देखिएको छ । विन्ध्यवासिनी गापामा जय भोला, सातोमाई, लोकप्रिय, संयुक्त कृषि गरी चारवटा संस्थालाई मल पठाएको छ ।. सखुवापरसौनी गापामा बेलमाई, फिजा, मङ्गलबाबा, बालीनाली, रिमझिम, साहस, थल, किरणमुखी, कोपिला गरी ९ वटा सहकारीमार्फत मल बिक्री वितरण भइरहेको सो कार्यालयले जनाएको छ । छिपहरमाई गापामा माता छिपहरमाई, राधेश्याम सेवा संस्थामार्फत मल वितरण भइरहेको कृषि सामग्रीले जनाएको छ ।. कार्यालयमा भेट भएका बिक्रेतासँग बुझ्दा कर्मचारीहरूले समानुपातिक तरीकाले मल बिक्रीको लागि नदिएको र जुन गापामा धेरै संस्था छन् त्यहाँ धेरै मल गएको र कुनै गापामा थोरै संस्था भएकोले सोही अनुपातले मल दिंदा त्यहाँका कृषकहरू मारमा परेको जानकारी दिएका छन् ।",https://eprateekdaily.com/2021/11/19/25698
गहुँबालीमा पनि पर्सेली किसान मलको अभाव झेल्दै,प्रमुख समाचार,प्रतीक दैनिक,"मंसिर २, २०७८",सेढवा,"धानपछि दोस्रो मुख्य बाली गहुँखेतीको बेलामा पनि पर्सेली किसानहरूले मलको अभाव झेल्नुपरेको छ । पर्सा जिल्लामा मल पर्याप्तरूपमा नपाउँदा यहाँका किसानहरू मलको लागि छिमेकी भारतको सीमावर्ती क्षेत्रका बजारहरूमा धाउनुपरेको छ । किसानहरूले गहुँबालीका लागि आवश्यक पर्ने मल अहिले भारतको इनर्वा, भङ्गाहा, मैनाटाड, सिकटालगायतका बजारहरूबाट ल्याउन शुरू गरेका छन् ।. जीराभवानी गाउँपालिका–२ सेढवाका किसान प्रदीपदास थारूले गहुँ रोप्ने बेलामा पनि मलको अभाव झेल्नुपरेको बताए । उनले गहुँको बीउ छरेको र सो प्रयोजनको लागि आवश्यक मल अहिले भारतीय बजार इनर्वाबाट ल्याएको बताए ।. अहिले भारतीय बजारमा पाउने मलको गुणस्तरीयता नेपाली मलभन्दा कम भएको र मूल्य पनि बढी हुने गरेको उनले बताए । एक बोरा डिएपी मल २ हजार ४५० रुपैयाँ तिरेर खरीद गरेको उनले बताए ।. गहुँ रोपाइँ भएपछि तेस्रो सातासम्म डिएपी, युरिया, पोटास मल आवश्यक हुन्छ । गहुँखेतीमा मुख्यतया मङ्सिर १ देखि १५ गतेसम्म बीउ छर्ने कार्य हुन्छ । पटेर्वासुगौली गाउँपालिका–२ मकवानीटोलका किसान बिगा महरा चमारले नेपाली बजारमा मल नपाएपछि भारतको सीमावर्ती क्षेत्रका व्यापारीहरूले मल बिक्रीका लागि ल्याउन शुरू गरेको बताए ।. उनले भारतबाट चोरबाटोबाट ल्याइएको मल नेपाली बजारमा झनै महँगोमा खरीद गर्नुपर्ने बाध्यकारी अवस्था आएको बताए । रङ्गपुरमा पचास किलोको एक बोरा डिएपी मल रु ३ हजारमा बिक्री भइरहेको उनले बताए । त्यसमा पनि कतिपय बोरामा तौल अनुसारको मल नभएर ५ किलो कम हुने गरेको चमारले दुःखेसो पोखे ।. जीराभवानी गाउँपालिका–३ सेढवास्थित जय मारुतीनन्दन कृषि सहकारी संस्थाका सञ्चालक सत्यनारायण साहले बुधवारदेखि मल किसानलाई उपलब्ध गराएको बताए । उनले सय बोरा मल कृषि सामग्री कम्पनीले उपलब्ध गराएको र एक घण्टामैं सकिएको बताए ।. सातामा एक सय बोरा मल कम्पनीले उपलब्ध गराउन थालेको तर किसानहरूको माग भने सोभन्दा अत्यधिक रहेको उनको भनाइ छ । उनको वडामा दुईवटा सहकारी भएकाले अहिले कम्पनीले ८०/८० बोरा मात्र मल दिने गरेको बताए । डिएपी मल मात्र पाएको, युरिया र पोटास भने अभाव नै रहेको उनले बताए ।. अहिले सहकारीमार्फत युरिया मल प्रतिबोरा रु ७७५ पर्छ । डिएपी प्रतिबोरा २ हजार ३२५ र पोटास १ हजार ७५० मूल्य जीराभवानी गापामा तोकिएको छ ।. महानगरद्वारा सहुलियतमा गहुँको बीउ वितरण शुरूप्रस, वीरगंज/. वीरगंज महानगरपालिकाले महानगरभित्रका किसानहरूलाई अनुदानमा गहुँको बीउ उपलब्ध गराएको छ ।. महानगरका किसानहरूलाई लक्षित गरेर ४० टनभन्दा बढी बीउ वितरण गर्ने लक्ष्य रहेको नगरप्रमुख विजयकुमार सरावगीले बताए । उनले बिहीवारदेखि महानगरका किसानहरूलाई उन्नत जातको गहुँको बीउ पचास प्रतिशत अनुदानमा उपलब्ध गराउन शुरू गरिएको जानकारी गराए ।. महानगरले पहिलो चरणमा एनएल ९७१ जातको गहुँ वितरण गरेको र यसपछि पछुवा र विजय जातको बीउ उपलब्ध गराउने योजना रहेको महानगरपालिकाका कृषि शाखा प्रमुख उर्मिला श्रेष्ठले बताइन् ।",https://eprateekdaily.com/2021/11/18/25609
मधेसमा माओवादीको लोकप्रियता बढेको छ –प्रचण्ड,प्रमुख समाचार,प्रतीक दैनिक,"मंसिर ४, २०७८",रौतहट,"नेकपा माओवादी केन्द्रका अध्यक्ष पुष्पकमल दाहाल प्रचण्डले मधेसी अधिकारको लागि लडेको कारण माओवादीको लोकप्रियता मधेसमा बढेको दाबी गरेका छन् ।. रौतहटको कटहरिया नगरपालिकामा आयोजित कार्यक्रममा बोल्दै अध्यक्ष प्रचण्डले प्रदेश नं २ मा माओवादी एक नम्बरको पार्टी हुने दाबी गरे ।. उनले माओवादीले सङ्घीयता छोडेको भनेर झूटको प्रचार गर्नेहरूले आउँदो चुनावमा त्यसको परिणाम भोग्नुपर्ने बताए । उनले गरुडास्थित श्रीराम सुगरमिल सञ्चालनको लागि पहल गर्ने आश्वासन दिए ।. साथै अध्यक्ष प्रचण्डले कटहरिया नगरपालिकामा मालपोत कार्यालय, कृषि विकास बैंकसहितका सरकारी कार्यालयहरू स्थापना गराउने आश्वासन पनि दिए । उनले लालबकैया, वाग्मती नदीहरूको कारण स्थानीयले बेहोर्दै आएको क्षति न्यूनीकरणका लागि नदी नियन्त्रणका लागि अभियान सञ्चालन गराउने बताए । आफ्नै पार्टीको मन्त्रालय अन्तर्गत रहेकोले यो कार्यक्रम चाँडै सम्पन्न गराउने प्रतिबद्धता जाहेर गरे ।",https://eprateekdaily.com/2021/11/20/25750
"अगहनी धान भित्र्याउन किसान, विद्यार्थीहरू व्यस्त, धान भित्र्याउन शुरू भएसँगै सामुदायिक विद्यालयमा विद्यार्थी घटे",प्रमुख समाचार,प्रतीक दैनिक,"मंसिर १, २०७८",सेढवा,"पर्साका ग्रामीण क्षेत्रका किसानहरू वर्षे बाली अगहनी धान भित्र्याउन व्यस्त छन् भने उनीहरूलाई सघाउँदै आएका बालबालिकाहरूको उपस्थिति विद्यालयमा पातलिएको छ । जगरनाथपुर, जीराभवानी, धोबिनी, पटेर्वासुगौली, सखुवाप्रसौनी, छिपहरमाईलगायत गाउँपालिकामा किसानहरू अगहनी, सोना मन्सुली धान भिœयाउन व्यस्त छन् । यो क्षेत्रमा अधिकांश किसानले सोना मन्सुली धान उत्पादन गर्दै आएका छन् ।. केही किसानहरू हार्भेस्टरबाट धान कटानी गर्दैछन् भने केही किसानहरू ज्यालादारीमा धान कटाइ गर्दैछन् । गाईवस्तु पालेका किसानहरू परालको जोहो गर्न मजदूरहरूको प्रयोग गरेर धान कटानी गरिरहेको जगरनाथपुर गापा–३ गढैयाका किसान गुलाबप्रसाद यादवले बताए । उनले धान कटानी गरी बोझा बाँधी खेतमैं खलियान बनाएर जम्मा गर्ने गरेको बताएका छन् । यो विधिबाट धान कटानी गर्दा धान खेतमा सुक्ने र एकैपटक भकारीमा राख्न मिल्ने यादवले बताए।. कतिपय किसानले हार्भेस्टरको प्रयोग गरिरहेका छन् । यसबाट समय र खर्च कम भएपनि धानलाई सुकाउनुपर्ने झन्झट बेहोर्नुपर्ने जीराभवानी गापा–२ सेढवाका किसान छठु चौधरीले बताए । हार्भेस्टरबाट धान कटानी गर्दा सुकाउनुपर्ने र पराल पनि सोचेजस्तो सञ्चित नहुने उनले बताए । यो क्षेत्रमा धान कटानी हुनासाथ धान, पराल खरीद गर्न व्यापारीहरू घरदैंलोमा आउँछन् । उनीहरूलाई लक्षित गरेर किसानहरूले धान र परालको व्यवस्था गर्दै आएका छन् ।. धान भिœयाउने बेलामा प्रत्येक वर्ष यस क्षेत्रका सामुदायिक विद्यालयमा अध्ययनरत विद्यार्थीहरूको सङ्ख्या पातलिने गरेको छ । यस वर्ष पनि यही अवस्था छ । विद्यार्थीहरू घरमा भाइबहिनीहरूलाई हेर्ने, बाख्रा चराउने र खेतमा धान कटानीका लागि गएका अभिभावकलाई खाजा, खाना पु¥याउने गर्दा सामुदायिक विद्यालयमा विद्यार्थीहरूको सङ्ख्या पातलिने गरेको एकजना शिक्षकले बताए ।. नेरामावि महुवनका प्रधानाध्यापक भरत गिरीका अनुसार उनको विद्यालयमा ठूला विद्यार्थीहरू अध्ययनरत हुँदा प्रभाव परेको छैन तर प्राथमिक तहका विद्यालयमा भने विद्यार्थीहरूको सङ्ख्या पातलिने गरेको उनले अनुभव सुनाए ।",https://eprateekdaily.com/2021/11/17/25534
राजधानीको निधो प्रदेशसभाले गर्ने –महतो,प्रमुख समाचार,प्रतीक दैनिक,"कार्तिक ३०, २०७८",वीरगंज,"लोकतान्त्रिक समाजवादी पार्टी (लोसपा) नेपालका नेता राजेन्द्र महतोले प्रदेश २ को राजधानीको निधो प्रदेशसभाले गर्ने बताएका छन् ।. मङ्गलवार वीरगंजको नगर सभागृहमा आयोजित पत्रकार सम्मेलनमा उनले वीरगंज आर्थिक राजधानी भएको र प्रदेश २ को स्थायी राजधानी बनाउने विषय प्रदेशसभाले गर्ने भएकोले यसमा टाउको नदुखाउन आग्रह गरे । पत्रकारहरूले यसअघि मधेस आन्दोलन र नाकाबन्दीको बेलामा महतोले प्रदेश २ को राजधानी वीरगंज बनाउने भनी आश्वासन दिएको र पछि जनकपुर बनाउने भनी अडान राखेको भन्दै प्रश्न गर्दा उनले आक्रोशित मुद्रामा सो कुरा बताएका हुन् ।. उनले नागरिकताको विषय उठान गर्दा सरकारले आफूलाई निशाना बनाउँदै आएको आरोप लगाए । नेता महतोले नागरिकताको विषय उठान गर्ने बित्तिकै सरकारले आफूविरुद्ध विभिन्नखाले प्रपञ्च रच्दै आएको बताए । उनले आफूलगायत मधेसी, थारू, आदिवासी, मुस्लिम, जनजातिबाट सरकारमा पुग्दा १२ प्रतिशत जनसङ्ख्या भएको नश्लवादी चिन्तनको टाउको दुखेको र सोही परिणाम आफूविरुद्ध अनर्गल प्रचार हुने गरेको सफाइ दिए । उनले आफ्नो नागरिकता नेपालको संविधान अनुसार पाएको र बिहारको कोहवारवामा आफन्तजन मात्रै भएको र आफू भारतीय नभएको दाबी गरे ।. नागरिकताको विषय उठान गर्दा र सरकारको नेतृत्व गर्दा मात्र यस प्रकारको आरोप लाग्दै आएको भन्दै उनले आफू भारतीय नभएको प्रस्ट्याए । भारतीयको ट्याग लगाएर आफूलाई बदनाम गराउने कार्य मात्र हुँदै आएको उनको भनाइ थियो ।. सर्वोच्च अदालतको सम्बन्धमा उनले मिलेमतोमा न्यायसम्पादन गर्ने प्रधानन्यायाधीश चोलेन्द्र शम्शेर जबरालाई पदमुक्त गर्नुपर्ने बताए । उनले अदालत न्यायको मन्दिर भनेर परिभाषित भएपनि नेपालको सन्दर्भमा विनापैसा न्याय पाउने अवस्था नभएको उनले टिप्पणी गरे ।. कानून व्यवसायीहरूको आन्दोलनप्रति नेता महतोले ऐक्यबद्धता जाहेर गरे । तीन दलको समर्थनले प्रधानन्यायाधीश राणाले अहिलेसम्म राजीनामा नगरेको उनको बुझाइ थियो । काङ्ग्रेस, समाजवादी र नेकपा एकीकृत समाजवादीका नेताहरूको सेटिङमा जबराले कानून व्यवसायीहरूको आन्दोलनलाई बेवास्ता गरेको बताए । यथावस्थामा देशमा सुशासन, न्याय प्रणाली नै ध्वस्त हुने अवस्था सिर्जना भएको उनले बताए ।. नेता महतोले जसपासँग आगामी चुनावमा कुनै पनि हालतमा एकता नहुने बताए । मधेसलाई बेलाबेलामा भजाउने काम र मधेसी राजनीतिलाई कमजोर गर्ने काम जसपा अध्यक्ष उपेन्द्र यादवले गर्दै आएको हुँदा आगामी चुनावमा एकताको रतीभर सम्भावना नरहेको बताए । मधेसी जनताको भावनाविपरीत जसपा अध्यक्ष यादवले पार्टी टुक्रयाएको उनको आरोप थियो । नेता महतोले यादवलाई आगामी चुनावमा जनताले दण्डित गर्ने बताए ।. यसैबीच, उनले प्रदेश २ का मुख्यमन्त्री लालबाबूराउत गद्दीको राजीनामा माग्न पनि चुकेनन् । मुख्यमन्त्री बेटी पढाऊ, बेटी बचाऊ अभियान अन्तर्गत साइकल वितरणमा भएको करोडौं रकमको भ्रष्टाचार अख्तियारले सार्वजनिक गरेको र प्रारम्भिक अनुसन्धानमा मुख्यमन्त्री दोषी देखिएकाले नैतिकताको आधारमा उनले राजीनामा दिएर मार्गप्रशस्त गर्नुपर्ने नेता महतोले माग गरे ।. पत्रकार सम्मेलन लोसपा पर्साका अध्यक्ष पुरुषोत्तम झाको अध्यक्षतामा भएको कार्यक्रममा सांसद लक्ष्मणलाल कर्ण, प्रदेशसभा सदस्य रमेश कुर्मी, प्रह्लाद गिरी, नेता शिव पटेल, रामचन्द्र पण्डित, निजामुद्दीन समानी, ओमप्रकाश सर्राफलगायतको सहभागिता थियो ।",https://eprateekdaily.com/2021/11/16/25452
शिकारीबासका किसानहरू घरमा सुत्न पाउँदा खुशी,प्रमुख समाचार,प्रतीक दैनिक,"मंसिर ५, २०७८",ठोरी,"ठोरी गाउँपालिका–३, शिकारीबासका दुखाराम महतो थारूलाई मन्सुली धान भिœयाएपछि अब चैतसम्म घरमा सुत्न पाउने कुराले खुशी तुल्याएको छ । पाँच दशकअघि माडीबाट बसाइँसराइ गरेर शिकारीबास आएका ६० वर्षीय थारू वर्षको आधा समय खेतमा नै रात बित्दै आएको छ । खेतमा रात बिताउनु उनको रहर नभई बाध्यता थियो ।. जङ्गली जनावर धपाउन सधैं खेतमा सुत्नुपर्ने बाध्यताले आजित बनेका शिकारीबासकै बमभोला महतो थारू पनि अब चैतसम्म घरमा नै सुत्न पाइने भएकोले खुशी छन् । तीन पुस्तादेखि शिकारीबासमा बसोबास गर्दै आइरहेका ५४ वर्षीय थारूलाई धान भिœयाएको खुशीसँगै अबको चार महीना घरमा आरामले बिताउन पाउने कुराले आनन्दित तुल्याएको छ ।. दुखाराम र बमभोलाजस्तै शिकारीबासका किसानहरू मङ्सिरे धान भिœयाएपछि जनावरबाट यस वर्षको दुःख ट¥यो भनेर खुशी छन् । चितवन राष्ट्रिय निकुञ्ज र पर्सा राष्ट्रिय निकुञ्जको जङ्गलभित्र खेतीपाती गर्ने शिकारीबासका किसानहरू जङ्गली जनावरबाट धानखेतीको बेलामा प्रत्येक वर्ष पीडित हुँदै आएका छन् । कहिले हात्ती, कहिले बँदेल, कहिले घोडगधालगायतका जङ्गली जनावर आएर बाली नोक्सान गर्ने गरेकाले यहाँका किसानहरू धानबाली हुर्कने क्रममा रातभर जाग्राम बस्छन् ।. वैशाखदेखि कात्तिकसम्मको रात उनीहरूको खेतमा नै बित्दै आएको छ । यहाँका किसानले खेतको एक छेउमा रूखको आड लगाएर अग्ला–अग्ला मचान बनाएका छन् र त्यसैमा रातभर जङ्गली जनावर धपाउन जाग्राम बस्छन् । मचानबाट खेतको सबै भाग देखिने भएकोले यो क्षेत्रमा तीसवटाभन्दा बढी मचान बनाएर किसानहरूले जङ्गली जनावरको निगरानी गर्दै आएका छन् ।. वर्षमा दुई बाली धान मात्र लगाउने यस क्षेत्रका किसानहरूको रात यही काठको छाप्रोभित्र बित्ने गरेको छ । मचानमा लामखुट्टेको प्रकोपबाट जोगिन झुल हाल्न पनि नमिल्ने दुखाराम बताउँछन् । झुल हाल्दा भुसुक्क निदाइन्छ भनेर उनीहरू झुलको साटो प्लास्टिकको ठूलो बोराभित्र पसेर मचानमा सुत्छन् । बोराभित्र सुत्दा अनुहार खुला छोड्ने र त्यसो गर्दा मुखमा मात्र लामखुट्टेले टोक्ने भएकाले रातभर जाग्राम बस्न सकिने दुखारामले बताए ।. जनावरका कारण धानखेती मात्र. सिंचाइको सुविधा र उर्वर माटो भएपनि शिकारीबासका किसानहरूले धानखेती मात्र गर्छन् । यहाँका किसानले अल्छी मानेर खेत बाँझो छाडेका होइनन् । यहाँको खेतमा धानका साथै मकै, तोरी, कोदोको राम्रो खेती हुन्छ तर जङ्गली जनावरको त्रासका कारण किसानले अन्य बालीको खेती गर्न सकेका छैनन् ।. अन्य बालीको खेती गर्नुपर्दा वर्षभरि मचानमा कुनुपर्ने हुन्छ । यसैले अगहनी धान भिœयाएपछि यहाँको ८० बिघा जमीन चैतमा धान नरोपेसम्म बाँझो हुन्छ । धानखेतीमा सबैजनाको सहभागिता हुन्छ र सबैले समानुपातिकरूपमा जङ्गली जनावरको निगरानी गर्छन् । तर तोरी, मकै, गहुँ, कोदो खेती गर्दा जनावर कुर्न गा¥हो हुने उनीहरू बताउँछन् ।. पाँच वर्षदेखि धानखेतीबाहेक अन्य खेती शिकारीबासका किसानले गर्न छाडेका छन् । २०७३ मङ्सिरमा रुघाइ चौधरीलाई मकैखेतीको निगरानी गर्ने क्रममा हात्तीले मचान भत्काएर मारेपछि कसैले पनि धानबाहेक अन्य खेती गरेका छैनन् । जङ्गली जनावरका कारण अन्य खेती नगरिएको यहाँका किसानहरू बताउँछन् ।",https://eprateekdaily.com/2021/11/21/25814
पर्साको ९० प्रतिशत गणना सकियो,प्रमुख समाचार,प्रतीक दैनिक,"मंसिर ६, २०७८",वीरगंज,"जिल्ला जनगणना कार्यालय, पर्साले कात्तिक २५ गतेदेखि जारी राष्ट्रिय जनगणना अन्तर्गत पर्सा जिल्लामा ९० प्रतिशत गणना भइसकेको जनाएको छ ।. जिल्ला जनगणना कार्यालय, पर्साका अमृतकुमार खड्काले इन्टरनेट समस्याले गणना भएका सबै कुरा अद्यावधिक हुन नसकेको र यो अवधिमा ९० प्रतिशत गणना भएको बताए । कात्तिक २५ देखि मङ्सिर ९ गतेसम्म हुने राष्ट्रिय जनगणना २०७८ का लागि पर्सामा १४२ जना सुपरीवेक्षक र ५५६ जना गणक परिचालित छन् ।. वीरगंजका दुई स्थानमा, पर्सागढी, विन्ध्यवासिनी, कालिकामाई, जीराभवानी गरी छ ठाउँमा केन्द्र बनाएर १४ वटै पालिकाको गणना भइरहेको छ । पर्सा जिल्लामा पहिलो चरणमा गरिएको गणनामा ९३ हजार १४० घरधुरी र १ लाख १७ हजार ६२१ परिवार गणना भएका थिए । उनीहरूको अहिले सम्पूर्ण विवरण सङ्कलन भइरहेको छ ।",https://eprateekdaily.com/2021/11/22/25895
खोप लिन गएका विद्यार्थीद्वारा अस्पतालमा ढुङ्गामुढा,प्रमुख समाचार,प्रतीक दैनिक,"मंसिर ९, २०७८",वीरगंज,"कोभिड–१९ विरुद्धको फाइजर खोप लिन बिहीवार विद्यार्थीहरूको भीड एक्कासि बढेपछि नारायणी अस्पतालमा तनाव सिर्जना भएर अस्पतालले खोप बन्द गर्नुपरेको छ । कात्तिक २८ गतेदेखि अमेरिकी सहयोगमा आएको फाइजर खोप अस्पतालमा लगाउँदै आइएको थियो ।. नारायणी अस्पतालको लागि २४ सय खोप आएको तर यो अवधिमा दैनिक ८ देखि १३ जनाभन्दा बढीले खोप लगाएका थिएनन् । १२ वर्षमाथिका र १५ थरीका असाध्य रोगीहरूलाई सो खोप लगाउने लक्ष्य छ ।. मङ्सिर ७ गतेसम्म खोप अभियान निर्धारण गरिए पनि अस्पतालमा आधाभन्दा बढी खोप मौज्दात रहेको कारण समयावधि बढाइएको थियो ।. बिहीवार एक्कासि हजारभन्दा बढी विद्यार्थी खोप लिन आकस्मिक कक्षमा गएपछि त्यहाँ तनाव भएको हो । खोप लगाउन र रजिस्टर मेन्टेन गर्न ५/६ जना स्वास्थ्यकर्मी खटेका थिए । उनीहरूले एक्कासि बढेको भीडलाई खोप दिन ढिला भएपछि विद्यार्थीहरूले आकस्मिक कक्षमा ढुङ्गामुढा गरेका थिए ।. २५ जनाले खोप लगाएपछि उत्पन्न तनावलाई नियन्त्रणमा लिन अस्पतालले खोप लगाउन बन्द नै गर्नुप¥यो । अस्पतालका मेडिकल सुपरिटेन्डेन्ट डा वीरेन्द्र प्रधानले विद्यार्थीहरू आकस्मिकरूपमा आएको र उनीहरूलाई खोप दिने कार्यमा ढिला भएपछि विद्यार्थीहरूले होहल्ला, ढुङ्गामुढा गरेको बताए ।. निर्धारित समयपछि मौज्दात खोप दिन सिद्धार्थ, कन्या र त्रिजुद्ध माविका विद्यार्थीहरूलाई दुई दिनको समयावधि दिइएको स्वास्थ्य कार्यालय, वीरगंजका खोप अधिकृत जयमोद ठाकुरले बताए । उनले एक्कासि भीड बढेपछि प्रहरी परिचालन गर्नुपरेको जानकारी गराएका छन् । प्रहरी परिचालनपछि पनि भीड नियन्त्रण नभएपछि खोप लगाउन नै बन्द गर्नुपरेको अस्पताल प्रशासनले जनाएको छ ।",https://eprateekdaily.com/2021/11/25/26070
अबको अन्तिम लडाइँ सिंहदरबार केन्द्रित –नेता महतो,प्रमुख समाचार,प्रतीक दैनिक,"कार्तिक २९, २०७८",पोखरिया,"लोकतान्त्रिक समाजवादी पार्टीका नेता राजेन्द्र महतोले अबको अन्तिम लडाइँ सिंहदरबारविरुद्ध गरिने उद्घोष गरेका छन् ।. पर्साको विन्ध्यवासिनी गाउँपालिका–१ मा सोमवार आयोजित कार्यक्रममा नेता महतोले मधेस र मधेसीको अधिकारको लागि पटक–पटक आन्दोलन गर्दै आए पनि अहिलेसम्म मधेसी, दलित, जनजाति, मुस्लिम, थारूलगायत अधिकारबाट वञ्चित नै रहेकाले आगामी आन्दोलन सबैखाले अधिकारका लागि अन्तिम हुने ठोकुवा गरे । उनले कार्यकर्ताहरूलाई भने– अन्तिम आन्दोलनको तयारीमा जुट्नुहोस्, अबको आन्दोलन मधेस केन्द्रित हुँदैन, सिंहदरबार केन्द्रित हुन्छ र सबैको अधिकार सुनिश्चित भएपछि मात्र रोकिनेछ ।. कार्यक्रममा लोसपा प्रदेश २ का संयोजक जीतेन्द्र सोनलले जनता समाजवादी पार्टीका अध्यक्ष उपेन्द्र यादवविरुद्ध विषवमन गरे । उनले यादवले माधव नेपाल र प्रचण्डसँगको मिलेमतोमा पटक–पटक धोखा दिंदै आएको भन्दै उनलाई बहुरुपिया भएको आरोप लगाए । प्रदेश २ का मुख्यमन्त्रीले नैतिकताको आधारमा राजीनामा दिनुपर्ने उनले माग गरे ।. अख्तियारले मुख्यमन्त्रीको कार्यालयमा छापामारी गरी दोषी प्रमाणित गरिसकेको अवस्थामा उनले नैतिकताको आधारमा राजीनामा दिनुपर्ने भन्दै उनले सोही मञ्चबाट मुख्यमन्त्रीको राजीनामा माग पनि गरे ।. लोसपा पर्साका अध्यक्ष पुरुषोत्तम झाको अध्यक्षतामा भएको कार्यक्रममा लोसपाका नेता एवं सांसद लक्षमणलाल कर्ण, प्रदेशसभा सदस्यहरू प्रह्लाद गिरी, रमेश कुर्मी, शिव पटेल, रम्भा मिश्र, रामचन्द्र पडित, शशिकपूर मियाँलगायतले मन्तव्य व्यक्त गरेका थिए । कार्यक्रममा प्रमोद तिवारीले स्वागत र ओमप्रकाश सर्राफले सहजीकरण गरेका थिए ।",https://eprateekdaily.com/2021/11/15/25388
सिंचाइ नहर विनाश गरी सडक बनाउँदै,प्रमुख समाचार,प्रतीक दैनिक,"कार्तिक २८, २०७८",वीरगंज,"नारायणी सिंचाइ व्यवस्थापन कार्यालय, वीरगंज, गण्डकको नहरको संरचना भत्काएर सघन शहरी भवन कार्यालय वीरगंजले पक्की सडक निर्माण गरिरहेको घटना सार्वजनिक भएको छ ।. गण्डक नहरको ब्लक नं ७ को मेन सेकेन्डरी क्यानल (एमएससी)को संरचना भत्काएर १० मिटर चौडा नालासहितको कालोपत्रे सडक निर्माण कार्य हुन थालेको हो । वीरगंज महानगरको वडा नं १५ लक्ष्मनवादेखि नेशनल मेडिकल कलेजसम्मको करीब साढे चार किलोमिटर लम्बाइको नहरको पैनी भत्काएर ठेकेदारले काम शुरू गरेपछि नारायणी सिंचाइका अधिकारीहरू आज आइतवार साइटमा गएर अवलोकन गरेका छन् ।. स्रोतका अनुसार चार वर्ष पहिले ठेक्का लागेको सघन शहरी तथा मझौला आयोजना अन्तर्गत वीरगंज महानगरका ९ वटा वडाभित्र ५२ किलोमिटर नालासहितको सडक निर्माण कार्यको ठेक्का लागेको थियो । अहिले उक्त आयोजनाको काम अधिकांश वडामा सुस्त र अपूरो छ । लक्ष्मनवाको काम वीरगंजका ठेकेदार अनिल गुप्ता सञ्चालक रहेको महावीर कन्स्ट्रक्शनले ठेक्का लिएर गरिरहेको छ ।. दीपावली र छठको सार्वजनिक बिदाको अवसर पारी ठेकेदार पक्षले नहरको संरचना भत्काएको र नहरको डिलमा रहेको सिसौंका रूख पनि काटेकोले यो दुःखद कार्य भएको नारायणी सिंचाइ व्यवस्थापन कार्यालयका प्रमुख प्रशुन मिश्रले जानकारी गराए ।. उनका अनुसार नहरको संरचनाको लागि विसं २०३० सालमा सिंचाइ कार्यालयले साढे चार किलोमिटर लम्बाइ र १३ मिटर चौडाइ भएको जग्गाको मुआवजा दिएर अधिग्रहण गरी किसानको खेतमा सिंचाइ गर्दै आएको थियो । उक्त नहरबाट हजारौं बिघा खेत सिंचाइ हुँदै आएकोमा अहिले सडक निर्माण भएपछि सयौं किसान मारमा पर्ने देखिन्छ ।. नारायणी सिंचाइका इन्जिनीयर सुबोध कुशवाहाले यसबारेमा स्थानीय प्रशासन, वीरगंज महानगर र अन्य सरोकारवाला निकायलाई पत्राचार गरी गैरकानूनी तरीकाले भइरहेको निर्माण कार्यमा रोक लगाउने र बाँकी कारबाहीको लागि माथिल्लो निकायलाई तस्बिरसहित सिफारिश गर्ने बताए ।. महानगरले जग्गा अधिग्रहण गरी सडक तथा भौतिक पूर्वाधार बनाउनुपर्नेमा सरकारी संरचना विनाश गरी सडक निर्माणको लागि शहरी भवनलाई काम गर्न लगाउनु दुःखद भएको नारायणी सिंचाइका अधिकारीहरूले बताए ।. यस विषयमा वीरगंज महानगरका प्रमुख विजयकुमार सरावगीले वीरगंज महानगरका थुपै्र ठाउँमा नहर पुरेर सडक बनाइएको उदाहरण पेश गरे । उनले जुन ठाउँमा नहरको पानी नै आउँदैन, त्यस संरचनामा सडक निर्माण भयो भने स्थानीयलाई आवतजावत गर्न सहज हुने भनेर विकास योजना अघि बढाएको प्रतिक्रिया दिए ।",https://eprateekdaily.com/2021/11/14/25313
नेपालको कर्मचारी संयन्त्र लद्दु घोडा सरह –नेता नेपाल,प्रमुख समाचार,प्रतीक दैनिक,"कार्तिक १६, २०७८",रौतहट,"नेकपा एकीकृत समाजवादी पार्टीका अध्यक्ष माधवकुमार नेपालले नेपालको कर्मचारी संयन्त्रलाई लद्दु घोडाको संज्ञा दिएका छन् । उनले नेपालको कर्मचारीतन्त्रमा चरम ढिलासुस्ती रहेको र त्यसैको कारण विकास निर्माणको कामले गति लिन नसकेको आरोप पनि लगाए ।. शुभकामना आदानप्रदान कार्यक्रममा सहभागी हुन गृह जिल्ला रौतहट पुगेका नेकपा (एस) पार्टीका अध्यक्ष नेपालले चन्द्रनिगाहपुरमा पत्रकारहरूसँग कुरा गर्दै यस्तो आरोप लगाएका हुन् । नेता नेपालले लद्दु घोडालाई एक चाबुक मारेपछि दुई कदम हिंड्ने अनि फेरि चाबुक लगाए थुचुक्क बस्ने गरेझैं नेपालका कर्मचारीहरूको रवैया रहेको आरोप लगाए ।. नेता नेपालले नेकपा एमालेका अध्यक्ष केपीशर्मा ओलीसँग पानीजहाजको टिकटको पैसा फिर्ता माग्न पनि आग्रह गरे । उनले व्यङ्ग्यात्मक शैलीमा पूर्वप्रधानमन्त्री ओलीले मिति नै तोकेर पानीजहाजको टिकट काट्ने उर्दी दिएको र उनको उर्दी मानेर टिकट काट्न भ्याएकाहरूलाई टिकटको रकम फिर्ता माग्न आग्रह गरे ।. यसैगरी, एमाले अध्यक्ष ओलीले प्रधानमन्त्री छँदा घर–घरमा ग्याँसको पाइपलाइन पु¥याउने भनेका थिए, पुग्यो त भनेर नेता नेपालले प्रश्न गरे । उनले ओलीले बालुवाटार र शीतल निवासमा बनाएको हेलिप्याडको पनि आलोचना गरे ।. प्रधानमन्त्री, राष्ट्रपति निवासमा हेलिप्याड बनाएर तमाशा देखाएको उनको आरोप थियो । झापामा अर्बौं खचेर टावर बनाइएको छ, के त्यो टावरबाट धानबाली हेर्ने हो, उनको प्रश्न थियो । नेता नेपालले एमाले अध्यक्ष ओली एक नम्बरको गफाडी भएको टिप्पणी गरे । उनले १६५ भन्दा बढी अस्पतालको एकै दिन शिलान्यास गरेर अर्काे तमाशा गरेको भन्दै ओली देशकै लागि अभिशाप भएको आरोप पनि लगाए ।. नेता नेपालले अहिले तातेको सर्वोच्च अदालतको विवादबारे प्रधानमन्त्री देउवा विदेशबाट आउना साथ छलफल गरी साझा धारणा सार्वजनिक गरिने आश्वासन दिए । तर ‘अर्ली इलेक्शन’को सम्भावना नरहेको बताए । नेता नेपालले भने– अर्ली इलेक्शनको सम्भावना छैन तर तीनै तहको चुनाव तोकिएको समयमा हुने दाबी गरे ।. उनले सात प्रदेशमध्ये छवटामा काङ्ग्रेस, माओवादी र समाजवादीले बराबरी सङ्ख्यामा नेतृत्व गरिरहेको र सुदूरपश्चिमको प्रदेश सरकारमा तत्काल आफ्नो पार्टीको दाबी नरहने प्रष्ट्याए ।",https://eprateekdaily.com/2021/11/02/24811
लालका बासिन्दा वर्षौंदेखि लालपूर्जाबाट वञ्चित,प्रमुख समाचार,प्रतीक दैनिक,"कार्तिक २२, २०७८",निजगढ,"किनेर वर्षौंदेखि खनजोत र भोग गर्दै आएको जमीन आफ्नो नाउँमा होस् भन्ने चाहना कसलाई हुँदैन ? भूमिको समस्याको दीर्घकालीन समाधान गर्ने उद्देश्यले सरकारले कहिले सुकुम्बासी समस्या समाधान आयोग त कहिले भूमिहीन समस्या समाधान आयोगको नाम दिंदै समस्या समाधान गर्दै आएको छ। तर जग्गाधनी पूर्जासहित नम्बरी जमीन आफ्नो बनाउन नसक्दा एक दुईजना मात्र होइन, एक सयभन्दा बढी निजगढ–१० लालका स्थानीय वर्षौदेखि समस्या भोग्दै आएका छन्।. बारा कलैयाका नापी कार्यालयका कर्मचारीहरूका कारण साबिक रतनपुरी गाउँ विकास समिति–८, हाल निजगढ नगरपालिका–१० लालका बासिन्दा वर्षौैदेखि जग्गा विवादबाट मुक्त हुन सकेका छैनन्।. तत्कालीन मनर्हवा गाविसबाट रतनपुरी गाविस हुँदै अहिले निजगढ नगरपालिकामा रूपान्तरण भइसक्दा पनि जग्गा विवाद जहाँको त्यहीं छ। २०२२ सालदेखि नापी कार्यालय बाराका अमिन लगायत कर्मचारीहरूले जग्गा किनबेच गरी नाप नक्शा गर्न आउने सेवाग्राहीको जग्गाको नाप स्थलगतरूपमा नगरी अफिसमैं बसेर कित्ताकाट गरेका कारण एकदुई हुँदै अहिले ठूलो समस्या निम्तिएर यो प्रकरण जटिल बन्दै आएको हो।. केही वर्ष अघि सडकसँगै टाँसिएको जग्गा बिक्री गरेको तर नापी कार्यालय सिमरामा गई हेर्दा सडक नभएको तर्फ नक्शामा देखिएको स्थानीय तुलबहादुर कार्कीले बताए। यहाँ टोलभरिमा दर्जनौंको जमीनमा यस्तै समस्या छ। एक पुस्ताले यो समस्या भोग्नुपरेपनि पछिकाले भोग्नु नपरोस् भनेर मिलाउन पटक—पटक प्रयास गरेपनि सफल नभएको उनले भने। “शुरूदेखि रामप्रसादले आफ्नो नाउँको जग्गाधनी पूर्जा हो भनेर भोगचलन गरेको जमीन श्याम प्रसादको नाउँ भएजस्तै हो”— स्थानीय मीनप्रसाद रिमालले समस्या प्रस्ट्याउँदै बताए।. शुरूमा १०/१५ घरधुरी बसेको बस्ती अहिले घना भइसकेको छ। बेलैमा समस्या निराकरण गर्न ध्यान नदिंदा अहिले एक छिमेकीको कित्तामा अर्कै छिमेकीको घर परेको, कतिको हातमा जग्गाधनी पूर्जा छ, तर जग्गा कहाँ छ यकीन हुन नसकेको अर्का स्थानीय लोकनाथ अधिकारी बताउँछन्।. कसरी मिलाउने भन्नकै लागि यस अघि पटकपटक गाउँलेहरू भेला भए पनि समस्या ज्यूँका त्यूँ छ। नगरपालिकासमेतले समस्या समाधान गर्न चासो नदिंदा यो समस्या झनै लम्बिएको अधिकांश स्थानीयको गुनासो छ।. जुन पूर्जामा जति जमीन तोकिएको छ, र त्यहाँ जो बसेको छ, उसको नाममा नामसारी गरी मिलाउनुबाहेक अर्को विकल्प नभएको एकथरी गाउँले बताउँछन्। कतिको हातमा जग्गाधनी पूर्जा मात्र छ। जग्गा नभेटिने समस्या पनि रहेको स्थानीयहरूले बताए।. गाउँलेहरूको ६०/७० बिघाभन्दा बढी क्षेत्रफलको जमीन यस्तै समस्यामा रुमलिइरहेपछि छिमेकी—छिमेकीबीच विवाद, झगडा हुन सक्ने प्रबल सम्भावना छ। दु्रतमार्ग, दोस्रो अन्तर्राष्ट्रिय विमानस्थल निर्माणलगायतको चर्चाले यहाँको जग्गाको मूल्य आकाशिएको छ। जग्गा किनबेच बढ्दै गएको छ। तर समस्या वर्षौंदेखि उस्तै छ।",https://eprateekdaily.com/2021/11/08/25009
आइसिपीबाटै दैनिक डेढ लाख लिटर डिजेल तस्करी,प्रमुख समाचार,प्रतीक दैनिक,"कार्तिक २७, २०७८",परवानीपुर,"वीरगंज भन्सार मातहतको एकीकृत जाँच चौकी (आइसिपी) भन्सार नाकाबाट अवैधरूपमा पेट्रोलियम पदार्थको तस्करी हुने गरेको छ । दैनिक करीब डेढ लाख लिटरभन्दा बढी डिजेल भारत जाने गरेको छ ।. आइसिपीबाट दैनिक करीब आठ सयभन्दा बढी मालवाहक सवारीसाधन नेपाल भित्रिन्छन् भने दैनिक चार सयभन्दा बढी गाडी भारत फिर्ता हुन्छन् । एउटा गाडीले नेपालबाट करीब ३६० लिटर डिजेल भरेर भारत जाँदा भन्सार नाकाबाट करीब डेढ लाख लिटरभन्दा बढी डिजेलको अवैध तस्करी हुने गरेको नेपाल आयल निगमका अधिकारीहरूको भनाइ छ ।. नेपाल आयल निगम वीरगंज कार्यालयका एकजना कर्मचारीका अनुसार भारतभन्दा नेपालमा अहिले डिजेल प्रतिलिटर करीब २९ रुपैयाँ सस्तो छ । एक साताअघि डिजेल प्रतिलिटर ५२ रुपैयाँ सस्तो नेपालमा थियो । भारत सरकार र बिहार सरकारले छठअघि प्रतिलिटर करीब भारतीय रुपैयाँ १४ घटाएको छ । अहिले भारतमा डिजेल प्रतिलिटर भारु ९२ अर्थात् नेरु १४७ प्रतिलिटर छ।. लिटरमैं २९ रुपैयाँ सस्तो पर्ने भएकोले वीरगंज प्रवेश गर्ने हरेक भारतीय गाडीले पर्सा/बाराकै पेट्रोल पम्पबाट फुल टङ्की (३६० लिटर) भरेर जाने गर्दा पर्सा र बारामा डिजेलको अभाव हुने गरेको छ । त्यसैगरी, नेपाल–भारत सीमा खुलेसँगै वीरगंज प्रवेश गर्ने मोटरसाइकलसहित अन्य हलुका सवारीसाधनले पनि वीरगंजबाट पेट्रोल र डिजेल भरेर भारत फर्किने हँुदा यस क्षेत्रमा इन्धनको हाहाकार हुने गरेको छ ।. भारतमा अहिले नेरु १७८ प्रतिलिटर पेट्रोल छ भने नेपालमा नेरु १३६ छ । लिटरमा ४२ रुपैयाँको फरक छ । यसैको फाइदा उठाउँदै वीरगंज प्रवेश गर्ने हरेक मोटरसाइकलले फुल टङ्की पेट्रोल भरेर जाने गरेको बताइएको छ ।. नेपाल आयल निगम वीरगंजका प्रमुख पवन यादवका अनुसार पर्सा र बाराका पेट्रोल पम्पलाई भारतीय सवारीसाधनको हकमा यात्राको दूरी हेरी इन्धन दिनु भनी निर्देशन दिए तापनि त्यसको पालना नहुँदा नेपालबाट भारततर्फ इन्धनको तस्करी भइरहेको बताए । “भारतीय गाडीको गन्तव्य हेरेर अधिकतम सय लिटरभन्दा बढी तेल दिन मिल्दैन, तर पम्पले बढी तेल दिन्छ,” उनले भने।. यता, नेपाल पेट्रोलियम डिलर्स एशोसिएशनका केन्द्रीय वरिष्ठ उपाध्यक्ष विनोद चौरसियाका अनुसार निगमबाट भारतीय गाडीलाई कति लिटर तेल दिनेबारेमा कुनै किसिमको निर्देशन रहेको छैन । उनले भने, “सबै भारतीय गाडीले आफ्नो मर्जी अनुसार तेल भराउँछन्, हामीले रोक्न मिल्दैन ।”. आइसिपीमा सशस्त्रले भारतीय गाडीसँग लिन्छ नजराना. आइसिपी भन्सारबाट निस्किने भारतीय मालवाहक गाडीबाट सशस्त्र प्रहरीले नजरानास्वरूप प्रतिगाडी दुई हजारदेखि पाँच हजार रुपैयाँसम्म असुल्ने गरेको छ । भारतीय गाडीले एक खेपमा कम्तीमा १० हजारदेखि १५ हजार रुपैयाँको डिजेल तस्करी गरिरहेको भन्दै सशस्त्रले उक्त रकम असुल्ने गरेको आइसिपी भन्सार स्रोतले बताएको छ । “सशस्त्रका जवानहरूले पहिले गाडीको टङ्कीलाई लट्ठीले ठकठकाउँछन्, फुल टङ्की तेल रहेछ भने नजराना माग गर्छन्,” एकजना भन्सार कर्मचारीले भने, “भारतीय गाडीका चालकले पैसा नदिए कागजपत्र खोसिन्छ, गाडी साइड लगाइन्छ र भन्सारमा बुझाउने धम्की दिइन्छ ।”. सशस्त्र प्रहरी पर्साका प्रहरी उपरीक्षक राजेन्द्र खड्कासँग यसबारेमा बुझ्दा उनले आफूलाई जानकारी नभएको दाबी गरे । “भारतीय गाडीबाट रकम असुलेको कुरा निराधार हो, सबुतप्रमाण अनुसार उजूरी आयो भने कारबाही गर्छु,” उनले भने, “भारतीय गाडीलाई ‘तेल खाली गरेर जा’ भनेर नमिल्ने भएकोले नेपालमा तेल भरेर भारतीय गाडी भारत गइरहेका छन् ।”",https://eprateekdaily.com/2021/11/13/25226
भोजपुरीभाषीको सङ्ख्यामा कमी– नगरप्रमुख सरावगी,प्रमुख समाचार,प्रतीक दैनिक,"कार्तिक १२, २०७८",परवानीपुर,"वीरगंज महानगरका प्रमुख विजयकुमार सरावगीले १०/१० वर्षमा हुने राष्ट्रिय जनगणनामा भोजपुरीभाषीहरूले पनि अर्कै भाषा लेखाउन थालेपछि भोजपुरीभाषीको सङ्ख्या घटेको बताएका छन् ।. भोजपुरी प्रतिष्ठान वीरगंजले शुक्रवार नगर सभागृहमा आयोजना गरेको कार्यक्रममा बोल्दै नगरप्रमुख सरावगीले नेपालमा भाषाको हिसाबले भोजापुरी भाषा तेस्रो स्थानमा भएको र हाल भइरहेको राष्ट्रिय जनगणनामा भोजपुरीलाई मातृभाषा लेखाउन आग्रह गरे । उनले आफ्नो मातृभाषा भोजपुरी नै लेखाउने प्रतिबद्धता जाहेर गरे ।. “२०५८ सालमा नेपालको कुल जनसङ्ख्याको करीब ७.५३३ प्रतिशत जनसङ्ख्याले भोजपुरी बोल्थे, त्यति बेला नेपालमा ९२ वटा राष्ट्रभाषा थिए भने २०६८ सालमा उक्त सङ्ख्या ५.९९२ प्रतिशतमा झरेको थियो, २०६८ मा राष्ट्रभाषा १२५ वटा थिए,” उनले भने, “धेरै तराई–मधेसका बासिन्दाले उर्दू र थारू भाषा पनि लेखाएका छन्, यसले भोजपुरीभाषीको सङ्ख्या समग्रमा घटिरहेको र तेस्रो स्थानमा थारू भाषा आएको छ ।” यस कारण आफूहरूले आफ्नो मातृभाषाको रूपमा भोजपुरीलाई नै लेखाउनुपर्नेमा उनले जोड दिए ।. उपप्रमुख शान्ति कार्कीले वीरगंजका धरोहर र भोजपुरी भाषामा कलम चलाएर योगदान पु¥याउने साहित्यकारहरूलाई प्रतिष्ठानले सम्मान गरेर निकै सराहनीय काम गरेको बताइन् ।. प्रतिष्ठानका अध्यक्ष उमाशङ्कर द्विवेदीको अध्यक्षतामा भएको कार्यक्रममा भाषाविद् एवं माओवादी केन्द्रका नेता गोपाल ठाकुर, खोज पत्रकारिता केन्द्रका अध्यक्ष चन्द्रकिशोर झा, साहित्यकार दिनेश गुप्ता, गोपाल अश्क, भोजपुरी भाषाका जानकार आनन्द गुप्ता, नेपाल पत्रकार महासङ्घ पर्साका अध्यक्ष अनुप तिवारी, प्रजिअ उमेशप्रसाद ढकाललगायतले मन्तव्य व्यक्त गरेका थिए ।. कार्यक्रममा साहित्यकार एवं नाटककार रामचन्द्र चतुर्वेदी, उपन्यासकार नागेन्द्रप्रसाद कानू, कवि मयङ्केश्वर बर्णवाल, निबन्धकार रामचन्द्र बर्णवाल, कवि, आख्यानकार, कथाकार माधवप्रसाद गौतम, कवि शशिभूषण बर्णवाल, कवि राधाकृष्ण गुप्ता, बिकाउ गिरी ‘विनीत’ गरी सातजनालाई सम्मानित गरिएको थियो । कार्यक्रमको सहजीकरण ऋतुराजले गरेका थिए ।",https://eprateekdaily.com/2021/10/29/24584
"सामाजिक सुरक्षा भत्ता वितरणमा ढिलाइ, लाभग्राही चिन्तित",प्रमुख समाचार,प्रतीक दैनिक,"कार्तिक १३, २०७८",सेढवा,"हिन्दूहरूको महान् चाडपर्वको समयमा पनि सामाजिक सुरक्षा भत्ता नपाउँदा लाभग्राहीहरू निराश बनेका छन् । चालू आव २०७८/७९ को पहिलो चौमासिकको ज्येष्ठ नागरिक, एकल महिला तथा दलितका लागि बाल संरक्षण र अपाङ्गहरूको भत्ता स्थानीय सरकारले वितरण गरेका छैनन् ।. जिल्लाको ठोरी, जीराभवानी, जगरनाथपुर, सखुवाप्रसौनीलगायतका पालिकाले सामाजिक सुरक्षा भत्ता वितरण गरेका छैनन् । जीराभवानी गापा–१ शान्तिनगरका ज्येष्ठ नागरिक दानबहादुर श्रेष्ठले भत्ताकै भरमा औषधोपचार तथा लत्ताकपडा खरीद र चाडपर्व मान्दै आएको बताए । तर भत्ता समयमा नपाउँदा आर्थिक समस्याको सामना गर्नुपरेको श्रेष्ठले गुनासो गरे ।. सखुवाप्रसौनी गापा–१ का एकल महिला जोखनी देवीले हुनेखाने परिवारलाई सामाजिक सुरक्षा भत्ता ढिलो चाँडोले खासै फरक नपारे पनि भत्तामा आश्रितहरूले भने समस्या झेल्नुपरिरहेको बताइन् । उनले भत्ताकै पर्खाइमा बालबच्चालाई नयाँ लुगा खरीद गर्ने आश्वासन दिंदै आएको तर कात्तिक आधा पुग्न लाग्दा पनि भत्ता नपाएकोमा दुःखेसो पोखिन् । उनले चाडपर्व लक्षित गरी यसअघि भत्ता पाउने गरेकामा अहिले कात्तिकमा दीपावली, छठ पर्व नजीकिंदै जाँदा पनि भत्ताको कुनै पत्तो नभएको बताइन् । तिहारमा पनि भत्ता नपाउने हो भने आफूले ठूलो समस्याको सामना गर्नुपर्ने उनले बताइन् ।. यसबारे जगरनाथपुर गापाका लेखापाल सञ्जय पटेलले कोलिनिकाबाट सामाजिक सुरक्षा भत्ता निकासा भइसकेको र आइतवारदेखि लाभग्राहीको खातामा रकम पठाउने बताए ।. पटेर्वासुगौली गापाका प्रमुख प्रशासकीय अधिकृत सन्देश यादवले सामाजिक सुरक्षा भत्ता दुई दिन पहिले गइसकेको र बैंकले वितरण गरिरहेको बताए ।. ठोरी गापाका प्रमुख प्रशासकीय अधिकृत कृष्णलाल श्रेष्ठले नेपाल सरकारले लागू गरेको भत्ता वितरण इन्टरनेट प्रणालीको माध्यमबाट अर्थ मन्त्रालयले धान्न नसकेको र ह्याक भएकाले मन्त्रालयबाट पुरानै प्रणाली प्रयोग गरी भत्ता वितरण गर्ने निर्देशन आएकोले ढिलाइ भएको बताए। आइतवारसम्म लाभग्राहीहरूको खाता रकम जाने अधिकृत श्रेष्ठले बताए ।",https://eprateekdaily.com/2021/10/30/24632
नगदेबाली गरेका किसान पनि मल अभाव झेल्दै,प्रमुख समाचार,प्रतीक दैनिक,"कार्तिक १४, २०७८",सेढवा,"किसानले हिउँदे नगदेबाली रोप्ने समयमा पर्साको ग्रामीण भेगमा फेरि रासायनिक मलको हाहाकार भएको छ । यस क्षेत्रका किसानहरूले अहिले नगदे सुर्ती, तेलहन बाली अन्तर्गत तोरी र दलहन बाली अन्तर्गत मसुरो, खेसारी, केराउलगायतका बाली रोप्ने बेला रासायनिक मलको अभाव झेल्नुपरेको छ ।. अहिले आलु, काउली, बन्दा, भन्टालगायतका तरकारी बाली रोप्ने समय पनि भएकाले सो प्रयोजनका लागि किसानहरूलाई मलको आवश्यकता पर्दछ तर यही बेलामा मलको अभाव छ ।. ठोरी गाउँपालिका–५ क्षत्रीलाइनका किसान बलराम कोर्मोचाले बमौसमी वर्षाले बाली लगाउन ढिला भएको र अहिले मल नपाउँदा किसानले निकै समस्या खेप्नुपरेको बताए । अहिले यस क्षेत्रमा सुर्ती रोप्ने र तोरी छर्ने काम धमाधम भइरहेका बेला मल उपलब्ध नहँुदा किसानहरू अक्क न बक्क परेको कोर्मोचाले बताए ।. कुनै सहकारी संस्थाले भण्डारण गरेर राखेको मल पालिकाले तोकेको मूल्यभन्दा एक हजार बढी रकम लिएर बिक्री भइरहेको कोर्मोचाले आरोप लगाए ।. सखुवाप्रसौनी गापा–२ का किसान सुधीर दासले जहिले पनि किसानलाई आवश्यक परेको मल नपाउने गरेको गुनासो गरे ।. धानको बाला निस्कने बेला रु आठ सय पर्ने युरिया मल रु १८ सयमा खरीद गर्नुपरेको उनको भनाइ छ । अहिले फेरि मल उपलब्ध नहुँदा भारतीय बजार इनर्वा, भङ्गाहा, मैनाटारलगायतबाट मल ल्याउनुपरेको दासले बताए ।. यस सम्बन्धमा मारुतीनन्दन सहकारी संस्थाका सञ्चालक सत्यनारायण साहले साल्ट ट्रेडिङ कम्पनी र कृषि सामग्री कम्पनीले डिएपी मल नदिएकाले मल अभाव भएको बताए । केही मात्रामा युरिया मल आए पनि डिएपी हरि एन्ड राज इन्टरप्राइजेज, वीरगंजबाट ल्याउनुपरेको साहले बताए।. हरि एन्ड राज इन्टरप्राइजेजका सञ्चालक राजनारायण साहसँग बुझ्दा उनले भारतबाट २५ मेट्रिक टन डिएपी मल आयात गरेको र सो मल देशभरि नै पठाउने हुँदा अहिले त्यो पनि सकिएको बताए ।",https://eprateekdaily.com/2021/10/31/24703
श्रीसिया नदी प्रदूषणविरुद्ध छठपूजामा  ज्ञापन दिएर झारा टार्ने काम मात्र भयो,प्रमुख समाचार,प्रतीक दैनिक,"कार्तिक २३, २०७८",वीरगंज,"श्रीसिया नदीको प्रदूषण रोक्न माग गर्दै यसपटक पनि छठपर्वमा ज्ञापन दिने काम मात्र भयो।. बर्सेनि छठपूजालाई लक्षित गरेर भारत, नेपालका केही संस्थाहरूले आफ्नो क्षेत्रमा ज्ञापन दिने र त्यसपछि श्रीसिया नदीको प्रदूषणलाई बिर्सिने कार्यलाई निरन्तरता दिएका छन्। यसपटक पर्साका प्रमुख जिल्ला अधिकारी उमेशकुमार ढकाललाई कात्तिक १४ गते नेपाल पिछडावर्ग महासङ्घ, ओबिसीले श्रीसिया नदी प्रदूषण नियन्त्रणका लागि ज्ञापनपत्र दिएको थियो।. अधिकांश मानिसहरू श्रीसिया नदीमा छठपूजा गर्ने र नदीमा विभिन्न कलकारखानाको प्रदूषणयुक्त पानी बगाउने हुनाले विभिन्न खाले रोग व्याधि हुन सक्ने भन्दै छठपूजालाई लक्षित गरेर प्रशोधित पानी मात्र बगाउन कलकारखानालाई निर्देशन दिन माग गरेका थिए। तर श्रीसिया नदीमा कलकारखानाले प्रदूषित पानी नदीमा बगाइरहेको छ। वीरगंज महानगरपालिकाले नगर क्षेत्रको प्रदूषित पानी प्रशोधित गरेर श्रीसिया नदीमा बगाउने गरी वाटर ट्रिटमेन्ट प्लान्ट सञ्चालनमा ल्याएको करीब तीन वर्ष भयो तर त्यहाँबाट अहिलेसम्म पानी प्रशोधित भएर नदीमा बगाउने काम भएको छैन। वाटर ट्रिटमेन्ट प्लान्टलाई आवश्यक पानी नपुग्दा उद्घाटन भएको तीन वर्ष, अहिलेसम्म यो ट्रिटमेन्ट प्लान्ट सञ्चालनमा आउन सकेको छैन।. यसैगरी बारा–पर्सामा बग्ने यो नदीमा विभिन्न कलकारखानाहरूबाट प्रशोधित पानी मात्र बगाउनुपर्नेमा कुनै पनि कलकारखानाले पानी प्रशोधन गरेर बगाउँदैन। कागजीरूपमा सबै कारखानाले प्रदूषित पानी प्रशोधित गरेर बगाउने गरेको दाबी गर्दै आएका छन् तर केही मात्र उद्योगले वाटर ट्रिटमेन्ट प्लान्ट राखे पनि महानगरजस्तै सञ्चालनमा छैन। डेढ दशकभन्दा अघि सञ्चालनमा ल्याइएको एकाध वाटर ट्रिटमेन्ट प्लान्ट अहिले प्रयोगविहीन अवस्थामा छ।. श्रीसिया नदीको प्रदूषणले छठ गर्न समस्या भएको भन्दै रक्सौलमा पनि यसविरुद्ध अभियान चलाइएको छ। सोमवार स्थानीय एसडिएम आरतीले जिल्ला अधिकारी शीर्षत् कपिल अशोकमार्फत् पर्साका प्रजिअ र महावाणिज्य दूतावासको ध्यानाकर्षण गराएकी थिइन्। सीमावर्ती रक्सौलका ८० प्रतिशत जनताले श्रीसिया नदीमा छठ गर्दै आएको र नदीको पानी अति प्रदूषित भएको हुँदा नेपाली कलकारखानालाई प्रशोधित पानी मात्र नदीमा बगाउन आग्रह गरिएको छ तर यो आग्रह अहिले तुरून्तै पूरा हुने अवस्था छैन।. छठको पूर्वसन्ध्यामा एक दिन मात्र गरिएको यो प्रयासले सार्थकता पाउने देखिंदैन। श्रीसिया नदी प्रदूषणविरुद्ध तीन दशकदेखि आवाज उठिरहेको छ। विभिन्न चरणमा यसको प्रदूषण नियन्त्रणका लागि विभिन्न संस्थाहरूले आवाज उठाएका हुन् तर आवाज उठाएसँगै केही फर्मालिटी पूरा गरिन्छ र पछि समस्या ज्यूँका त्यूँ रहन्छ। श्रीसिया नदीमा निरन्तर भइरहेको प्रदूषणको अहिलेसम्मको कथाव्यथा यस्तै छ।",https://eprateekdaily.com/2021/11/09/25115
जङ्गली जनावर भगाउन किसानहरू रातभर जाग्राम,प्रमुख समाचार,प्रतीक दैनिक,"कार्तिक १५, २०७८",सेढवा,"प्रत्येक वर्षझैं यस वर्ष पनि ठोरी गाउँपालिका–३ शिकारीवासका किसानहरू जङ्गली जनावारबाट धानबाली जोगाउन रातभरि जाग्राम बस्न शुरू गरेका छन् । शिकारीवासमा करीब एक सय चालीस बिघा जमीनमा सोना मन्सुली जातको अगहनी धान लगाइएको छ र जङ्गली जनावरबाट बचाउन स्थानीय किसानहरू आलोपालो रातभरि जाग्राम बस्ने गरेका छन् ।. ठोरी गापा–३ को नजीकको बस्ती ब्रह्मनगरदेखि शिकारीवास पाँच किलोमिटरको दूरी जङ्गलभित्र छ । पर्सा राष्ट्रिय निकुञ्ज र चितवन राष्ट्रिय निकुञ्जको दोसाँधमा रहेको शिकारीवासका किसानहरू अहिले दैनिकजसो जङ्गली जनावरहरूसँग बाली जोगाउन खेतमा मचान बनाएर जाग्राम बस्ने गरेको स्थानीय एक किसानले बताए ।. स्थानीय युवा राजेन्द्र चौधरीले अरूको जग्गा हुन्डी बटैयामा लिई खेती गरेको र जङ्गलबाट आउने हात्ती, चित्तल, हरिण, नीलगाईलगायतका जनावरहरूले बालीमा क्षति पु¥याउँदा समस्या हुने गरेको बताए । उनले क्षति भएको बेला जग्गाधनीलाई तिर्नुपर्ने भाडा पनि ऋण बन्दै गरेको बताए । जङ्गली जनावरबाट हुने क्षतिमा जग्गाधनी हिस्सेदार नबन्ने गरेको र त्यसको सबै दायित्व हुन्डी, बटैया लिनेले बेहोर्दै आएकाले जङ्गली जनावरबाट हुने क्षति रोक्नका लागि यहाँ धानखेती गर्नेहरूले अहिले राति जाग्राम बसेर जङ्गली जनावर धपाउँदै आएको बताए ।. किसानहरूले दैनिक निगरानी गर्दा पनि अहिलेसम्म ४० प्रतिशत धानबाली जङ्गली जनावरले नष्ट गरिसकेको उनले बताए । उनले बाँकी ६० प्रतिशतबाट आधा–आधा बटैयादार र जग्गाधनीको हुने बताए । उनले खेतीमा लाग्ने खर्च दिन प्रतिदिन बढ्दै गएको र पर्याप्त उत्पादन हुन नसक्दा यहाँका किसानको आर्थिक अवस्था बर्सेनि कमजोर बन्दै गएको चौधरीले बताए ।. किसानले खेतमा हात्तीसमेत पुग्न नसक्ने गरी मचान बनाएका छन् र साँझ हुनासाथ उनीहरू खाना खाई खेतमा लौरो, टिन लिएर मचानमा बस्ने गरेको किसान बिगा महतो थारूले बताए । जनावर खेतमा पस्नुअगावै टिन ठट्याउँदै होहल्ला गर्दा खेतबाट भाग्ने गरेको महतोले बताए । कहिलेकाहीं जनावर नभाग्ने गरेको र त्यस्तो बखतमा ज्यानको जोखिम बढी हुने गरेको उनले बताए ।. शिकारीवासमा अहिले अगहनी धान तयारी अवस्थामा छ र यसैबेला जङ्गली जनावरहरू निकुञ्जबाट खेतबारीमा आउने र क्षति गरेर जानेका गरेका छन् । शिकारीवासमा ५४ घरपरिवार छन् र उनीहरूको मुख्यबाली धान र गहुँ हो ।",https://eprateekdaily.com/2021/11/01/24753
प्रअ नहुँदा पोखरिया विद्यालयमा बेथिति बढ्दै,प्रमुख समाचार,प्रतीक दैनिक,"कार्तिक ११, २०७८",पोखरिया,"जिल्ला उच्चाङ्गल रामदेव कलवार आधारभूत प्राविधिक विद्यालय पोखरियामा प्रधानाध्यापकको अभावमा आर्थिक र शैक्षिक गतिविधि सुस्त बनेको छ । उच्च अदालत वीरगंज इजलासको आदेशमा प्रधानाध्यापक भएका विनोद महतो थारूले पनि राजीनामा गरेका कारण विद्यालयमा अहिले प्रधानाध्यापक छैन र त्यहाँका शिक्षकहरूले दशैंमा पनि तलब पाएनन् । अहिले नजीकिएको दीपावली र छठ पर्वमा पनि तलब पाउनबाट वञ्चित हुने अवस्था देखिएको छ ।. पोखरिया नगरपालिका कार्यालयले विद्यालयका प्रअ व्यास महतोलाई अनिवार्य अवकाश दिएपछि गत वैशाख महीनामा प्रअको जिम्मेवारी ओमप्रकाश रौनियारलाई सुम्पेको थियो । तर वरिष्ठताको आधारमा आफू प्रअ हुनुपर्ने माग गर्दै विनोद महतो थारूले उच्च अदालतमा रिट दिएको र उनको पक्षमा अदालतले निर्णय गरेपछि उनलाई प्रअको जिम्मेवारी दिइएको थियो ।. थारू प्रअ नियुक्त भएको बखत पोखरिया नगरपालिकाको नगरसभा नभएको कारण बजेट निकासा भएको थिएन । बजेट निकासा नभएको कारण शिक्षकहरूलाई मासिक तलब दिन नसक्दा प्रअ थारूको आदेश शिक्षकहरूले मान्न छाडेका थिए र विद्यालय भद्रगोल अवस्थामा पुग्न थालेपछि प्रअ थारूले पनि राजीनामा गर्नुपरेको थियो । अहिले थारूको राजीनामा स्वीकृत गरिएको छैन ।. यसैबीच, तीन दिनअघि मात्र पोखरिया नगरपालिकाको नगरसभा सम्पन्न भएको छ । नगरसभा सम्पन्न भएसँगै नगरपालिकाले आर्थिक कारोबार शुरू गर्ने बाटो खुलेको छ ।. थारूको हस्ताक्षरबाट आर्थिक कारोबार पनि शुरू नभएको अवस्थामा उनले राजीनामा गरेको र अर्काे प्रअको नियुक्त नगरिएको कारण शिक्षकहरूले चाडपर्वमा तलब पाउने कुरामा अहिले आशङ्का बढेको हो ।. यता प्रअको अनुपस्थितिमा विद्यालयको शैक्षिक गतिविधि पनि प्रभावित भएको छ । शिक्षकहरूलाई कमान्ड गर्ने प्रअको अनुपस्थितिले विद्यालयको शैक्षिक गतिविधि प्रभावित भएको विद्यार्थीहरूले गुनासो गरेका छन् । नियमितरूपमा कक्षा सञ्चालन हुन नसकेको, कतिपय शिक्षक समयमा नआउने, आएकाहरूले पनि नियमितरूपमा कक्षा सञ्चालन नगर्ने जस्ता बेथिति विद्यालयमा शुरू भएको छ ।. जिल्ला उच्चाङ्गल रामदेव कलवार आधारभूत प्राविधिक विद्यालय पोखरिया विद्यालय व्यवस्थापन समितिका अध्यक्ष नगरप्रमुख दीपनारायण रौनियार हुन् । उनले विद्यालयको शैक्षिक वातावरणको जिम्मेवारी राजीनामा स्वीकृत नहुन्जेलसम्म प्रअ थारूले लिनुपर्ने बताए । आर्थिक समस्याको समाधान पनि अब चाँडै गरिने र शिक्षकहरूले समयमा तलब पाउने उनले बताए ।. दशैंअघि नै शिक्षा शाखा प्रमुख र विद्यालयका लेखापालको नाममा खाता सञ्चालनका लागि सिफारिश भएको र सो स्वीकृत हुनासाथ शिक्षकहरूले तलब पाउने उनले बताए ।",https://eprateekdaily.com/2021/10/28/24526
विद्युत् खपतबाट वार्षिक आठ करोड बढी राजस्व सङ्कलन,प्रमुख समाचार,प्रतीक दैनिक,"कार्तिक २६, २०७८",निजगढ,"नेपाल विद्युत् प्राधिकरण उपवितरण केन्द्र निजगढले वार्षिक ८ करोडभन्दा बढी राजस्व सङ्कलन गर्दै आएको छ । उपवितरण केन्द्र निजगढले औद्योगिक ग्राहकसहित करीब आठ हजार ग्राहकले वार्षिक ९६ लाख युनिट विद्युत् खपत गरेबापत सो बराबरको रकम सङ्कलन गर्न सकेको हो ।. निजगढ नगरपालिकाभित्र वडा नं १ सिंगौलदेखि निजगढ हुँदै रतनपुर– डम्मरपुरसम्मका घरमा विद्युत् जडान भएका छन् । निजगढ ३३ र ११ केभी सबस्टेशनमा रौतहटको चन्द्रपुरबाट ३३ केभीको २१ किलोमिटर लामो लाइन रूट जङ्गलको भित्री भागबाट आएको छ । जसका कारण चैत–वैशाखमा हावाहुरी र असार–साउनमा पानी बढी पर्नाले रूख ढलेर विद्युत् लाइनमा पर्ने, बाँदर, चराचुरुङ्गी पनि पर्ने गर्दा विद्युत् सप्लाईमा पटक–पटक अवरोध हुने गरेको विद्युत् प्राधिकरण कार्यालय प्रशाखा निजगढका प्रमुख पुष्पेश्वरप्रसाद साहले बताए ।. दशैं, तिहार, छठ पर्वमा बढी विद्युत् खपत हुँदा सो समयमा विद्युत् आपूर्तिलाई सहज एवं सुचारु गर्न कर्मचारीहरू थप जिम्मेवार भएर खटेका थिए । कहिलेकाहीं ओभरलोड र ती समस्याका कारण विद्युत् अवरुद्ध हुने गरेकोसमेत उनले बताए । निजगढ उपवितरण केन्दबाट नगरभरिका वडाहरूमा तीनवटा फिडरमार्फत विद्युत् लाइन वितरण भइरहेको छ । फिडर नं १ मा ४२ किलोमिटर, फिडर नं २ मा १० किलोमिटर औद्योगिक फिडर र फिडर नं ३ मा २२ किलोमिटर ग्रामीण फिडर रहेको छ ।. फिडर नं १ बाट निजगढ बजारका विभिन्न स्थानदेखि सिंगौल हुँदै मकवानपुर र रौतहटका विभिन्न स्थानमा विद्युत् विस्तार गरिएको छ भने फिडर नं २ बाट निजगढ क्षेत्रभित्रका विभिन्न औद्योगिक ग्राहकलाई विद्युत् वितरण गरिएको छ । त्यसैगरी, फिडर नं ३ बाट निजगढ बजारका विभिन्न स्थानदेखि बागदेव, लाल, रतनपुर, डम्बरपुर हँुदै मकवानपुरको दक्षिणी र बाराको उत्तरी भेग चुरे क्षेत्र तथा आसपासका बस्तीमा विद्युत् वितरण गरिएको प्रशाखा निजगढका प्रमुख साहले बताए । उपवितरण केन्द्रबाट ३३ केभी लाइन जिल्लाको दक्षिणी भेग सिम्रौनगढ वितरण केन्द्रसम्म पुगेको छ ।. ३३ र ११ केभी सबस्टेशनमा आठ एमभिए क्षमताको एक थान ट्रान्सफर्मर जडान गरिएको छ । निजगढ नगर अन्य शहरका रूपमा बसोवासका लागि सुरक्षित, शान्त, स्वच्छ वातावरणीय स्थानसँगै शिक्षा क्षेत्रमा पनि फड्को मारिरहेको अवस्थामा वार्षिक ४०० देखि ५०० सम्म आवासीय पक्की घर निर्माण भइरहेको छ ।. त्यसमाथि पनि दु्रतमार्ग निर्माण, अन्तर्राष्ट्रिय विमानस्थल निर्माण सम्पन्नपछि अझै यसको विकास तीव्रताका साथ जनसङ्ख्या बाक्लिने सम्भावना प्रबल छ । यस कुरालाई पनि मध्यनजर गर्दै विद्युत् आपूर्तिलाई ध्यानमा राख्नुपर्ने निजगढका प्रमुख सुरेशकुमार खनालले बताए । नगरप्रमुख खनालले यसका लागि सम्बन्धित निकायहरूमा पटक–पटक जानकारी गराइसकेको बताए ।. प्रयोगमा ल्याइएका मेशिनरी सामानहरू पुरानो र जीर्ण हँुदै गइरहेको त्यहाँ कार्यरत प्राविधिकहरूले बताए । अब कतिपय मेशिनलाई मर्मत गरेर मात्र चलाउन सकिने अवस्था छैन । नयाँ मेशिन जडान गर्नुपर्ने उनीहरूले बताए । अढाई दशकअघि निर्माण सम्पन्न भई सञ्चालनमा आएको उपवितरण केन्दको भवन जीर्ण बन्दै गएको छ । पक्की संरचना भएपनि कार्यालय र कर्मचारी बस्ने भवनको छत जीर्ण भई भत्किरहेको छ । कतिपय स्थानमा छतको ढलान खसेर फलामे डन्डी देखिएको छ ।. उपकेन्द्रमा चन्द्रपुरदेखि २१ किलोमिटर लामो ३३ केभी लाइन आएको छ भने, हाल पिलुवा सबस्टेशनबाट पनि ३३ केभी लाइन ल्याउनका लागि गृहकार्य भइरहेको प्रमुख साहले बताए । उपकेन्द्रबाट ग्राहकहरूको बस्तीमा पुग्न १८ किलोमिटरसम्म टाढा पुग्नुपर्दछ । एउटा जीप छ तर सोको अवस्था पनि राम्रो छैन । सो जीपमा लाइन बनाउन सामान लिएर गएको बेला कैयौंपटक बाटैमा बिग्रिएर ढिलो हुने गरेको तीतो अनुभव प्राविधिकहरूको छ ।. साउनदेखि हालसम्म करीब २०० विद्युत् मिटरको माग गर्दै आवेदन परेको छ । देशभरका लागि ग्लोबल टेन्डर गरी मिटर आपूर्ति गर्नुपर्ने भएकोले काठमाडौं केन्द्रले विभिन्न कारणले टेन्डर आह्वान गर्न नसक्दा हालसम्म मिटर अभाव रहेको उपवितरण केन्द्र प्रमुख साहले बताए ।. अत्यन्तै आवश्यक पर्नेले पुरानो मिटर जडान गर्दै आएको र धेरैजसो ग्राहक नयाँ मिटरको पर्खाइमा रहेको कर्मचारी वासुदेव श्रेष्ठले बताए । ग्राहकले आवेदन दिएको बढीमा एक साताभित्र मिटर जडान गर्नुपर्ने भएपनि हाललाई समस्या भइरहेको उनले बताए ।",https://eprateekdaily.com/2021/11/12/25184
"दशैं, दीपावलीपछि छठपर्वको चहलपहल बढ्यो",प्रमुख समाचार,प्रतीक दैनिक,"कार्तिक २१, २०७८",वीरगंज,"दशैं, दीपावली सकिएलगत्तै वीरगंजमा छठपर्वको भीड बढेको छ। वीरगंज बजारमा छठका सामानहरू खरीद गर्न मानिसहरूको आइतवारदेखि नै भीड बढेको छ।. सोमवारदेखि छठ पर्व विधिवत् शुरू हुन्छ र बिहीवार बिहानीपखको सूर्यलाई अघ्र्य दिएर समाप्त हुन्छ। सोमवार नहाय खाने (शुद्ध खाने), मङ्गलवार दिनभरि निर्जल व्रत बसेर साँझ खीर–पुरी खाएर व्रत तोडिन्छ भने बुधवार दिनभर निर्जल व्रत बसी साँझ अस्ताउँदो सूर्यलाई अघ्र्य दिने र पूजा गर्ने तथा बिहीवार बिहान उदाउँदो सूर्यलाई अघ्र्य दिएर पूजा गरी छठ पर्व सम्पन्न हुन्छ।. छठ पर्वमा नयाँ लुगा लगाउने चलन भएकोले बजारमा भीड बढेको छ। यसैगरी पूजन सामग्री खरीद गर्न पनि मानिसहरूको भीड बढ्दो छ। यसपटक महानगरले छठ सामग्रीहरूको बिक्रीका लागि विपी उद्यानमा व्यवस्था गरेको छ जसले गर्दा पहिलेदेखि लाग्ने माईस्थान, घण्टाघर सडकखण्डमा अन्य वर्षको तुलना यस वर्ष कम भीड छ। तर पनि व्यापारीहरूले फूटपाथमा छिटपुट सामान बिक्री गर्ने कार्य जारी राखेका छन्। नगरप्रहरी र प्रहरीले तोकेको ठाउँभन्दा बाहिर बिक्री गरेको सामग्री कब्जामा लिने कार्य पनि गरिरहेको छ।. छठमा नयाँ कपडा खरीद गर्नको लागि रक्सौलका मानिस वीरगंज आउँछन्। खासगरी जिन्सका कपडाहरू रक्सौलभन्दा वीरगंजमा सस्तो हुने भएकोले विपी उद्यान अगाडि रहेको फूटपाथे पसल, हड्ढङ बजारमा मानिसहरूको भीड बढेको हो। सवारी चापको कारण केही वर्षदेखि रक्सौलमा दशैं, दीपावली र छठमा मानिसहरू कपडा, सामान खरीद गर्ने क्रम पातलिएको छ।. गत वर्ष कोरोना सङ्क्रमण र यस वर्षपनि सोको पूर्ण असरबाट मानिसहरू मुक्त नभएकाले रक्सौल जाने क्रम पातलिएको हो। वीरगंजभन्दा लत्ताकपडा रक्सौलमा सस्तो भएकोले वीरगंजलगायत विभिन्न स्थानबाट मानिसहरू रक्सौल गएर सामान खरीद गर्दै आएका थिए। कोरोना सङ्क्रमणमा यो क्रममा केही कमी आएको छ।. प्रमोद यादव, पचगावाँ/. पर्सा जिल्लाको सीमावर्ती क्षेत्रको भारतीय बजारमा दशैं, दीपावलीसरह छठमा पनि सामान खरीद गर्नेहरूको भीड बढेको छ। मैनाटार, इनर्वा, सिक्टा, भेलाही बजारमा नेपालीहरूको भीड बढेको छ।. दशैंंदेखि नै नेपाली ग्राहक भारतीय बजारमा जाने हुनाले यसपटक भारतीय रुपियाँको सटही दर पनि बढेको छ। रु २ सम्म पुगेको सटही अहिले रु ५ देखि ६ सम्म लिने गरेको बताइएको छ। भारु एक सयको नेरु १६० दर भए पनि रु ५ थप गरेर व्यापारीहरूले बट्टा लिने गरेका छन्।. सखुवापरसौनी गाउँपालिका–५ महुवनका धु्रव यादवले नेपाली ग्राहकहरूसँग व्यापारीहरूले अनधिकृत बट्टा लिने गरेको बताए। आवश्यकताको सामान नेपाली बजारभन्दा भारतीय बजारमा सस्तो भएकोले नेपाली ग्राहकहरू त्यहाँ जाने, तर भारतीय व्यापारीहरूले मनपर्दो बट्टा काट्दा ठगिने गरेको उनले बताए।",https://eprateekdaily.com/2021/11/07/24965
बुधवारदेखि पेट्रोल आपूर्ति सहज हुने,प्रमुख समाचार,प्रतीक दैनिक,"कार्तिक २, २०७८",वीरगंज,"पर्सा, बारासँगै प्रदेश २ मा बुधवारदेखि पेट्रोल आपूर्ति सहज हुने बताइएको छ । नेपाल आयल निगमका अधिकारीका अनुसार भोलिदेखि पेट्रोल सहजरूपमा पाइने दाबी गरे ।. नेपाल आयल निगम वीरगंजका प्रमुख पवन यादवले भने, “चार दिन भन्सार, बैंक तथा अन्य कागजी प्रक्रिया हुन सकेन, जसले गर्दा करीब सात दिनदेखि पेट्रोल आएको छैन,” उनले भने, “दैनिक १५ गाडी पेट्रोल पर्सा र बारामा खपत हुन्छ, तर माग अनुसार आपूर्ति नभएपछि अभाव देखिएको हो ।”. पेट्रोल पम्पमा पेट्रोल नपाउँदा उपभोक्ताहरू समस्यामा परिरहेका छन् । अतिआवश्यक एम्बुलेन्सले पनि नेपालमा पेट्रोल नपाउँदा भारतीय सीमावर्ती बजारमा गई इन्धन भरिरहेका छन् । गत तीन दिनदेखि अभाव खड्किएको हो, एक थोपा पनि पेट्रोल छैन, केही एम्बुलेन्स, मोटरसाइकल, कार भारतबाट पेट्रोल भरेर आइरहेको प्रमुख यादवले स्पष्ट पारे । अहिले बरौनीबाट पेट्रोल ल्याएर अमलेखगंज डिपोमा भण्डारण गरेपछि पर्सा, बारा क्षेत्रका पम्पहरूले पाउने हुन् ।. प्रमुख यादवले मङ्गलवार ८० वटा ट्याङ्कर पेट्रोल भर्न बरौनी गएको र भोलि अपराह्नदेखि अवस्था सामान्य बन्दै जाने बताए ।. “पहिलेको स्टकबाट अमलेखगंज डिपोले पहाडी जिल्ला र काठमाडौं उपत्यकाका पेट्रोल पम्पलाई पेट्रोल दिएको थियो, मङ्गलवार रातिसम्म करीब डेढ लाख लिटर पेट्रोल आउनेछ,” उनले भने । लामो बिदा भएर कागजी प्रक्रिया पूरा नहुँदा पेट्रोल ल्याउन नसकिएको उनको जिकिर थियो ।. आगामी दिनमा यस्तो समस्या सिर्जना हुन नदिन सरकारले पहिलेदेखि पेट्रोलको पर्याप्त भण्डारण गरी वितरण गर्नुपर्ने उनको सुझाव छ ।",https://eprateekdaily.com/2021/10/19/23982
नबन्ने नै भयो त तिलावे पुल ?,प्रमुख समाचार,प्रतीक दैनिक,"कार्तिक ४, २०७८",वीरगंज,"हुलाकी राजमार्ग अन्तर्गत वीरगंज ठोरी सडकखण्डभित्र पर्ने तिलावे पुल निर्माणमा ठेकेदारले चासो नदेखाउँदा निर्माण कार्य अवरुद्ध हुने सङ्केत देखिएको छ ।. योजना हेर्ने निकाय सडक विभाग हुलाकी राजमार्ग निर्देशनालय योजना कार्यालय, वीरगजले सार्वजनिक सूचना प्रकाशित गर्दै निर्माण कम्पनीसँग ‘किन ठेक्का नतोडने’ सूचना प्रकाशित गरेपछि पर्सावासीका लागि चिन्ताको विषय बनेको छ ।. सडक विभागले ठेकेदार कम्पनी पप्पु/लुम्बिनी बिल्र्डसलाई म्याद थप गर्न पटकपटक पत्रचार गरेपनि अहिलेसम्म जिम्मेवार व्यक्ति लुम्बिनी बिल्र्डसका प्रतिनिधि सम्पर्कमा नआएपछि ७ दिन भित्र लिखित जवाफको लागि सार्वजनिक सूचना प्रकाशित गरिएको कार्यालयका सूचना अधिकारी इ. दुर्गा मण्डलले जानकारी गराए ।. शुरूमा पप्पुले निर्माण कार्य गरेको तर उनले काम गर्ने तदारुकता नदेखाएपछि कम्पनीका साझेदार संस्था लुम्बिनी बिल्डर्सले कार्य आरम्भ गरेको थियो । पुलको भौतिक प्रगति ७६ प्रतिशत तथा वित्तीय भुक्तानी ६५ प्रतिशत भएको कार्यालयका इ. मण्डलले बताए ।. ठेक्काको अन्तिक म्याद २०७८/०५/६ सम्म रहेकोमा नेपाल सरकारको मन्त्रीस्तरीय निर्णय अनुसार पुनः म्याद थप्ने कि तोड्ने विषयमा पटकपटक पत्राचार गरेपनि कम्पनिका प्रतिनिधिहरू सम्पर्कमा नआएको मण्डलको भनाइ छ । २०७२/२/२५ गते ठेकेदार कम्पनीले तिलावे पुल निर्माणका लागि रु ७ करोड ७१ लाख ७३ हजार ७५० मा ठेक्का सकार गरेको थियो। पुल निर्माण सम्पन्न गर्नुपर्ने अन्तिम समय २०७५/२/२४ गते थियो ।. पटकपटक म्याद थप्दै ६ वर्ष बितिसक्दा पनि निर्माण सम्पन्न भएको छैन । ठेकेदार कम्पनीले सोही बेलादेखि आलटाल गर्दै विभिन्न बहाना बनाउँदै ग¥यो । गत वर्षदेखि तीव्रताका साथ काम गर्दै भौतिक प्रगति ६७ प्रतिशत भएको पनि छ ।. ठोरी–वीरगंज हुलाकी सडकका अधिकांश पुल निर्माण भइसकेका छन् । गत आर्थिक वर्षमा बिरे खोला, घट्टे खोला, घले खोलामा पुल निर्माण भइसकेको मण्डलले बताए । सो सडक खण्ड अन्तर्गत सबै पुल निर्माण भइसकेको तर तिलावे र गङ्गोल नदीको पुल आजसम्म अधकल्चो छ।. गङ्गोल नदीको पुलको पुनः डिजाइन गरी ठेक्का दिने तयारीमा छ । सो नदीको पुल निर्माणमा भूमिगत पानीले अपठ्यारो बनाएपछि शुरू ठेक्दारले ठेक्का तोडेको र चालू आर्थिक वर्षभित्र पुनः डिजाइन गरिएको इ. मण्डलको भनाइ छ ।",https://eprateekdaily.com/2021/10/21/24111
धान भिœयाउने बेलामा वर्षा हुँदा किसानहरू मारमा,प्रमुख समाचार,प्रतीक दैनिक,"कार्तिक १, २०७८",सेढवा,"धानबाली भिœयाउने बेलामा सोमवार बिहान पानीसँगै तीव्र गतिमा चलेको हावाका कारण धानबालीमा क्षति पुगेको छ । जीराभवानी गापा–२ सेढवा निवासी किसान प्रेमनारायण महतोले पाकेको भदई मन्सुली धान कटानी गरी खेतमैं राखेको अवस्थामा पानीले नोक्सान गरेको बताए । धान समयमैं खेतबाट निकाल्न नपाए भोलि नै उम्रिने महतोले गुनासो गरे ।. त्यस्तै, सोना मन्सुली तथा मोटरी मन्सुली धानका बालालाई हुरीले ढालेको छ । धानको बालामा दाना लागिरहेको बखत टुप्पो भारी भएर हावाले धानको बाला ढालेकाले उत्पादनमा निकै ¥हास आउने किसानहरूले बताए ।. सोना मन्सुली धानको बाला निस्किने बेला परेको पानीले बालामा भएका फूलहरू झर्दा बालामा दाना नलागी खखरा हुने चिन्ताले सताएको पटेर्वासुगौली गापा–३ का भागवत चौधरीले बताए । त्यस्तै, यो पानीले तरकारीबालीमा पनि नोक्सानी गरेको चौधरीले बताए ।. कात्तिक महीनामा लगाउने हिउँदे बाली अन्तर्गत आलु, काउली, खुर्सानी, मूला, रायो, भन्टालगायतका बालीमा पनि पानीले नराम्रो असर पु¥याएको छ । कतिपय किसानले आलु तथा तेलहनका लागि तोरी छरिसकेको हुँदा अब जमीनमैं कुहिने जीराभवानी गापा–१ शान्तिनगरका किसान रवीन्द्र श्रेष्ठले बताए । पानी परेको कारण तोरीखेतीमा समेत ढिलाइ हुने भएको श्रेष्ठको भनाइ छ ।. सुर्ती बालीका लागि यो पानीले फाइदा पु¥याए पनि रोपाइँमा भने ढिलो भएको किसानहरूले जनाएका छन् । ठोरी गाउँपालिकामा तोरी र सुर्तीबाली मुख्य हिउँदे बाली हुन् ।. प्रस, बिरुवागुठी/. सोमवार बिहान आएको हावासहित पानीको कारण पर्साका ग्रामीण भेगमा धानबालीमा क्षति पुगेको छ । धान पाक्ने समयमा सोमवार बिहान आएको हावापानीको कारण बाली खेतमा असरल्ल परेर ढलेको छ ।. अझै पनि हावापानीको सम्भावना रहेको कारण धान काट्न नपाउँदै धान खेतमा उम्रने हो कि भन्ने चिन्ता पर्सागढी नपा–३ का किसान नारायणप्रसाद दाहालले व्यक्त गरेका छन्। हावापानीको कारण करीब २०औं बिघा धानबाली खेतमा ढलेको छ ।",https://eprateekdaily.com/2021/10/18/23915
बिलेटमा अन्तःशुल्क बढाउँदा कबाडी व्यवसायीलाई फाइदा,प्रमुख समाचार,प्रतीक दैनिक,"अशोज २५, २०७८",परवानीपुर,"चालू आवको लागि वर्तमान शेरबहादुर देउवाको सरकारले पारित गराएको बजेटमा बिलेट आयातमा २.५ प्रतिशत अन्तःशुल्क बढाएको छ । जसले गर्दा बिलेट आयात गरी पगालेर डन्डी र फलामजन्य निर्माण सामग्री उत्पादन गर्दा लागत खर्च वृद्धि भएको छ भने स्क्रेप गलाएर बिलेट बनाउने उद्योगहरूलाई फाइदा पुगेको छ ।. यसको असर वीरगंज कोरिडोरको कबाडी व्यवसायमा सकारात्मकरूपले परेको व्यवसायीहरूले बताएका छन् । बारा, परवानीपुर–३ लिपनीमालमा रहेको विगत छ महीनामा सञ्चालनमा आएको एसएस सप्लायर्सका सञ्चालक सौरभ अग्रवालका अनुसार पहिलेभन्दा कबाडी सङ्कलन र नेपालमैं सहजै बिक्री वितरण हुन थालेपछि व्यवसाय बढाउँदै गएको बताए । उनका अनुसार सरकारको उदासीनताको कारण नेपालमा सङ्कलित भएका कबाडहरू भारत निकासी गर्नुपथ्र्यो ।. निकासी गर्दा प्रहरी प्रशासनको मिलीभगत तथा भन्सारको झन्झटिलो प्रक्रियाले सयौं व्यवसायीले झन्झट बेहोर्नुपरेको थियो । तर अहिले वीरगंज कोरिडोरमा स्क्रेप गलाउने सबैभन्दा ठूलो क्षमताको उद्योग सर्वोत्तम स्टील, जगदम्बा स्टील, अशोक स्टीललगायत उद्योगहरू सञ्चालनमा रहेकाले नेपालको कबाड सहजै बिक्री हुने र भारत निकासीभन्दा नेपालमैं बजार पाएको भन्दै नयाँ लगानीकर्ता पनि यो व्यवसायमा आउन थालेको बताए । उनका अनुसार साइकल र ठेलामा सङ्कलन गरिएको कबाडीलाई कबाडी गोदाममा भण्डारण गर्ने, डिसमेन्टल गर्ने र त्यसपछि स्क्रेप गलाउने भट्टी अर्थात् फलाम उद्योगमा बिक्रीका लागि पठाउने काम भइरहेको छ ।. एसएस सप्लायर्सले अहिले साइकल र ठेलाबाट सङ्कलन गरिने कबाडलाई ५६ रुपियाँ प्रतिकिलोमा खरीद गरिरहेको छ भने अशोक स्टीललाई किलोमा २५ पैसा थपेर बिक्री गरिरहेको जानकारी गराए ।. नेपालमा बर्सेनि हजारौं टन फलामजन्य वस्तु कबाड बन्ने गरेको तर स्क्रेप गलाउने फलाम उद्योग न्यून मात्रामा भएपनि नेपाली कबाडी भारत निकासी हुँदै आएकोमा पछिल्लो समयमा यो कदमले कबाडी व्यवसायीलाई फाइदा पुगेको र यहाँ रोजगार सिर्जना हुने जानकारी गराए ।. अहिले उनको उद्योगमा छजनाले दैनिकरूपमा रोजगार पाएको र महीनामा न्यूनतमरूपमा ४०/५० टन फलाम खरीद गरी बिक्री वितरण भइरहेको र केही उद्योग तथा ठूला औद्योगिक प्रतिष्ठानको ठूलठूला फलामे मेशिन (कबाडी) खरीद गर्ने योजनामा पनि रहेको उनले बताए ।. वीरगंजमा गण्डकदेखि बसपार्क हुँदै रजतजयन्तीको बाइपास रोडमा पहिले सयौं कबाड सञ्चालनमा थिए भने अहिले गण्डक, परवानीपुर, जीतपुर क्षेत्रमा जग्गा भाडामा लिएर कबाडी व्यवसाय शुरू गरिएको छ ।",https://eprateekdaily.com/2021/10/11/23760
किसानलाई क्षतिपूर्तिको माग गर्दै प्रदर्शन,प्रमुख समाचार,प्रतीक दैनिक,"कार्तिक ६, २०७८",वीरगंज,"बेमौसमी वर्षाले धानबालीमा पु¥याएको क्षतिको पूर्ति किसानलाई हुनुपर्ने माग गर्दै वीरगंजमा प्रदर्शन भएको छ । वीरगंजमा युवाहरूको समूहले घण्टाघरमा प्रदर्शन गरेको हो । गरीब किसान तथा अन्नदातालाई क्षतिपूर्ति र राहत दिइनेबारे सरकारले खासै ध्यान नदिएको भन्दै लोकतान्त्रिक समाजवादी पार्टीका युवा नेता ओमप्रकाश सर्राफको नेतृत्वमा प्रदर्शन भएको हो ।. प्रदर्शनमा राहतको माग गर्दै करीब ५० जना युवाले हातमा प्ले कार्ड लिएर नाराबाजीसमेत गरेका थिए । प्रदर्शनको क्रममा पीडित किसानलाई क्षतिपूर्ति देऊ, प्रतिकट्ठा राहत घोषणा गर, कृषि बीमा लागू गर, अन्नदाता किसान नबाँचे हामी कसरी बाँच्ने जस्ता नारा लगाइएको थियो ।. हरेक वर्ष मौसम परिवर्तनका कारण भारी वर्षाले हावाहुरी, वर्षालगायत विभिन्न दैवी प्रकोपको सामना गर्दै आएका किसानले सरकारबाट खासै राहत तथा क्षतिपूर्ति नपाएकाले पनि सरकारको ध्यानाकर्षण गराउन प्रदर्शन गरिएको नेता सर्राफले बताए ।. तीन दिनअघि परेको बेमौसमी वर्षाले तराईका २२ जिल्लामा धानबालीमा क्षति पु¥याएको छ भने पर्सामा ४७ हजार हेक्टर क्षेत्रफलमा लगाइएको धानखेतीमा आंशिक क्षति मात्र भएको छ । कृषि ज्ञान केन्द्र पर्साको तथ्याङ्क अनुसार करीब सात प्रतिशत धानखेतीमा वर्षाले पाकेको धानबालीलाई लडाएर क्षति पु¥याएको छ ।",https://eprateekdaily.com/2021/10/23/24262
आइसिपीको मूलगेटमा लागूऔषध र यौनधन्दा फस्टाउँदै,प्रमुख समाचार,प्रतीक दैनिक,"कार्तिक ९, २०७८",परवानीपुर,"एकीकृत जाँच चौकी (एन्टिग्रेटेड चेक पोस्ट–आइसिपी) वीरगंजको मूलगेटमा पछिल्लो समय यौनधन्दा र लागूऔषधको कारोबार फस्टाउँदै गएको छ ।. आइसिपीको मूलगेटमा सञ्चालित विभिन्न होटलमा लागूऔषध गाँजा, चरेस तथा ट्याब पाइने गरेको छ । साथै, केही यौनकर्मीले स्थानीय होटलका सञ्चालकसँग मिलेर देह व्यापार गरिरहेको स्थानीयको गुनासो छ ।. सट, गुम्टी भाडामा लिएर तथा छाप्रो बनाएर होटल सञ्चालन गर्ने केही होटल सञ्चालकले नै लागूऔषधको कारोबारलाई पनि बढावा दिइरहेका छन् । उनीहरूले आफ्नो झोला, घर्रा र होटलभित्रै माटो खनेर लागूऔषध लुकाएका हुन्छन् ।. चिनेका ग्राहकले किन्न आएको बेला त्यहाँबाट निकालेर बेच्ने गर्छन् । भारु डेढ सयमा गाँजाको पुडिया बिक्री हुने गरेको छ भने ट्याबहरू विभिन्न मूल्य बिक्री हुन्छन् । यौनकर्मीहरूले भारु ५ सय लिएर यौनकर्म गर्ने गरेको स्रोतको दाबी छ । स्रोतका अनुसार यस्तो कार्यमा स्थानीय प्रहरी युनिटको पनि साँठगाँठ रहेको स्थानीयको आरोप छ ।. स्थानीय प्रहरी युनिटले कारोबारीसँग मासिक दुई हजारदेखि पाँच हजार रुपैयाँसम्म नजराना लिने गरेको छ । यस्तो धन्दाका ग्राहकहरूमा भारतीय चालक र केही नेपाल युवा छन् । उक्त नाका भएर दैनिक चार सयदेखि आठ सय भारतीय गाडी नेपाल भित्रिन्छन् । अधिकांश गाडी चालक भन्सार यार्ड वा बाहिर गाडी पार्क गरी मूलगेटतर्फ शौच गर्न, नुहाउनेदेखि खाना, नास्तासहित मदिरासेवन गर्न आउँछन् ।. सोही क्रममा उनीहरू यौनकर्मी र लागूऔषध कारोबारीको फन्दामा पर्ने गरेको बताइन्छ । सो क्षेत्रमा दैनिक केही भारतीय चालक ठगिएको वा कुटपिटमा परेको भेटिन्छन् । १० वर्षअघि २०६२/६३ को मधेस आन्दोलनताकाको वीरगंज बसपार्क र बाइपास सडकका यौनकर्मीहरूले आइसिपी चोकतर्फ आफ्नो व्यवसाय स्थानान्तरण गरेको स्थानीयहरूको आरोप छ ।. यस विषयमा पर्साका प्रहरी उपरीक्षक बेलबहादुर पाण्डेसँग बुझ्दा आफूकहाँ यस्तो क्रियाकलापको जानकारी आए कारबाही गर्ने बताए । “यसबारेमा म गम्भीर भएर टीम परिचालन गर्नेछु, दोषी भेटिए कारबाही गर्नेछु,” उनले भने ।",https://eprateekdaily.com/2021/10/26/24421
पथलैया–वीरगंज छ लेन व्यापारिक मार्ग अढाई वर्षमा गर्नुपर्ने काम छ वर्षमा पनि बन्दै,प्रमुख समाचार,प्रतीक दैनिक,"कार्तिक १०, २०७८",जीतपुर,"वीरगंज–पथलैया ३१ किलोमिटर छ लेन सडक निर्माणको काम ७६ प्रतिशत पूरा भएको व्यापारिक मार्ग विस्तार योजना वीरगंज–पथलैया सडक कार्यालयका सूचना अधिकारी सम्पतलाल दासले बताएका छन् ।. २०७३ सालदेखि शुरू भएको यो योजना तोकिएको समयभन्दा निकै बढी समय बितिसक्दा पनि सम्पन्न हुन सकेको छैन । २०७३/३/२९ मा ठेकेदार कम्पनीहरूसँग सम्झौता भएको र सोही वर्षको साउन १ गतेदेखि सडकखण्ड निर्माण कार्य शुरू भएको थियो ।. सम्झौता अनुसार तीस महीना अर्थात् २०७५ माघ मसान्तसम्म यो सडकखण्डको काम सम्पन्न हुनुपर्ने थियो । तर तोकिएको समयभन्दा करीब तीन वर्ष बढी बितिसक्दा पनि अहिलेसम्म ७६ प्रतिशत मात्र काम सम्पन्न भएको छ ।. सूचना अधिकारी दासले विभिन्न कारणवश म्याद थप गर्नुपर्ने बाध्यता आइपरेको र अब अन्तिमपटकका लागि चालू आवको चैत मसान्तसम्मको समय सीमा दिइएको बताए । उनले अब कुनै पनि बहानामा म्याद थप नहुने र चैत मसान्तसम्म कार्य सम्पन्न गर्न नसक्ने ठेकेदार कम्पनीविरुद्ध कानूनी कारबाई अवलम्बन गरिने चेतावनी दिएका छन् ।. उनले निर्माण सामग्री, निर्माणस्थल, प्राविधिक पाटो, कोरोनालगायतका कारण म्याद थप हुँदै आएको भएपनि अबको म्याद अन्तिम भएको बताए । सरकारको निर्णयबाट चैत मसान्तसम्म म्याद थप भएको प्रस्ट्याउँदै उनले तोकिएको समयमा कार्य सम्पन्नताको लागि ठेकेदार कम्पनीलाई निरन्तर दबाब दिने जानकारी गराए ।. सूचना अधिकारी दासले व्यापारिक मार्गको वीरगंज–पथलैया सडकखण्ड अन्तर्गत पथलैया चोकदेखि सूर्य नेपाल सिमरासम्म ९४ प्रतिशत, सूर्य नेपालदेखि सैनिक ब्यारेक जीतपुरसम्म ५५ प्रतिशत, सैनिक ब्यारेकदेखि परवानीपुरसम्म ८० प्रतिशत, परवानीपुरदेखि गण्डकचोकसम्म ९१ प्रतिशत, परवानीपुरदेखि गण्डक नहरसम्म ६० प्रतिशत, गण्डक नहरदेखि हरपतगंजसम्म ८३ प्रतिशत, हरपतगंजदेखि श्रीसिया सुक्खा बन्दरगाहसम्म ६६ प्रतिशत सडक निर्माण भएको र समग्रमा ७६ प्रतिशत कार्य सम्पन्न भएको बताए ।. यसैगरी, छ लेन सडकखण्डको सूर्य नेपालदेखि सेनाको ब्यारेकसम्म छ किमी दूरीको सडक निर्माणमा ढिला हुँदा आवतजावतमा समस्या छ । यो क्षेत्रमा सडक निर्माणको जिम्मेवारी पाएको शर्मा युनाइटेड/दिवा निर्माण सेवाका प्रतिनिधि खगेन्द्र न्यौपानेले अबको एकाध दिनमा कार्य शुरू हुने बताए । उनले कार्य शुरू भएको तीन महीनाभित्र सडक निर्माणको बाँकी कार्य सम्पन्न हुने बताए ।",https://eprateekdaily.com/2021/10/27/24490
जिल्ला हुलाक पर्साको जग्गामा अनधिकृत कब्जा,प्रमुख समाचार,प्रतीक दैनिक,"कार्तिक ८, २०७८",वीरगंज,"जिल्ला हुलाक कार्यालय, पर्साको करीब १५ कट्ठा जग्गामध्ये अधिकांश जग्गा लामो समयदेखि अनधिकृत कब्जामा छ । २०७२ सालका तत्कालीन कार्यालय प्रमुख अमित गिरीले हुलाकको खाली जग्गा पाँचजनाको नाउँमा प्रतिमहीना रु पाँच हजार भाडादर कायम गरी १० वर्षको लागि लिजमा दिएका थिए ।. भाडामा लिएका व्यक्तिहरूले आफ्नो हकभन्दा बढी जग्गा कब्जा गरी बसेको पाइएको छ । आफ्नो हकभन्दा बढी रहेको खाली सबै जग्गामा एकजनाले नर्सरी खोलेका छन् । भाडामा लागेको जग्गाभन्दा बढी जग्गा फिर्ता गर्न जिल्ला हुलाक कार्यालयले पटक–पटक स्थानीय प्रशासनसँग सहयोग माग गरेको छ तर छ वर्षदेखि स्थानीय प्रशासनको सहयोग नपाउँदा हुलाक कार्यालयको अतिक्रमित जग्गामा भाडावालाहरूको रजाइँ जारी छ ।. हुलाक कार्यालयको अनुसार २०७२ सालमा न्यू मङ्गलकामना नर्सरीलाई वार्षिक रु ६३ हजारमा १० धुर, मनोकामना नर्सरीलाई वार्षिक रु १ लाख २५ हजारमा एक कट्ठा, आर्य एडुकेशनलाई वार्षिक रु ८१ हजारमा १२ धुर तथा मोटरसाइकल शोरूमको लागि वार्षिक रु ६५ हजारमा १० धुर जग्गा १० वर्षका लागि दिइएको थियो ।. पछिल्लोपटक भाडा लिएकाहरूले हुलाकलाई तोकिएको भाडा पनि दिन बन्द गरेका थिए । सोबारेमा अख्तियारमा उजूरी परेपछि सबैले तोकिए अनुसारको भाडा एकमुस्ट बुझाए । भाडा लिएको जग्गामा स्थायी संरचना नबनाउने, जग्गामा नर्सरी खोली बिरुवा मात्र बिक्री गर्ने सम्झौतामा उल्लेख छ ।. तर भाडा लिएकाहरूले भने आफूखुशी स्थायी टहरा बनाउनुका साथै हुलाकका सबै जग्गा कब्जा गरी बसेका छन् । उनीहरूमध्ये केहीले त घर नै बनाएर परिवारसहित बसेका छन् । सम्झौताविपरीत अतिक्रमण गरिएको जग्गा खाली गराउन खोज्दा कलैया निवासी सञ्चालकद्वय उमेश कुशवाहा र रवीन्द्र कुशवाहाले कर्मचारीहरूलाई गाली गर्ने, तर्साउने कार्य गर्दै आएको हुलाकका कर्मचारीहरूको आरोप छ ।. आर्य एडुकेशनलाई मेनरोडसँग जोडिएको पुरानो भवनलाई मात्र आधार बनाइ भाडा दिए तापनि उसले पुरानो भवनसहित नयाँ पक्की घरसमेत बनाएर गैरकानूनीरूपमा कक्षा सञ्चालन गरिरहेको छ ।. यसबारे कार्यालय प्रमुख चन्द्रदेव दाससँग बुझ्दा उनले अतिक्रमित जग्गा खाली गराउन आफूले सक्दो प्रयास गरेको बताए । जग्गा खाली गराउन जिल्ला प्रशासन कार्यालयलाई पटक–पटक पत्र पठाइ तथा मौखिक जानकारीसमेत गराएको उनको भनाइ छ । उनले प्रशासनिक असहयोगले बढी जग्गा कब्जा गरेर बसेकाहरूलाई अहिलेसम्म हटाउन नसकिएको दुःखेसो पोखे ।",https://eprateekdaily.com/2021/10/25/24376
मुख्य सडकमा फालिएको फोहरले रोगलाई निम्तो दिंदै,प्रमुख समाचार,प्रतीक दैनिक,"कार्तिक ५, २०७८",वीरगज,"वीरगंज महानगर–११ मुर्लीचोकमा रहेका मासुमाछा पसलले बाटोमा फोहर फाल्न थालेपछि यात्रीहरूलाई समस्या भएको छ । दिनभरि पसलबाट निस्केको फोहर रातिको समयमा माछामासु पसलेले बाटोमा फालेपछि सो क्षेत्रमा दुर्गन्ध फैलिएको छ ।. फोहरका कारण बाटो हिंड्ने बटुवाहरू आवतजावत गर्दा मुख छोप्न बाध्य हुन्छन् । मुर्लीबजारलाई व्यवस्थित बनाउन पटक–पटक पहल भएपनि कसैले चासो देखाएको छैन । मासुमाछाका पसल भएको कारण सो क्षेत्रमा रातितिर कुकुरहरूले आतङ्क मचाउने गरेको काङ्ग्रेसका नेता अरविन्द गुप्ताले बताए । सडकपेटी छेउमा माछाको पसल अव्यवस्थित भएको कारण सो क्षेत्रमा बजार व्यवस्थापन गर्न जरुरी रहेको उनले बताए ।. माछामासु नखानेहरू अहिले मुर्लीचोकको बाटो भएर हिंड्न छाडेको उनले बताए । फोहर राख्न मुर्लीचोकमा ठूला–ठूला ड्रम राखिए तापनि माछामासु पसलेले जथाभावी सडकमा फोहर फाल्दा भुस्याहा कुकुर र सुङ्गुरहरूले फोहर खोस्रेर घिनलाग्दो दृश्य देखिने गर्छ ।. महानगरपालिकाले फोहरको गाडीमा मात्र फोहर राख्न होटल र माछामासु पसलेलाई आग्रह गरे पनि उनीहरूले अटेर गर्दै आएका छन् । पसलेहरूले रातिको समयमा सडकमा फोहर फाल्दा भुस्याहा कुकुरको आतङ्क पनि बढेको छ, जसले गर्दा रातिपख हिंड्डुल गर्ने व्यक्तिलाई कुकुरले लखेट्ने र टोक्ने गरेको नेता गुप्ता बताउँछन् । वीरगंज महानगरपालिकालाई यसबारे पटक–पटक जानकारी गराए पनि नगरप्रहरीले पसलेलाई कारबाई गर्न कुनै चासो देखाएको छैन ।",https://eprateekdaily.com/2021/10/22/24201
जिल्ला प्रहरी कार्यालयमा बिचौलियाहरूको हालीमुहाली,प्रमुख समाचार,प्रतीक दैनिक,"कार्तिक ७, २०७८",वीरगंज,"पर्सामा अहिले अपराधका घटना बढेसँगै जिल्ला प्रहरी कार्यालय पर्सामा दैनिक भीड पनि बढेको छ। जिप्रका पर्साको मुुद्दा शाखा, उजूरी तथा महिला शाखामा दैनिक पीडितहरूको भीड बढ्ने गरेको छ । अपराधका घटनामा वृद्धि भएको र मानिसहरू आआफ्नो काम गराउन आउने क्रम बढेसँगै आवश्यक कर्मचारीको अभावमा कार्यरत कर्मचारीहरूलाई काम गर्न समस्या भएको छ ।. पर्सामा अहिले महिला हिंसा, लेनदेन, झैंझगडा, चोरीलगायतका घटनामा वृद्धि भएको पाइएको छ। यस अतिरिक्त आपसी इबीका कारण ठाडो उजूरी दिने कार्य पनि बढेको छ । यस प्रकारको ठाडो उजूरी दिने काम जिल्ला प्रहरीका साथै मातहतका प्रहरी कार्यालयहरूमा पनि बढ्दो छ । जसले गर्दा दैनिक कार्य प्रभावित बन्दै गएको छ । सामान्य विवादमा गाउँघर, टोलमा नै मिलाउनुको साटो प्रहरीमा उजूरी दिने कार्य बढेकाले प्रहरीलाई जघन्य अपराधका घटना अनुसन्धानमा समस्या हुने गरेको छ ।. गाउँघरमा हुने सामान्य विवादका घटनालाई मिलाउनेतर्फ स्थानीय निकायमा न्यायिक समितिको व्यवस्था भएपनि त्यहाँ जानुको साटो अधिकांश मानिस प्रहरीमा उजूरी गर्ने, मिलापत्र गर्ने गरेका छन् । प्रहरीमा उजूरी गर्दा धरपकड हुन सक्ने, चाँडो न्याय पाउने आशाका साथै कमाइ पनि हुने अवसर रहेकोले घटनाका दुवै पक्षलाई प्रहरीमा उजूरी गर्न लगाउने र उनीहरूबाट रकम असुल्ने काम थुप्रै बिचौलियाबाट हुँदै आएको छ ।. आफ्नो पालिकाबाट हुने कार्य पनि स्थानीय तहका जनप्रतिनिधि भनाउँदाहरूले प्रहरीबाट गराएर आफू तनावमुक्त हुने गरेको पाइएको छ । अहिले जिल्ला प्रहरी कार्यालय पर्सामा दैनिक बिचौलियाहरूको भीड देख्न पाइन्छ । प्रहरीमा उजूरी दिन लगाउने, उनीहरूलाई मिलापत्रका लागि बाध्य पार्ने र सो गरेबापत दुवै पक्षबाट अनधिकृत रकमको आशा राख्ने बिचौलियाहरू एकाबिहानैदेखि प्रहरी कार्यालयमा धर्ना दिएर बसेका पाइन्छन् । राजनीतिक दलका नेता, कार्यकर्ताहरूको पनि अहिले प्रहरी कार्यालयमा दैनिक भीड यही कारणले बढेको एकजना प्रहरीले बताए ।. गाउँघरको विवाद प्रहरी कार्यालयमा बसेर मिलापत्र गराउने र सो गराएबापत आफ्नो पक्षबाट रकम असुल्ने, भोजभतेर गर्न लगाउनेहरूका कारण प्रहरी कार्यालयमा सरोकारविना पनि मानिसहरूको भीड बढेको हो ।. प्रहरी उपरीक्षक, प्रहरी नायब उपरीक्षक, प्रहरी निरीक्षक र सरोकारवाला शाखामा बिचौलियाहरू, नेता कार्यकर्ताहरूको विनाकारण दैनिक बसाइ बढ्दै गएको र उनीहरूले आफ्नो पहिचान उनीहरूसँग रहेको प्रमाणित गर्दै विवादित पक्षधरहरूलाई आफ्नो जालमा फसाउने जस्ता कार्य गर्दै आएका छन् । यस्ता गतिविधिहरूमाथि प्रहरी प्रमुख र शाखा प्रमुखहरूले नियन्त्रण गर्न नसकेकाले सोको फाइदा बिचौलियाहरूले लिने अनि अनाहकमा प्रहरी बदनाम हुने गरेको अर्का एक प्रहरीले गुनासो पोखे ।. बिचौलियाहरूमार्फत सेवाग्राहीको काम चाँडो हुने प्रवृत्ति प्रहरी कार्यालयमा फस्टाएकाले पनि मानिसहरू बिचौलियातर्फ आकर्षित भएका र आफ्नो काम सीधा गराउनुको साटो बिचौलियाको सहारा लिने गरेको पाइएको छ । यस प्रकारका गतिविधि बढेसँगै बिचौलियाहरूसँग प्रहरी संलग्नताको आरोप लाग्न शुरू भएको छ ।. जिप्रका पर्साका प्रहरी उपरीक्षक बेलबहादुर पाण्डेले कार्यालयमा मुद्दाको चाप बढेको र मानिसहरूको भीड बढिरहेको स्वीकारे । उनले आइतवार कार्यालयमा देखिएको भीडबाट आफू पनि चकित परेको प्रतिक्रिया दिए । प्रउ पाण्डेले मुद्दाको चाप बढेसँगै वप्रका बिर्ता र श्रीपुरलाई सार्वजनिक अपराधका मुद्दा दर्ता गर्ने अधिकार दिएको बताए । मातहतका अन्य कार्यालयहरूमा मानिसहरू जम्मा भएर छलफल गर्न सक्ने वातावरण नभएकोले पनि जिल्ला प्रहरीमा मानिसहरूको भीड बढेको हुन सक्ने उनले बताए ।",https://eprateekdaily.com/2021/10/24/24312
"चिनीको मूल्यमा अचाक्ली वृद्धि, तस्करी मौलायो, आयातकर्ताको चिनी गोदाममैं थन्कियो",प्रमुख समाचार,प्रतीक दैनिक,"अशोज ३१, २०७८",वीरगंज,"माग अनुसार बजारमा चिनी आपूर्ति नहुँदा चिनीको दाममा अचाक्ली वृद्धि भएको छ । दशैं, तिहार, छठको अवसरमा बजारमा चिनीको माग अत्यधिक रहेको तर सरकारी निकाय चिनी आपूर्तिमा खासै गम्भीर नरहेकोले बजारमा महँगी बढेको उपभोक्ताहरूको गुनासो छ ।. दशैं अघिको दाममा किलोमा ५ रुपियाँ भाउ बढेको छ । अहिले पर्सा बाराको ग्रामीण भेगमा प्रतिकिलो ९० रुपियाँमा चिनी पाइन्छ भने वीरगंजको बजारमा खुद्रा दर ८५ छ । दुई साता अघि थोकमा ७८ रुपियाँ मा पाउने चिनी अहिले प्रतिकिलो रु ८० देखि ८२ सम्ममा खरीद–बिक्री भइरहेको व्यवसायीहरूको भनाइ छ ।. पोहोर साल्ट ट्रेडिङले सरकारसँग स्वीकृति लिएर दशैं अघि २० हजार टन चिनी मगाउँदा बजारमा ७६ देखि ८० मा चिनी बिक्री वितरण भई महँगी नियन्त्रणमा सहयोग पुगेको थियो । यसपालि साल्ट ट्रेडिङले ५० हजार टन चिनी आयात गर्ने प्रस्ताव गर्दा सरकारले स्वीकृति नदिएको साल्ट ट्रेडिङ लिमिटेडका वीरगंज क्षेत्रीय प्रमुख अमोज लामिछानेले बताए ।. गत असारदेखि वीरगंजस्थित साल्ट ट्रेडिड्ढो गोदाममा एक बोरा पनि चिनी छैन । सरकारी तथ्याङ्क अनुसार देशमा अढाई लाख टन चिनी खपत हुने गरेकोमा गत आवमा करीब १ लाख ८० हजार टन चिनी स्वदेशी चिनी उद्योगबाट उत्पादन भएको र बाँकी निजी क्षेत्रले भारतबाट आयात गरी माग पूरा गरेको इन्दुशेखर चिनी मिल प्रालिका सञ्चालक राजेश केडियाले बताए ।. इन्दुशङ्करले गत वर्ष उत्पादन गरेको सबै चिनी बिक्री भइसकेको छ । गत आवमा ८० हजार टन चिनी उत्पादन भयो र बितेको साउनसम्म सबै चिनी बिक्री पनि भइसक्यो । “दुई महीनादेखि हाम्रो स्टक सकिएको छ, बजारमा चिनीको ठूलो माग छ, कैयौं चिनी उद्योगले भारतबाट चिनी आयात गरी ट्रेडिङ–बिजनेस शुरू गरेका छन्”–उनले भने–“तीनवटा चिनी उद्योग बन्द भइसके, उखु उत्पादन पनि बर्सेनि घट्दै गइरहेको छ, त्यस कारण चिनी कम उत्पादन भइरहेको छ ।”. भारतबाट चिनी आयात गरी सबैभन्दा बढी काठमाडौंको व्यवसायी, त्यसपछि वीरगंज र विराटनगर तथा भैरहवाका व्यवसायीले चिनी आयात गरी बजारको माग धान्ने गरेका छन् । वीरगंज करिडरमा बारा, श्रीपुरमा सञ्चालित रिलायन्स सुगर मिल्सका सञ्चालक राजकुमार अग्रवाल (राजु गाडिया)ले पनि चिनी आयात गरी बिक्री गरिरहेका छन् भने शाह व्यापारिक घराना र रूँगटा समूहको जगदम्बा ट्रेडिङ प्रालिले पनि चिनी आयात गरिरहेको छ ।. भारतबाट चिनी आयात गरी बिक्री गर्ने एक व्यवसायीले नेपाली आयातकर्ताले भारु २८ देखि ३२ रुपियाँमा भारतबाट चिनी खरीद गरिरहेको बताए । ३० प्रतिशत भन्सार महसुल र १३ प्रतिशत भ्याट, ढुवानी खर्च गरी भारतबाट आयात गरेको चिनी प्रतिकिलो ७६ रुपियाँ पर्छ ।. व्यवसायीले किलोमा ६ रुपियाँ थपेर, अर्थात ८२ रुपियाँमा बिक्री गर्न खोज्दा पनि बिक्री नहुने उनले गुनासो गरे । “कोरोना महामारी कम हुँदै गएपछि खुला बोेर्डरको कारण दैनिक हजारौं टन चिनी भारतबाट नेपाल आइरहेको छ”–एकजना आयातकर्ताले भने–“ब्लेकको चिनी प्रतिकिलो ८० रुपियाँमा पाइन्छ भने थोक बिक्रेताले किन ८२ रुपियाँमा किन्छ ?” यसरी हुँदैछ चिनी तस्करी चाडपर्वको बेला लत्ताकपडा, ड्राइफूड्स र चकलेट, रजनीगन्धासँगै चिनीको तस्करी बढेको देखिन्छ।. वीरगंज भन्सार मुख्य नाका भएर साइकल, अटो र पैदल पोके तस्करले चिनी तस्करी गरिरहेको भेटिन्छ । पर्साको ग्रामीण तथा छोटी भन्सार नाका भएर पनि चिनीको तस्करी भइरहेको प्रत्यक्षदर्शीहरूले बताएका छन् । भन्सार, छोटी भन्सार र ग्रामीण नाकाबाट पर्वको बहानामा सुरक्षाकर्मीलाई खेपको २० रुपियाँदेखि ५० सम्म नजराना दिएर चिनी तस्करहरू सक्रिय भएको स्रोतको भनाइ छ ।. पर्साको वीरगंज, छपकैया, श्रीसिया, सिवानटोला, अमरपट्टि, परसौनीभाठा, धोरे, सबैठवा, भिस्वा, जानकीटोला, पाँडेपुर, ठोरी नाका भएर चिनीको व्यापक तस्करी भइरहेको छ । रक्सौलमा भारु ४२ पर्ने चिनी ५० किलोको बोरा ३३ सय ६३ मा साइकलमा उठाइन्छ । ३० किलो पछाडि र २० किलो अगाडि ह्यान्डलमा झुन्डाई घर खर्चको लागि भनेर चिनी आउँछ ।. एउटा ठूलो तस्करले ६ देखि सयजना क्यारियर राखेर चिनीको तस्करी गरिरहेको बाराका एकजना चिनी तस्कर बताउँछन् । उनका अनुसार वीरगंज तथा पर्साको मुख्य बजार बाराको परवानीपुर, कलैया, परसौनी, जितपुर, सिमरा, सिम्रौनगढ, महागढीमाईलगायत बजारमा पनि तस्करीकै चिनी गइरहेको बताइन्छ ।. त्यसैगरी तस्कर गिरोहका अनुसार वीरगंजबाट दूरीको हिसाबमा जति उत्तर चिनी पुग्दै जान्छ, किलोमा चिनीको दाम बढ्दै जान्छ । कतिपय तस्कर तस्करीको चिनी ल्याएर हेटौंडा, पोखरा, चितवन र काठमाडौंसम्म विभिन्न गाडीमा पठाउने गर्छन् ।",https://eprateekdaily.com/2021/10/17/23838
सखुवाप्रसौनीका कर्मचारीले खाताबाट गुपचुप ५२ लाख रकम झिके,प्रमुख समाचार,प्रतीक दैनिक,"कार्तिक ३, २०७८",वीरगंज,"पर्साको सखुवाप्रसौनी गाउँपालिकाका कर्मचारीले जनप्रतिनिधिहरूलाई थाहै नदिई ५२ लाख रुपैयाँ झिकेको खुलासा भएको छ ।. राष्ट्रिय वाणिज्य बैंकको चालू खर्चतर्फको खाताबाट आर्थिक वर्ष २०७५/७६ मा नगदी किताब तथा गोश्वारा भौचरमा समेत अभिलेख नगरी रकम झिकिएपछि महालेखापरीक्षकको कार्यालयले जिम्मेवार कर्मचारीहरूलाई कारबाही गर्न निर्देशन दिएको छ ।. बैंक स्टेटमेन्ट अनुसार पटक–पटक रु ५२,५३,९१७ अनधिकृतरूपमा चेकबाट निकालिएको देखिंदा पनि जनप्रतिनिधिहरू चुप लाग्नु शङ्कास्पद देखिएको अख्तियारका अनुसन्धान अधिकृतको भनाइ छ ।. यो घटनामा संलग्न जिम्मेवार पदाधिकारीलाई प्रचलित कानूनबमोजिम कारबाही गरी रकमको ब्याजसहित यथाशीघ्र असुलउपर गर्न निर्देशन दिइएको प्रतिवेदनमा उल्लेख छ ।. उक्त घटनामा कर्मचारीसहित जनप्रतिनिधिहरूको पनि संलग्नता हुन सक्नेतर्फ छानबीन टोली गठन गरी दोषीलाई कानूनी दायरामा ल्याउन महालेखापरीक्षकको प्रतिवेदनले भनेको छ । तत्कालीन सहायक लेखापालले बैंक नगदी किताबमा समावेश नगरी बिल भरपाईहरूलाई विभिन्न भौचरहरूको पछाडिपट्टि लेखेकोले कर्मचारी दोषी देखिएको हो ।. भौचरको पछाडिपट्टि (क) थप गरी (१ क, २ क, ३ क, ५ क, ७ क, ९ क, १७ क, २३ क, ३४ क लगायत) लेखिएकाले दोषीले आफैं प्रमाण छोडेको पुष्टि भएको छ ।. बैंक स्टेटमेन्ट अनुसार बाबा अटो, राइजिङ, औरहिया, कुटुनीमाई, जसौली मुस्नीमाई, मुक्तिप्रसाद कुर्मी, पुल निर्माण, खानेपानी अपोलो, ड्रिम्स मेडिसिन, पवनपुत्र आदिको नाममा चेक काटी सटही गरेको प्रतिवेदनमा उल्लेख छ ।. यस विषयमा गापा अध्यक्ष प्रदीप जयसवालसँग बुझ्दा घटनाबारे आफूलाई थाहा नभएको बताए । जनप्रतिनिधिहरूको निर्णय अनुसार भएको खर्चलाई हामी आफैं सभाबाट अनुमोदन गरिदिन्छौं, कर्मचारीहरूले यस्तो गरेको भए आफैं फस्छन्, उनले बताए । खातामा प्रमुख कार्यकारी अधिकृत तथा लेखापालको हस्ताक्षर चल्छ, कहाँ कसलाई कतिको चेक दिएको हो, आफूलाई बताउँदैनन्, अध्यक्ष जयसवालको भनाइ छ ।. गाउँसभामा बैंक स्टेटमेन्ट माग्दा उनले बिर्सेको र अर्को दिन हातहातमा पुग्छ भनी जवाफ दिएका थिए । सो बेला तत्कालीन प्रमुख कार्यकारी अधिकृत सन्देश यादव, शेरे मुस्तुफा, सहायक लेखापाल सञ्जय पटेल तथा अकलेश कुमार सहनी थिए ।. त्यत्ति मात्र हैन लेखापरीक्षणबाट सोही आर्थिक वर्षमा रु ८ करोड ५९ लाख ५० हजार बेरुजू देखिएको थियो । सोमध्ये असुल गर्नुपर्ने रु ३ करोड ९० लाख ६२ हजार, प्रमाण कागजात पेश गर्नुपर्ने रु २ करोड ९१ लाख ९६ हजार, नियमित गर्नुपर्ने रु ९८ लाख ९१ हजार र पेश्की बाँकी रु ७८ लाख १ हजार रहेको छ ।",https://eprateekdaily.com/2021/10/20/24056
धूलो उडेको विरोधमा सडकजाम,प्रमुख समाचार,प्रतीक दैनिक,"अशोज २४, २०७८",पर्सागढी,"परवानीपुर चोकमा आइतवार स्थानीयले धूलो निवारणका लागि पानी नपटाएको भन्दै सडक जाम गरी विरोध जनाएका छन् ।वीरगंज–पथलैया सडकखण्ड अन्तर्गत ६ लेन सडक निर्माणमा ढिला भएको र ठेकेदार कम्पनीले सडकमा पानी नपटाउँदा धूलो उडेर जनजीवन प्रभावित बनेको विरोधमा परवानीपुरका स्थानीयवासीले आइतवार आधा घण्टा सडक जाम गरे ।. परवानीपुर चोकमा स्थानीयले सवारीसाधनहरू हिंड्डुलमा रोक लगाएर सडकमा पानी पटाउन दबाब सिर्जना गरेका थिए । लामो समय बितिसक्दा ठेकेदार कम्पनीले सडक तयार नगरेको र धूलोको कारण बजार क्षेत्रमा भएका पसल, घरहरू धूलाम्य भएर कष्टकर जीवन व्यतीत गर्नुपरेको भन्दै स्थानीयले विरोध गरेका थिए ।. स्थानीयको विरोधलाई इलाका प्रहरी कार्यालय परवानीपुरले साम्य पारेको थियो । चौकीका इन्चार्जले सोमवादेखि ठेकेदारमार्फत दैनिक पानी पटाउने व्यवस्था मिलाउने आश्वस्त पारेपछि सडक खुला गरिएको थियो । स्थानीयले भने सोमवारदेखि पानी पटाउने काम शुरू नभएको खण्डमा सडक अवरुद्ध गर्ने चेतावनी दिएका छन् ।",https://eprateekdaily.com/2021/10/10/23716
"मन्त्रिपरिषद्को निर्णय दश दिनपछि कार्यान्वयन, भारतीय निजी सवारीसाधन वीरगंज प्रवेश शुरू",प्रमुख समाचार,प्रतीक दैनिक,"अशोज १६, २०७८",वीरगंज,"मन्त्रिपरिषद्को सीमा खुला गर्ने असोज ५ गतेको निर्णय दश दिनपछि पर्सा जिल्लामा कार्यान्वयन भएको छ ।. मन्त्रिपरिषद्को बैठकले कोरोनाको कारण भारतसँगको सीमानाका लामो समयदेखि बन्द रहेकामा यही असोज ५ गते खुला गर्ने निर्णय गरेको थियो । तर मन्त्रिपरिषद् बैठकको निर्णयको लिखितपत्र नआएको भन्दै जिल्ला प्रशासन कार्यालयले तीन दिनसम्म नाका खुला गरेन । त्यसपछि नाका खुला गरे पनि ७२ घण्टाभित्रको पिसिआर वा एन्टिजेन परीक्षण रिपोर्ट, अनलाइन प्रवेश आवेदन र प्रवेशपछि बास बस्ने होटलमा समेत एन्टिजेन परीक्षणको प्रावधान राख्दै पैदलयात्रीहरूको लागि मात्र नाका खुला गरेको थियो । भारतबाहेक अन्य विदेशीको हकमा भने यी सबै मापदण्डका अलावा कोरोनाविरुद्धको खोपको दुवै मात्रा लगाएको हुनुपर्ने अनिवार्य गरेको थियो ।. पैदलयात्रीहरूको लागि मात्र नाका खुला गरेकोमा मन्त्रिपरिषद्को निर्णयको सर्वत्र आलोचना भएपछि सो निर्णयको दश दिनपछि आजदेखि भारतीय निजी सवारीसाधनहरूको प्रवेश पनि खुला गरिएको छ । पूर्ववत् मापदण्ड पूरा गरेर नेपाल प्रवेश गर्ने भारतीय निजी सवारीसाधनहरूलाई भन्सार शुल्क लिएर प्रवेश गर्न दिइएको छ । वीरगंज भन्सारका प्रमुख भन्सार अधिकृत हरिहर पौडेलले मापदण्ड पूरा गरेकाहरूको हकमा उनीहरूले प्रयोग गर्ने सवारीसाधनबापत तोकिएको शुल्क लिएर प्रवेशाज्ञा दिने कार्य शुरू भएको बताए ।. आजदेखि भारतीय निजी सवारीसाधनहरू वीरगंज नाकाबाट प्रवेश गर्न सक्ने भएपछि करीब डेढ वर्षदेखि बन्द नाकाबाट प्रवेश गरेको पहिलो भारतीय निजी सवारीसाधनमा सवारहरूलाई वीरगंज महानगरपालिकाका प्रमुख विजयकुमार सरावगीलगायत भन्सार अधिकृत, सुरक्षाकर्मी, होटल तथा पर्यटन व्यवसायी सङ्घ पर्साका पदाधिकारीहरूले फूलमाला लगाएर स्वागत गरेको व्यवस्थित वीरगंज अभियानका संयोजक दिलीपराज कार्कीले बताए ।. होटल तथा पर्यटन व्यवसायी सङ्घ पर्साका अध्यक्ष हरि पन्तले नाकाबाट भारतीय निजी सवारीसाधनहरूको प्रवेश भएपछि डेढ वर्षदेखि ओरालो लागेको होटल तथा पर्यटन क्षेत्रमा केही आशा पलाएको प्रतिक्रिया दिए ।. भिस्वा नाका पनि खुला सुग्रिव साह, भिस्वा/. करीब डेढ वर्षदेखि कोरोनाको कारण बन्द गरिएको पर्साको भिस्वा नाका शुक्रवारदेखि विधिवत्रूपमा खुला गरिएको छ ।. सीमानाकामा सशस्त्र प्रहरीले तारबार लगाएर नेपाल प्रवेशमा रोक लगाएको थियो । आजदेखि नाका खुला गरिएपछि भारतीय मोटरसाइकलहरू निर्वाधरूपमा नेपाल प्रवेश गरेका थिए । नाका बन्द भएको कारण भारतीयहरू चोरबाटो नेपाल प्रवेश गर्थे भने नेपालीहरू पनि चोरबाटो भारतीय बजार सिक्टा जाने गर्थे ।",https://eprateekdaily.com/2021/10/02/23136
"निजी बैंकद्वारा कर्मचारीहरूको श्रम शोषण, राति ८ बजेसम्म काम गराउँछन्",प्रमुख समाचार,प्रतीक दैनिक,"अशोज १७, २०७८",परवानीपुर,"वीरगंजका बैंक तथा वित्तीय संस्थाले आफ्ना कर्मचारीहरूको श्रम शोषण गरिरहेका छन् ।. बैंक तथा वित्तीय संस्थामा काम गर्ने कर्मचारीहरूका अनुसार नेपाल राष्ट्र बैंकको उदासीनताका कारण बैंक तथा वित्तीय संस्थाहरूले कर्मचारीहरूको श्रम शोषण गरिरहेको गुनासो गरेका छन् ।. बैंकिङ नियम अनुसार बिहान साढे ९ देखि साँझ साढे ५ सम्म दैनिक ८ घण्टा काम गराउनुपर्ने निर्देशन रहे तापनि वाणिज्य बैंक, विकास बैंक र फाइनान्स जस्ता बैंक तथा वित्तीय संस्थाहरूले कर्मचारीको श्रम शोषण गरिरहेको बैंकर्सहरूले गुनासो गरेका छन् । “निर्धारित समयभन्दा दैनिक २–३ घण्टा बढी काम गर्नुपर्छ,” वाणिज्य बैंकमा काम गर्ने एकजना कर्मचारीले भने, “काम गरेनौं भने कामबाट निकाल्ने धम्की दिइन्छन्, बैंकले बढी समय काम गरेबापत न ओभरटाइम भत्ता दिन्छ, न तलबभत्ता नै बढाउँछ ।”. कर्मचारीहरूका अनुसार बिहान ९ बजे घरबाट निस्केपछि घरमा कति बजे फर्किने हो निधो नै हुँदैन । साल तमामीको बेलामा त निकै तनावपूर्ण अवस्थामा काम गर्नुपर्ने बाध्यता रहेको पनि सबैजसो बैंकका कर्मचारीहरूको भनाइ छ ।. बैंककै केही कर्मचारीका अनुसार बैंकमा काम गर्ने कर्मचारीहरूको सेवासुविधा राम्रो भएको भन्दै पेलेर काम गराउने गरेको तर्क गर्छन् । कर्मचारीहरूले ओभरटाइम काम गर्दा सोबापतको सेवासुविधा सम्बन्धित बैंकले उपलब्ध गराउनुपर्ने माग गरेका छन् । “यस विषयमा सबै बैंकका केन्द्रीय कार्यालय र नेपाल राष्ट्र बैंक गम्भीर बन्नुपर्छ,” अर्का एक बैंकर्सले भने, “बढी समय काम गराउने बैंकले सेवासुविधा दिनुपर्ने राष्ट्र बैंकले नीति बनाउनुपर्छ ।” बैंक तथा वित्तीय संस्थामा खासगरी तीन प्रकारका पदबाट जागीर शुरू हुन्छ ।. स्नातकोत्तर गरेकाले म्यानेजमेन्ट ट्रेनी, ट्रेनी असिस्टेन्ट र जुनियर असिस्टेन्ट पदबाट काम शुरू गर्छन् । शुरूमा बैंक तथा वित्तीय संस्थामा नवप्रवेशीको रूपमा जागीर शुरू गर्दा २० हजारदेखि २५ हजार रुपैयाँसम्म बैंक हेरी तलब दिइन्छ भने सहायक पदमा काम गर्दा ४० हजार रुपैयाँसम्म मासिक तलब हुन्छ ।. त्यसैगरी, शाखा प्रबन्धकको तलबभत्ता बैंकको स्तर अनुसार ७० हजारदेखि दुई लाख रुपैयाँसम्म मासिक हुने गरेको बैंकर्सहरू बताउँछन् । वीरगंजमा मात्र क, ख र ग वर्गका बैंक तथा वित्तीय संस्थामा करीब एक हजारभन्दा बढी कर्मचारीको बैंकद्वारा श्रम शोषण भइरहेको बुझिएको छ ।. यस विषयमा बैंकर्स एशोसिएशन अफ वीरगंजका अध्यक्ष नितेश खड्गीले आफूले पनि यस्तो समस्याबारे सुनेको र अबको बैठकमा यसबारे छलफल गरी केन्द्रीय एशोसिएशनमा जानकारी गराइ समस्या समाधानको लागि पहल गर्ने बताए । “सधैं त होइन, तर बैंकको कामको लोड अनुसार कर्मचारीहरूले केही घण्टा बढी काम गर्नुपर्छ,” उनले भने ।. “सालतमामीबाहेक अन्य समयमा धेरै ढिलो नगर्न पनि हामीले भनेका छौं,” नेपाल राष्ट्र बैंक वीरगंजका क्षेत्रीय निर्देशक डा राजनकृष्ण पन्तले बताए । उनले बैंक तथा वित्तीय संस्थासँगको सम्झौता अनुसार कर्मचारीहरूले काम गर्ने गरेको र यदि कसैको गुनासो आएमा आफूहरूले सम्बन्धित बैंकलाई कारबाही प्रक्रिया अगाडि बढाउने बताए । तर बैंकबाट निकालिने चेतावनीका कारण बैंक तथा वित्तीय संस्थाका कर्मचारीहरूले खुलेर श्रम शोषणको विरोध नगर्ने गरेको बताइन्छ ।",https://eprateekdaily.com/2021/10/03/23250
पर्साको ग्रामीण भेगमा भूजलको सतह बढ्यो,प्रमुख समाचार,प्रतीक दैनिक,"अशोज २१, २०७८",सेढवा,"पर्साको ग्रामीण भेगमा जमीनमुनिको पानीको सतह बढेको छ । २०७२ सालमा आएको महाभूकम्प तथा गत वर्षदेखि परेको अत्यधिक वर्षाका कारण जमीनमुनिको पानीको सतह बढेको स्थानीयले बताएका छन् ।. ठोरी, जीराभवानी, जगरनाथपुर, पटेर्वासुगौली गाउँपालिका र पर्सागढी नगरपालिका क्षेत्रमा पानीको सतह बढेको छ । ठोरी गापा–५ ठूलो बाघमोर्चा निवासी अष्टबहादुर लोप्चनले सुवर्णपुरमा सुकेका दर्जनौं चापाकलमा पानी आउन थालेको बताए ।. ठूलो बाघमोर्चामा १२ वटा चापाकल जडान गरिएको तर पानी नआएका कारण प्रयोगविहीन थिए । तर अहिले ती सबै चापाकलबाट मजाले पानी तानेर सर्वसाधारणहरू प्रयोगमा ल्याइरहेको लोप्चनले बताए ।. यसका साथै मरुभूमि बनेको ओरिया खोलामा अहिले पानी बगिरहेको लोप्चनले बताए । यसका साथै यस क्षेत्रका सुकेका दर्जनौं खोलाको मुहानबाट सलल पानी निस्किन थालेका छन् । सुकिसकेको ठोरीका गुइटा खोला, चमरी खोला, जीराभवानी गापाको लाटेगैंडा, इमिर्ती, झगरहवालगायतका खोलामा पानी आउन थालेका छन् ।. जीराभवानी गापा–२ सेढवा निवासी अमृत चौधरीले भूमिगत सिंचाइका लागि ५५–६० फिट जमीनमुनि जडान गरिएको बोरिङबाट दमकलको प्रयोग नगरी पानी आउन थालेको बताए । गाउँघरमा जडान गरिएका अधिकांश चापाकलमा पानी आएको चौधरीले बताए ।. पटेर्वासुगौली गापाका वडाध्यक्ष विजय गैरेले महाभूकम्पपछि सुकेको गादी खोलामा पर्याप्त पानी भएको बताए । सुकेको खोलामा पानी आएर पानीको बहाव बढेको वडाध्यक्ष गैरेले बताए ।",https://eprateekdaily.com/2021/10/07/23528
वर्षाबाट कसैलाई हर्ष त कसैलाई विषाद,प्रमुख समाचार,प्रतीक दैनिक,"अशोज १६, २०७८",सेढवा,"वर्षाको कारण भदैया धान रोपेका किसानहरूलाई समस्या भएको छ भने अगहनी धान गरेका किसानहरूलाई फाइदा भएको छ ।. पर्सा जिल्लाको उत्तरी भेग ठोरी, जीराभवानी, जगरनाथपुर, पटेर्वासुगौली, सखुवाप्रसौनी गाउँपालिका र पर्सागढी नगरपालिकामा किसानहरूले भदैया धान रोपका छन् ।. भदैया धान भिœयाउने बेलामा पानी पर्दा किसानहरूलाई समस्या भएको छ । धान भिœयाउनको लागि किसानहरूले ज्यामी तयार गरेको हार्भेस्टर मेशिन ल्याए पनि मौसमको प्रतिकूलताले धान कटानी गर्न सकेका छैनन् ।. तीन दिनदेखि पानी परेको र हावाले धानको बोट ढलेको किसान नागेश्वर चौधरीले बताए ।गत वर्ष पनि यसैगरी पानी पर्दा भदैया धानखेती प्रभावित भएको थियो । सो वर्ष ४० प्रतिशत धानबालीमा क्षति पुगेको किसानहरूले बताए ।. पानीको कारण तरकारीखेती गरेका किसानहरूलाई समस्या भएको छ । जीराभवानी गापा–१, शान्तिनगर निवासी किसान ऋषिराज सापकोटाले कोभी, भान्टा, रायोलगायत तरकारीखेतीको लागि दुईपटक बीउको बेर्ना राखे पनि पानीले नष्ट पारेको बताए । उनले तेस्रोपटक बेर्ना राखेको बताए ।. भदैया धान र तरकारीखेतीलाई पानीले नोक्सान पारे पनि अगहनी धान गरेका किसानहरूलाई फाइदा पुगेको छ । अगहनी धानको बाला निस्कने बेला भएको र सिंचाइको आवश्यकता पर्दा आकाशे पानी परेकोले किसानहरूलाई फाइदा पुगेको हो ।. यसैगरी, यो पानीले तेलहन रबी बाली, गहँु बाली र सुर्ती बालीका लागि पनि फाइदा पुगेको स्थानीय किसानले बताए ।",https://eprateekdaily.com/2021/10/02/23170
नदीजन्य पदार्थको उत्खनन रोक्न प्रदर्शन तथा ज्ञापनपत्र,प्रमुख समाचार,प्रतीक दैनिक,"अशोज १४, २०७८",निजगढ,"प्रदर्शनपछि राजकुमार यादव, शैलेन्द्र यादव, वीरेन्द्र यादव, विष्णु जैसवाल, ठाकुर साह, विवेक साहलगायतका अभियन्ताहरूले प्रमुख जिल्ला अधिकारी कृष्णबहादुर कटुवाललाई ज्ञापनपत्र बुझाएका थिए । स्थानीय तह विशेषगरी निजगढ नगरपालिकाले चुरे र चुरे संरक्षित क्षेत्रबाट नदीजन्य पदार्थ उत्खनन गरी बिक्री गर्ने उद्देश्यले ठेक्का लगाइएको विरोधमा हिजो मङ्गलवार प्रदर्शन भएको हो ।. चुरे भएर वनजङ्गल क्षेत्र हुँदै बग्ने बकैया, धन्सार, बगर, लाल–भक्तलाल, शक्ति खोला चुरे क्षेत्र र चुरे संरक्षित क्षेत्र भएपनि राजस्व आम्दानी प्राप्त गर्ने उद्देश्यले निजगढ नगरपालिका आफैंले प्रारम्भिक वातावरणीय परीक्षण प्रतिवेदन तयार गर्न लगाउने, आफैंले स्वीकृत गर्ने, आफैंले नियमन गर्न पाउने राज्यको कमजोर कानूनी छिद्रलाई प्रयोग गर्दै नदीजन्य पदार्थको ठेक्काको नाउँमा उत्खनन गर्ने योजनाका साथ ठेक्का बन्दोबस्ती गरेको भन्दै सो कार्य अविलम्ब रद्द गर्न ज्ञापनपत्रमा माग गरिएको चुरे तथा वनजङ्गल संरक्षण अभियानका संयोजक सुरज गुप्ताले बताए ।. राष्ट्रपति चुरे तराई–मधेस संरक्षण विकास समितिले निजगढ नपाको नियतलाई साथ दिंदै चुरे क्षेत्र र चुरे संरक्षित क्षेत्रबाट नदीजन्य पदार्थ उत्खनन गर्न दिएको भन्दै त्यसको उनीहरूले कडा विरोध गरेका थिए । नदीजन्य पदार्थ प्राकृतिक स्रोत साधनको सकारात्मक सोचका साथ व्यवस्थापन गर्नुपर्ने भएपनि निजगढ नगरपालिकाले विशुद्ध ठेक्काको नाउँमा आम्दानी गर्न खोजेको नियत प्रस्ट भएको जनाउँदै सो कार्य अविलम्ब बन्द गर्न जोडदार माग गरेको अभियानका सल्लाहकार ठाकुर साह, ऋषिकुमार यादव बताए ।. चुरे हँुदै बग्ने नदी, खोलानालाको माथिल्लो तटीय क्षेत्रमा अवैज्ञानिक ढङ्गबाट नदीजन्य पदार्थ उत्खनन गर्दा त्यसको असर तल्लो तटीय क्षेत्रमा असर पर्ने विज्ञहरू बताउँछन् । उक्त क्षेत्रहरूमा नदीजन्य पदार्थ थुप्रिई वनजङ्गल, बस्ती, जमीनलगायतका अन्य संरचनाहरूमा असर पुग्ने देखिएमा जिल्ला विपद् व्यवस्थापन समितिको निणर्य अनुसार जोखिमलाई न्यूनीकरण गर्न, गराउन सकिने भएपनि निजगढ नगरपालिकाले स्थानीय सरकारको आडमा सोझै ठेक्का लगाउने र आम्दानी गर्न खोज्नु सरासर गलत मनसाय रहेको चुरे तथा वनजङ्गल संरक्षण अभियानका केन्द्रीय संयोजक सुनील यादवले बताए ।. जथाभावी नदीजन्य पदार्थको उत्खनन दोहन गर्दा दु्रतमार्ग, सरकारले निर्माण गर्ने भनिएको दोस्रो अन्तर्राष्ट्रिय विमानस्थलमा समेत प्रभाव पर्न सक्ने उनले बताए । विगतका वर्षहरूमा निजगढमा बकैया र धन्सार खोलाको ठेक्का लगाउँदै आइरहे पनि यस वर्ष गलत प्रक्रियाद्वारा आइइई रिपोर्ट तयार गर्दै ठेकेदारलाई नदीजन्य पदार्थको उत्खनन गर्न दिन निजगढ नपाले ठेक्का लगाइसकेको छ ।. डिभिजन वन कार्यालय बाराले वन क्षेत्रमा नदीजन्य पदार्थ उत्खनन गर्दा वन कार्यालय र उद्योग, पर्यटन तथा वन मन्त्रालयले उक्त आइइई रिपोर्ट स्वीकृत गरे अन्य प्रक्रिया पूरा गरी लिखित सहमति लिएपछि मात्र ठेक्का लगाउन पाइने कानूनी प्रावधान रहेपनि सो प्रक्रिया पूरा नगरेको भनी असहमति जनाउँदै आएको छ । वन क्षेत्रमा नदीजन्य पदार्थ उत्खनन, सङ्कलन गरे वन ऐन अनुसार कडा कारबाही गर्न, गराउन डिभिजन वन कार्यालय बारालाई प्रदेश वन मन्त्रालयबाट पत्राचार गरिसकेको डिभिजन वन कार्यालय बाराका प्रमुख एवं डिएफओ मन्जुर अहमदले बताए ।",https://eprateekdaily.com/2021/09/30/22973
"कब्रिस्तानबाट नियन्त्रणमा लिएको युवतीको शव शल्यपरीक्षणका लागि काठमाडौं पठाइयो, आमा र बुबासहित चारजना प्रहरीको नियन्त्रणमा",प्रमुख समाचार,प्रतीक दैनिक,"अशोज २३, २०७८",वीरगंज,"जिल्ला प्रहरी कार्यालय पर्साले वीरगंज–१२ मुर्ली नवकाटोलामा रहेको कब्रिस्थानबाट नियन्त्रणमा लिएको एकजना युवतीको शव शल्यपरीक्षणका लागि काठमाडौं पठाएको छ ।. युवतीको मृत्यु शङ्कास्पद देखिएको र सोही अनुसारको सूचना पाएको कारण नारायणी अस्पताल वीरगंजमा शल्यपरीक्षण नगरी शिक्षण अस्पताल महाराजगंज, काठमाडौं पठाइएको पर्सा प्रहरीका प्रवक्ता प्रहरी नायब उपरीक्षक ओमप्रकाश खनालले बताए । उनले बिहार पश्चिमी चम्पारण इनर्वा थाना खमिया निवासी १८ वर्षीया युवती जयुनत खातुनको अन्तिम संस्कार वीरगंजमा हुन लागेको र अन्तिम कर्ममा परिवारका सदस्य मात्रको सहभागिता रहेको सूचनाको आधारमा गाड्ने क्रममा शव बरामद भएको थियो ।. प्रवक्ता खनालले अन्तिम संस्कारमा सहभागीमध्ये चारजनालाई नियन्त्रणमा लिएर सोधपूछ गरिएको बताए ।. युवतीको मृत्यु कालगतिले नभएको र सो कर्तुत लुकाउने अभिप्रायले परिवारका सदस्यहरूले गुपचुप अन्तिम संस्कार गर्न खोजेको प्रहरीले आशङ्का व्यक्त गरेको छ ।. मृतक युवती जगरनाथपुर गाउँपालिकाका अध्यक्ष जालिम मियाँको परिवारसँग सम्बन्धित रहेको पाइएको छ । अध्यक्ष मियाँका नाति, मृतककी आमा, बुबासमेत केहीलाई प्रहरीले नियन्त्रणमा राखेको छ । घटना विवरण अनुसार मृतक युवती खातुन जगरनाथपुर गापाका अध्यक्ष मियाँका कान्छा छोरा जाकिर मियाँ धुनियाकी सहोदर साली हुन् । उनी केही समयदेखि आफ्नी दिदीको घरमा बस्दै आएकी बुझिएको छ । जयुनत जबरजस्ती करणीको शिकार भएकी र अत्यधिक रक्तश्रावका कारण उनको मृत्यु भएको प्रहरीको प्रारम्भिक अनुसन्धानबाट खुलेको छ ।. मृतक युवतीको घाँटीमा नीलडाम पनि छ । मृतकको घाँटीमा नीलडामसमेत रहेकोले शवको प्रकृति शङ्कास्पद रहेको प्रहरी उपरीक्षक पाण्डेले बताए । प्रहरीलाई प्राप्त सूचना अनुसार मृतकका भिनाजु जाकिर मियाँ धुनियाले जबरजस्ती करणी गरेको र शवको व्यवस्थापन गर्न वीरगंज पठाएको अनुमान गरिएको छ ।. यसबारे गापा अध्यक्ष जालिम मियाँसँग बुझ्दा उनले प्रहरीको दाबीमा कुनै सत्यता नरहेको बताए। मृतकका आमा र बुबा प्रहरीको नियन्त्रणमा छन् । उनीहरूले नै सत्यतथ्य बताउने गापा अध्यक्ष मियाँले बताए । घरमा झुन्डिन लाग्दा मृतकको आमाले देखेपछि उपचारको लागि वीरगंज ल्याउँदा बाटोमा मृत्यु भएको र गाउँ टाढा पर्ने भएकोले वीरगंजमा अन्तिम संस्कार गर्न लागेको उनले प्रस्ट्याए । अध्यक्ष मियाँले मृतकको मानसिक स्थिति ठीक नरहेको बताएका छन् । घटनाका मुख्य आरोपी जाकिर मियाँ अहिले फरार छन् ।",https://eprateekdaily.com/2021/10/09/23605
भारतीय पर्यटकको सङ्ख्या प्रतिदिन बढ्दो,प्रमुख समाचार,प्रतीक दैनिक,"अशोज २३, २०७८",परवानीपुर,"सरकारले नेपाल–भारत सीमा खोलेसँगै वीरगंज नाकाबाट भारतीय पर्यटकहरू आउने क्रम बढेको छ । असोज १५ गतेदेखि नाका खोलिएको र दैनिक सयौंका सङ्ख्यामा भारतीय पर्यटक आइरहेको वीरगंज भन्सारका कर्मचारीले बताए ।. भारतीय गाडीको प्रवेशमा वृद्धि भएकाले राजस्व बुझ्न अहिले भ्याइनभ्याइ भएको भन्सार कर्मचारीहरू बताउँछन् । वीरगंज भन्सारका प्रमुख भन्सार अधिकृत हरिहर पौडेलका अनुसार अहिले दैनिक सयभन्दा बढी भारतीय चार पाङ्ग्रे सवारीसाधन भित्रिरहेका छन् भने दुई पाङ्ग्रे मोटरसाइकल र स्कूटी करीब चार सयको सङ्ख्यामा नेपाल भित्रिरहेका छन् ।. रक्सौल हुँदै वीरगंज भित्रिने ३० प्रतिशत भारतीय गाडी वीरगंजमा घुमफिर र किनमेल गरी फर्किने गर्छ भने ७० प्रतिशत गाडी हेटौंडा, सौराहा, पोखरा, जनकपुर र काठमाडौंतर्फ जान्छ । करीब १८ महीनापछि विदेशी पर्यटकलाई गाडीसहित नेपाल प्रवेशको अनुमतिले भारतीय पर्यटकहरूको आवागमन बढेको हो ।. रक्सौल भित्रिने गाडीहरूमा वीरगंज मात्र प्रवेश गरी फर्किने सवारीसाधनलाई सुविधायुक्त हिसाबले मात्र इन्ट्री गरी प्रवेश गराइएको छ भने नेपालका अन्य ठाउँमा जाने गाडीमध्ये मोटरसाइकललाई दिनको रु एक सय पचास रुपैयाँ र चार पाङ्ग्रे कार, जीप भ्यानलाई दिनको रु ५ सयको दरले भन्सार शुल्क काट्ने गरिएको छ ।. दशैंमा भन्सार कार्यालयका केही कर्मचारी बिदामा घर गएकाले भन्सार शुल्क काट्न अहिले समस्या भएको छ । भारतीय गाडीको वीरगंज भन्सारको मूल गेटमा बिहान ५ देखि साँझ ५ बजेसम्म लाइन लाग्ने गरेको छ । तर भन्सार शुल्क काट्ने समय बिहान ९ देखि साँझ ५ बजेसम्म मात्र छ ।. केही भारतीय पर्यटक साँझ वीरगंज पुगेपछि भन्सार काट्न नसकेर रक्सौलकै होटलमा बस्न बाध्य छन् । भारतीय पर्यटकहरूले राति १० बजेसम्म भन्सार शुल्क काट्ने सुविधा दिइनुपर्ने माग गरेका छन्।",https://eprateekdaily.com/2021/10/09/23657
"नेपाली बजारमा मल नपाइने, भारतबाट ल्याउन नदिएपछि किसानलाई समस्या",प्रमुख समाचार,प्रतीक दैनिक,"अशोज १८, २०७८",रौतहट,"रौतहटका बजारहरूमा युरिया मलको अभाव छ र भारतीय सीमा क्षेत्रका बजारबाट ल्याउँदा कानूनी झन्झटको सामना गर्नुपरिरहेको किसानहरूले बताएका छन् ।. नेपाली बजारमा नपाइने र भारतबाट ल्याउन नदिएपछि किसानलाई समस्या बढेको छ । धानखेती गरेका किसानलाई अहिले रासायनिक मल आवश्यक छ, तर बजारमा मल छैन । बर्सेनि मलखादको समस्या भोग्नुपरेका किसानले खेतीबाट पलायन हुने अवस्था आउन लागेको प्रतिक्रिया दिन थालेका छन् ।. नेपालमा वर्षे धान, चैते, भदैया, घैया र हिउँदे धानखेती हुने गर्छ । नेपालमा खेती गरिने कुल क्षेत्रफलको ४७ प्रतिशत जमीनमा धानखेती हुन्छ । अन्नबाली उत्पादनको कुल क्षेत्रफलको करीब ४३ प्रतिशतमा धानखेती हुने गरेको र कुल अन्नबाली उत्पादनमा ५३ प्रतिशत धानले हिस्सा ओगटेको छ ।. धानबाली लगाएका किसानले मलखादको चरम अभाव भोगेको र कृषि सामग्रीकै अभावमा उत्पादन घटेको उनीहरूको आरोप छ । लगानीभन्दा फाइदा कम हुन थालेपछि किसानले खेती गर्ने वा नगर्ने अन्योलमा परेको बताउन थालेका छन् । सिंचाइको उचित व्यवस्था छैन, कृषि प्राविधिकहरू किसानको खेतमा पुग्दैनन् । खर्च धेरै, आम्दानी कम हुन थालेको यमुनामाई गापाका किसान सञ्जीव बैठाले बताए ।. जसोतसो गरी किसानले भारतीय बजारबाट ल्याएका मलखाद पनि सीमा क्षेत्रका सुरक्षाकर्मीले खोस्ने गरेकाले किसान पीडित हुने गरेको प्रदेशसभा सदस्य बाबुलाल साह बताउँछन् । किसानका समस्याबारेमा केन्द्र तथा प्रदेश सरकारलाई पटक–पटक अवगत गराए पनि सुनुवाइ नभएको सांसद साहले बताए । किसानका विभिन्न आन्दोलनको अगुवाइ गरिरहेका सांसद साहले सरकारले कृषि यन्त्रमा पनि बढी राजस्व लगाएकोले कृषि पेशा सङ्कटमा पर्दै आएको बताए ।. गढीमाई नपाका किसान हरेन्द्र यादव भन्छन्– नेपालमा मल पाइँदैन, भारतबाट ल्याउन सजिलो छैन । ४० रुपैयाँ किलो मल किनेर २० रुपैयाँ किलोमा धान बेच्नुपरेकोले यो अवस्था विद्यमान हुन्जेल किसान कसरी बाँच्ने उनी प्रश्न गर्छन् । अवस्थामा सुधार्नुपर्छ, अनि किसान कसरी बाँच्छ, उनको तर्क थियो ।. सर्वसुलभरूपमा मलको व्यवस्था, ट्याक्टरमा लाग्ने कर खारेज, कृषि बीमा, कृषि ऋणको व्यवस्था तथा किसानलाई पेन्सनको व्यवस्थाको माग गर्दै रौतहटमा किसानहरूले आन्दोलनसमेत गरे तर सरकारले किसानका समस्याहरूको बारेमा ध्यान नदिएपछि अहिले उत्पादन पनि घट्न थालेको छ ।. मलखादको माग र आपूर्तिमा छैन तालमेल. १० बोरा आवश्यक रहेको किसानले दुई बोरा मुश्किलले पाउने गरेको चन्द्रपुर नगरपालिकाका किसानहरूले बताए । किसानहरूले मागबमोजिम अहिले अत्यावश्यक रहेको युरिया मल पाउन सकेका छैनन् । किसानले भारतबाट आफैंले लुकीछिपी मल ल्याउने गरेका छन् । भारतबाट त्यसरी मल ल्याउन निकै हैरानी खेप्नुपर्छ ।. सिमानामा सुरक्षाकर्मीले रोक्ने, मल ल्याउँदा किसानले थप सास्ती र झन्झट सहनुपर्छ । किसानको बहाना गर्दै व्यापारीले ल्याउने र तस्करी गर्ने गरेकाले सीमामा खटिएका सुरक्षाकर्मीले कडाइ गर्ने गरेका छन् ।. जिल्लामा करीब ४० हजार हेक्टर जमीनमा धानखेती हुने गरेको तथ्याङ्क छ । हरेक वर्ष रोपाइँ र धानलाई रासायनिक मलखाद चाहिने बेलामा अभाव हुन्छ । गत आर्थिक वर्षमा कृषि सामग्री कम्पनी लिमिटेडले जिल्लामा १५५ सहकारी संस्थामार्फत युरिया दुई हजार ८५२ मेट्रिक टन र दुई हजार ३५१ मेट्रिक टन डिएपी बिक्री गरेको थियो । यस आर्थिक वर्षको भदौसम्ममा एक हजार ७५१ मेट्रिक टन युरिया र ३५६ मेट्रिक टन डिएपी मल वितरण गरेको कम्पनीका सूचना अधिकारी गोविन्द घिमिरेले जानकारी दिए ।. अहिले कम्पनीको चन्द्रनिगाहपुरमा रहेको गोदानमा मल छैन । यस्तै, गौरमा रहेको साल्ट ट्रेडिङ डिपोको गोदाम पनि खाली रहेको प्रमुख वासुदेव मिश्रले जानकारी दिए । डिपोले ५५ वटा सहकारीमार्फत मलखाद वितरण गर्दै आएको छ ।. सहुलियतमा वितरण गरिने मल किसानलाई पर्याप्त छैन । तर त्यो मल अधिकांश सहकारी संस्थाले कालोबजारी गर्दै बढी मूल्यमा बिक्री गर्ने गरेको किसानहरूले आरोप लगाउने गर्छन् ।. रौतहटका किसानका लागि अनुदानमा आएको रासायनिक मल गत वर्ष मकवानपुर, सिन्धुली, सर्लाही, बारा जिल्लाका विभिन्न स्थानमा सहकारीसँग मिलेर व्यापारीहरूले लैजाने गरेको पाइएको थियो । सहकारी संस्थाहरूले व्यापारीलाई मल बिक्री वितरणको जिम्मा दिने र व्यापारीले मनलाग्दी मूल्यमा बिक्री गर्ने गरेको किसानको गुनासो छ ।. अनुदानको युरिया मल सहकारी संस्थाहरूले ७ सय २७ रुपैयाँ ५० पैसामा ५० किलोको एक बोरा खरीद गरेर ढुवानी खर्च जोडेर ८ सय ५० रुपैयाँसम्ममा शेयर सदस्यहरूलाई बिक्री गर्न सक्छन् तर सदस्यहरूलाई वितरण नगरी व्यापारीमार्फत दुई हजार रुपैयाँ प्रतिबोरासम्म बिक्री हुने गरेको पाइन्छ । राजनीतिक पहुँच भएका, स्थानीय तहमा निर्वाचितहरू नै कृषि सहकारी संस्थाका हर्ताकर्ता छन् र उनीहरूकै मिलेमतोमा मल कालोबजारी हुने गरेको आरोप छ ।",https://eprateekdaily.com/2021/10/04/23320
"७० जना बालकैदी बेपत्ता, एकजनाको मृत्यु, एकजना पक्राउ",प्रमुख समाचार,प्रतीक दैनिक,"अशोज १४, २०७८",वीरगंज,"पर्सा जिल्ला अदालतलगायत प्रदेश २ का आठवटै जिल्ला अदालतले विभिन्न मुद्दामा पक्राउ परेका ७० जना बालकैदीको खोजी कार्य शुरू गरेको छ ।. सर्वोच्च अदालतको निर्णय अनुसार कोरोनाकालमा बाल सुधारगृहमा सजाय भोगिरहेका ७० जना बालकैदीलाई २०७६ चैत २० गते अभिभावकको जिम्मा लगाइएको थियो । सोमध्ये एकजनाले आत्महत्या गरेको र एकजनालाई पर्सा प्रहरीले पक्राउ गरेको छ । पक्राउ पर्नेमा वीरगंजको मुस्कान खातुन तेजाब प्रकरणका आरोपी समसाद हुन् ।. यी दुई घटनाबाहेक अहिले ६८ जना बालकैदी सम्पर्क बाहिर छन् । अभिभावकहरूले आवश्यक परेको बेला उपस्थित गराउने शर्तमा बाल सुधारगृहबाट आआफ्ना बालकहरूलाई बुझेर लगेका थिए । तर अभिभावकहरूले बुझेर लगेका बालकहरूलाई बालसुधार गृहमा अहिलेसम्म फिर्ता नपठाएकाले उनीहरूको खोजी कार्य शुरू भएको हो ।. देशभरिका बाल सुधारगृहमा रहेका बालकबालिकाहरूलाई कोरोनाबाट बचाउन सर्वोच्चले २०७६ चैत महीनामा अभिभावकको जिम्मामा छाड्न निर्णय गरेको थियो । सोही निर्णय अनुसार पर्सा जिल्ला अदालतबाट बालकैदीहरूलाई अभिभावकहरूको जिम्मा लगाएको बाल सुधारगृह वीरगंजका प्रमुख टीकाकृष्ण काफ्लेले बताए ।. वीरगंजको बाल सुधारगृहमा त्यति बेला ७० जना बालक रहेको र उनीहरूलाई परिवारको जिम्मा लगाएको उनले बताए । तर जिम्मा लगाइएका बालकहरूलाई बाल सुधारगृहमा भने अहिलेसम्म कसैले फिर्ता नपठाएको उनले बताए । अदालतको आदेशमा जिम्मा लगाएको र अहिले अदालतबाटै उनीहरूको खोजी कार्य शुरू भएको प्रमुख काफ्ले जानकारी गराए ।. प्रदेश २ का आठवटै जिल्ला अदालतको आदेशमा फैसला कार्यान्वयनका लागि विभिन्न अपराधमा सजाय पाएका बालकहरू वीरगंजको बाल सुधारगृहमा राख्ने व्यवस्था मिलाएको छ । अहिले १०३ जना नाबालक बाल सुधारगृहमा रहे पनि त्यहाँ ५० जना बालक अट्ने क्षमता मात्र रहेको उनले बताए ।. आठवटै जिल्ला अदालतले बालकैदीलाई अदालतमा बुझाउन पटक–पटक पत्राचार गरे पनि परिवारले बेवास्ता गरेपछि उनीहरूलाई फरार अभियुक्तको सूचीमा राखेर प्रहरी परिचालन गरी खोजी कार्य शुरू गरिएको हो ।. बाल सुधारगृह वीरगंजमा अहिले सबैभन्दा बढी जबरजस्ती करणीको आरोपमा बालकहरू रहेको बताइएको छ ।. देशभरिमा वीरगंज, हेटौंडा, विराटनगर, भक्तपुर, डोटी, भैरहवा, पोखरा र नेपालगंज गरी आठवटा बाल सुधारगृह छन् । यीमध्ये भक्तपुरमा रहेको बाल सुधारगृहमा मात्र बालिकाहरू राख्ने व्यवस्था छ ।",https://eprateekdaily.com/2021/09/30/23070
सीमा खुला भएसँगै वीरगंजको क्यासिनोमा भारतीयको चहलपहल बढ्यो,प्रमुख समाचार,प्रतीक दैनिक,"अशोज १९, २०७८",परवानीपुर,"भारतीय पर्यटकहरू मदिरासँगै जुवा खेल्न वीरगंज आउन शुरू गरेका छन् ।. सरकारले कोरोना महामारी कम भएपछि प्रोटोकल बनाएर गत असोज १ गतेदेखि नेपाली क्यासिनोलाई सञ्चालन अनुमति दिएपछि र नेपाल–भारत सीमा पनि प्रोटोकल बनाएर सहज बनाएपछि भारतीयहरूको चहलपहल बढेको हो ।. पर्सा–बारा औद्योगिक कोरिडोरमा विभिन्न कर्पोरेट हाउस, उद्योग तथा घुमफिरको लागि भारतीयहरू आउने गर्छन् । सोही क्रममा मदिराको चुस्कीसँगै जुवा खेलेर मनोरञ्जन गर्न उनीहरू क्यासिनो छिर्ने गर्छन् ।. वीरगंज क्षेत्रमा दुईवटा र सिमरामा एक गरी यस क्षेत्रमा तीन ठाउँमा क्यासिनो सञ्चालनमा छन्। वीरगंजको होटल भिस्वा परिसरमा सञ्चालित सिएमजी क्लबका सञ्चालक चन्द्रिका सिंहले अहिले ६० भन्दा बढी भारतीय पर्यटक दैनिकरूपमा क्यासिनोमा आइरहेको बताए । उनले असोज १ गतेपछि क्यासिनो सञ्चालनमा ल्याइए पनि अबको तीन महीना व्यवसाय लयमा आउन समय लाग्ने बताए । उनले कोरोना पहिले दैनिक ९० जनाको हाराहारीमा पर्यटक आउने गरेकामा कोरोनापछि करीब डेढ वर्ष क्यासिनो बन्द रहेकोले करोडौं रुपैयाँ घाटा भएको बताएका छन् ।. सिएमजी क्लबमा पहिले करीब तीन सय मजदूर तथा कर्मचारी काम गर्थे भने अहिले दुई सय हाराहारीमा काममा फर्किसकेको उनले जानकारी गराए ।. वीरगंजको आदर्शनगरमा रहेको सुरज होटलको फर्चुन सिटी गेमिङ क्लबका प्रबन्धक विनोद रावलले पनि पहिलेभन्दा भीडभाड बढिरहेको बताए । उनले यथावस्थामा दुई सातापछि भीडभाड अझै बढ्ने विश्वास व्यक्त गरे ।. कोरोनाले करीब १८ महीना ठप्प नेपाल–भारत सीमा अहिले खुलेको र बिस्तारै भारतीयहरूको चाप बढ्ने उनले बताए ।. डेढ वर्ष बन्द रहँदा क्यासिनोमा रहेका धेरै गेमिङ मेशिन खिया लागेर बिग्रेको र नयाँ गेमिङ मेशिन विदेशबाट आयात गर्न तीन महीना लाग्ने बताउँदै उनले अहिले ५० प्रतिशत क्षमतामा क्यासिनो सञ्चालन भएको बताएका छन् । रावलले भारतको बिहारमा मदिरा प्रतिबन्धित रहेकोले मदिरासँगै जुवा खेल्न भारतीय पर्यटकहरू आउने क्रम सीमानाका खुला भएसँगै बढिरहेको बताए ।. क्यासिनोमा नेपाली नागरिक प्रवेश अनुमति छैन र भारतीय वा विदेशी पर्यटकलाई परिचयपत्र हेरेर भित्र प्रवेश दिइन्छ । सुरज होटलको फर्चुन सिटी गेमिङ क्लबमा दैनिक ५० जनाभन्दा बढी भारतीय आइरहेको उनले बताए । रु ५ हजारदेखि डेढ लाखसम्मको गेमिङ भारतीय पर्यटकहरूले खेल्ने गरेको उनले बताए । यो क्यासिनोमा पहिले ६५ जना कर्मचारी काम गर्थे भने अहिले ४० जना काममा फर्किसकेको प्रबन्धक रावलले जानकारी गराए ।. बाराको सिमरास्थित होटल इच्छामा स्माइल क्यासिनोमा पनि भारतीय पर्यटकको चहलपहल बढ्न शुरू भइसकेको होटलका सञ्चालक इच्छाबहादुर वाग्लेले बताए । उनले एक साताअघिसम्म पाँचजनाको हाराहारीमा भारतीय आउने गरेको र अहिले सीमानाका खुला भएपछि करीब १५ जनाको हाराहारीमा भारतीयहरू आइरहेको बताए । उनले सरकारले अनुमति दिएको नौवटा क्यासिनोमध्ये सातवटा काठमाडौंमा, एउटा भैरहवामा र एकवटा सिमरामा रहेको बताए ।. बाँकी सबै क्यासिनो गोमिङ क्लब भएको उनले बताए । उनको होटलभित्रको क्यासिनोमा ठूलो मेशिनबाट जुवा खेलाइने भएकोले प्रदेश २ मैं सम्भवतः यस्तो क्यासिनो नभएको उनले दाबी गरे।. सरकारले प्रोटोकल बनाएर सीमा खोलेपछि क्यासिनो व्यवसाय पनि पुरानो लयमा फर्किन लागेकोमा खुशी व्यक्त गरे । भारतीय पर्यटकले गाडीसहित नेपाल आउन ७२ घण्टाअघिको कोभिड–१९ परीक्षण रिपोर्ट (पिसिआर वा एन्टिजेन), सिसिएमसी डट जिओभी डट एनपीमा लग इन भएर स्थलमार्गबाट नेपाल प्रवेशसम्बन्धी व्यक्तिगत विवरणसहितको अनलाइन फाराम भर्नुपर्छ र वीरगंज भन्सारमा दुई पाङ्ग्रे गाडीको लागि रु डेढ सय र चार चक्के गाडीको लागि रु ५ सयको प्रवेश अनुमतिको रसिद कटाएपछि नेपाल प्रवेश गर्न पाइन्छ ।. शङ्कराचार्य द्वारमा रहेको हेल्थ डेस्कमा एन्टिजेन परीक्षण गराउँदा १० मिनेटमैं रिपोर्ट पाइने व्यवस्था मिलाइएको वीरगंज महानगरको स्वास्थ्य महाशाखाकी डा अनिशा महतोले बताइन् ।",https://eprateekdaily.com/2021/10/05/23399
वीरगंजका पसलमा म्याद गुज्रिएका सामान उपभोक्ता ठगिने सम्भावना उच्च,प्रमुख समाचार,प्रतीक दैनिक,"अशोज २०, २०७८",वीरगंज,"आर्थिक नगरी वीरगंजको बजारमा म्याद गुज्रिएका सामान बिक्री वितरण भइरहेको छ । सरोकारवाला निकायले गरेको बजार अनुगमनको क्रममा म्याद नाघेका सामान बरामद भएपछि धेरै पसलेले चाडपर्वको मौका छोपी म्याद नाघेका सामान बिक्री गरिरहेको सार्वजनिक भएको हो ।. कोरोना महामारीको कारण छ महीनादेखि एक वर्षसम्म पसलेको गोदाम र पसलमैं भण्डारण गरी राखिएका सामान पर्वकै अवसरमा बिक्री गर्ने दाउ रहेको अनुगमन गर्ने अधिकारीहरूको आशङ्का छ ।. वाणिज्य, आपूर्ति तथा उपभोक्ता हित संरक्षण कार्यालय, वीरगंजले विभिन्न समयमा गरेको बजार अनुगमनको क्रममा पनि म्याद सकिएका खाद्य सामग्री बरामद गरेको थियो ।. व्यापारीले नयाँ म्याद राख्नुका साथै मूल्यसूचीसमेत बढाएर बिक्री वितरण गरेर उपभोक्ताको स्वास्थ्यसँग खेलबाड गर्ने गरेको पाइएको छ । पसलमा म्याद नाघेका बिस्कुट, चकलेट, बर्नभिटा, चिउरा, भुजियालगायतका खाद्यवस्तु र पेय पदार्थमा रियल जुस, कोकाकोला फेन्टा, बोतलबन्द पानीलगायत म्याद नाघेका पाइन्छन् ।. दशैंको मौका छोप्दै व्यापारीहरूले म्याद नाघेका खाद्य सामग्री खुद्रा व्यापारीलाई र उसले उपभोक्तालाई झुक्याएर बिक्री गर्ने गरेको छ । वीरगंजका विभिन्न स्थानमा रहेका डिपार्टमेन्टल स्टोर तथा किराना पसलहरूमा पनि म्याद नाघेका र आफूखुशी मूल्य बढाएर सामग्री बिक्री गर्ने गरेको उपभोक्ताहरूको गुनासो छ ।. खाद्य सामग्रीमा उत्पादन मिति नराखेको, लेबुल नराखेको, म्याद नाघेको खाद्यवस्तु बिक्री गर्ने, बिलबिजक नराख्ने, व्यापारिक फर्म दर्ता नगरी व्यापार–व्यवसाय गर्ने गरेको पाइएमा उपभोक्ता संरक्षण ऐन २०७५ बमोजिम तत्काल पाँच हजारदेखि तीन लाख रुपैयाँसम्म जरिवाना गर्न सक्ने अधिकार छ भने तीन महीनादेखि एक वर्ष कैद वा एक लाखदेखि तीन लाख रुपैयाँसम्म जरिवाना वा दुवै सजाय गर्न सक्ने अधिकार रहेको छ ।. यद्यपि कार्यालयले अनुगमन गरेर जरिवाना गरे पनि अरू कारबाही नगर्दा व्यापारीहरूको मनोबल बढेको नागरिकको बुझाइ छ । वीरगंजमा मात्रै तीन हजारभन्दा बढी पसल सञ्चालनमा छन् ।",https://eprateekdaily.com/2021/10/06/23468
जनप्रतिनिधि र प्रशासकीय अधिकृतबीचको आपसी द्वन्द्वले बा¥हवटा पालिकामा खाता सञ्चालन भएन,प्रमुख समाचार,प्रतीक दैनिक,"अशोज ५, २०७८",वीरगंज,"राजनीतिक दलहरूको आपसी लडाइँ तथा प्रमुख प्रशासकीय अधिकृतहरूको असहयोगका कारण अधिकांश पालिकाको बैंक खाता सञ्चालनमा आएको छैन ।. पर्सा जिल्लाका चौधवटा स्थानीय तहमध्ये छिपहरमाई र विन्ध्यवासिनी गाउँपालिकाको खाता सञ्चालन भएको तर बजेट निकासा नगरिएको कोष तथा लेखा नियन्त्रण कार्यालय वीरगंजले जनाएको छ ।. समयमा खाता सञ्चालन नहुँदा पालिका अन्तर्गत रहेका कर्मचारीहरूले यसपालिको दशैंमा तलबभत्ता खान नपाउने देखिन्छ । खाता सञ्चालनको लागि नगर/गाउँ सभा गरी बजेट पुस्तिकामार्फत बजेट पारित गर्नुपर्ने, गाउँपालिकाको सूत्रमा प्रणाली अद्यावधिक हुनुपर्ने र गत आवमा भएका खर्च र जिन्सीको हरहिसाब भिडानको लागि प्रतिवेदन पेश गरेपछि मात्र खाता सञ्चालन गर्न पाउने नियम छ ।. स्थानीय सरकार सञ्चालन ऐन २०७४ अनुसार प्रत्येक वर्ष खाता सञ्चालन गरी बजेट निकासा लिएर जानुपर्ने प्रावधान छ । तर चालू आवभित्र स्थानीय चुनाव हुने निश्चित भएपछि अहिले विपक्षी जनप्रतिनिधिहरूले विपक्षको भूमिका निर्वाह गर्दै विरोधमा उत्रेपछि नगर/गाउँ सभा हुन नसकेको देखिन्छ ।. विगत चार वर्षदेखि शान्त बसेका विपक्षी जनप्रतिनिधिहरूले अहिले आएर सत्तापक्षसँग बजेटको हरहिसाब खोज्ने र आफ्नो माग अनुसार बजेट थप्नुपर्ने अडान लिएपछि अधिकांश पालिकामा बजेट पारित भएको छैन ।. सभा सम्पन्न भएपनि गत वर्षको कमिशन बाँडफाँडको विषयलाई लिएर कर्मचारीहरूले पनि असहयोग गरिरहेका छन् । जनप्रतिनिधिका अनुसार कर्मचारीहरू समयमा कार्यालय नआउने, प्रमुख प्रशासकीय अधिकृतहरू प्रत्येक वर्षझैं यस वर्ष पनि सरुवा मागेर अन्यत्र जाने तयारीमा रहेका कारण सहयोग नहुँदा बजेट तयारी हुन नसकेको हो ।. नेपाल सरकारले कम्तीमा दुई वर्ष एउटा पालिकामा बस्नुपर्ने निर्णय गरे पनि आफूहरूले गरेको भ्रष्टाचार बाहिरिने डरले प्रायः प्रमुख प्रशासकीय अधिकृतहरूले एकापसमा समन्वय गरी एक पालिकाबाट अर्को पालिकामा अदलाबदली हुने चलनले अधिकांश प्रमुखहरू अदलाबदली गराउन काठमाडौं पुगेका छन् ।. कर्मचारी स्रोतका अनुसार आफूहरू तयार रहेको तर जनप्रतिनिधिहरूको आपसी झगडा तथा अन्य दलका अगुवा कार्यकर्ताहरू विभिन्न समूह बनाइ पालिकामा तालाबन्दी, विरोधसभा, पुतला दहन, कुटपिट गर्ने र धम्की दिएपछि पालिका जाने अवस्था छैन । आफूहरू पालिकामा गए पनि जनप्रतिनिधिहरूले असहयोग गर्ने गरेको कर्मचारीहरूको भनाइ छ । यस्तै अवस्था रह्यो भने निश्चितरूपमा यसपालिको दशैंमा स्थानीय तह मातहतका कर्मचारीहरूले तलबभत्ता तथा अन्य सेवासुविधा पाउने छैनन् ।. प्राप्त जानकारी अनुसार पालिकामा विजयी भएका जनप्रतिनिधिहरू बजेट तयार गर्नेतर्फ ध्यान नदिई अहिले गाउँटोलमा पुगी भेला, समिति निर्माण गर्नेतर्फ लागेका देखिन्छन् । विगत चार वर्षदेखि गाउँटोलमा जनप्रतिनिधिहरू नपुगेकामा अहिले गाउँटोल चहार्दै जनताका समस्या बुझ्ने र सहयोग गर्ने प्रतिबद्धता व्यक्त गरिरहेका देखिन्छन् ।",https://eprateekdaily.com/2021/09/21/22456
कोरोनाले रोकिएको सघन शहरीको काम पुनः शुरू,प्रमुख समाचार,प्रतीक दैनिक,"भदौ ३१, २०७८",वीरगंज,"वीरगंज–१० आदर्शनगरमा सघन शहरी तथा भवन निर्माण कार्यालयमार्फत ठेक्का सकार गरेको महावीर कन्स्ट्रक्शनले लामो समयपछि बाँकी काम शुरू गरेको छ ।. आदर्शनगर क्षेत्रमा पाँच किलोमिटर सडक कालोपत्र, तीन किलोमिटर फूटपाथ र रेलिङ निर्माणको जिम्मा लिएको महावीर कन्स्ट्रक्शनले कोरोनाको कारण २०७७/७/१५ मा काम अधूरो छाडेको थियो ।. ठेक्का सकार गरेकोमा काम सम्पन्न नहुँदै कोरोनाको कारण काम बन्द गरेकोमा अहिले पुनः शुरू भएको ग्रीनसिटी सामुदायिक सेवा केन्द्र आदर्शनगरका अध्यक्ष प्रकाश खेतानले बताए ।. कन्स्ट्रक्शनका इन्जिनीयर सुशान्त लामाले करीब एक किलोमिटर कालोपत्र गर्न र थोरै मात्र फूटपाथको काम बाँकी रहेको बताए । उनले ठेक्का सकार हुँदा रेलिड्ढो काम गर्ने सम्झौता भएपनि आदर्शनगरमा घना मानवबस्ती भएकोले रेलिङ उपयुक्त नहुने देखिएको बताए । उनले राष्ट्र बैंक क्षेत्रमा मात्र रेलिङ गर्ने र सोबापतको खर्च सडकको दुवै साइडमा टिक ड्रेन बनाउने बताए ।. सडकमा पानी जम्ने र सोको उचित बहावको व्यवस्था नगर्ने हो भने सडक बिग्रिने सम्भावनालाई दृष्टिगत गर्दै पूर्वसम्झौतामा थप गरिएको बताए ।. ७२ करोड रुपैयाँको योजना २०७४/७५ मा सकार भएर शुरू भएको हो ।. योजना दुई वर्ष अवधिको भएको तर यसबीच कोरोनाको पहिलो लहरमा एक वर्ष र दोस्रो लहरमा दश महीना काम बन्द हुँदा लम्बिन पुगेको इन्जिनीयर लामाले बताए । उनले अब आठ महीना अवधि बाँकी रहेको र यो अवधिमा थप कुनै समस्या नभए योजना सम्पन्न हुने बताए ।",https://eprateekdaily.com/2021/09/16/22179
पर्यटन विकासका लागि सहकार्य आवश्यक – नगरप्रमुख सरावगी,प्रमुख समाचार,प्रतीक दैनिक,"अशोज ७, २०७८",वीरगंज,गण्डकी प्रदेशको निमन्त्रणमा प्रदेश २ का मुख्यमन्त्री लालबाबू राउत गद्दी नेतृत्वको टोलीमा बुधवारदेखि पोखरा भ्रमणमा रहेका वीरगंज महानगरपालिका प्रमुख विजयकुमार सरावगीले पर्यटन विकासका लागि पोखरा र वीरगंजबीच सहकार्य आवश्यक रहेको बताएका छन् ।. गण्डकी प्रदेशद्वारा आयोजित अन्तक्र्रिया कार्यक्रममा बोल्दै नगरप्रमुख सरावगीले पर्यटकीय राजधानी पोखरा र आर्थिक राजधानी वीरगंजको सहकार्यले नेपालमा नमूना आर्थिक विकास गर्न सकिने सम्भावना रहेको बताए । उनले यसका लागि पोखरा र वीरगंजबीच सम्बन्ध पनि नमूना हुनुपर्ने कुरामा जोड दिए ।. उनले भारतीय पर्यटकहरू वीरगंज हुँदै पोखरासम्म पुग्ने भएकाले गन्तव्यको प्रवेशद्वारमा नै पोखराको झल्को पाउने गरी पर्यटकीय आकर्षणहरूको जानकारी गराउने व्यवस्था गरिए भारतीय पर्यटकहरू थप आकर्षित हुने सुझाव दिए ।. वीरगंजको विकासमा पोखराको साथ र सहयोग आवश्यक रहेको बताए । उनले वीरगंजको पहिचान भएमात्रै पोखराको पनि पहिचान हुने कुरामा जोड दिए ।. नगरप्रमुख सरावगीले प्रवेशद्वारमा नै नकारात्मक सन्देश गयो भने पर्यटकहरू आकर्षित हुन नसक्ने तर्क गर्दै वीरगंज र पोखराप्रतिको नकारात्मक सन्देश फैलिन नदिन पोखरा र वीरगंजबीच सुमधुर सम्बन्ध स्थापित हुनुपर्ने बताए ।. मुख्यमन्त्री गद्दीको नेतृत्वमा नगरप्रमुख सरावगीसहित उद्योगी व्यवसायी र होटल तथा पर्यटन व्यवसायीहरू हिजो पोखरा गएका हुन् ।. प्रदेश २ र गण्डकीमा भएका पर्यटकीय गन्तव्य पहिचान र पर्यटन प्रवद्र्धनका लागि भ्रमणको आयोजना गरिएको बताइएको छ ।,https://eprateekdaily.com/2021/09/23/22609
शर्त पालना गरी भारतीय र विदेशी नेपाल प्रवेश गर्न पाउने निजी सवारीसाधनमाथिको बन्देज यथावत्,प्रमुख समाचार,प्रतीक दैनिक,"अशोज १०, २०७८",वीरगंज,"असोज ५ गतेको मन्त्रिपरिषद्को बैठकले नेपाल–भारत सीमानाका खुला गर्ने निर्णय गरेको थियो । तर सो निर्णयको पत्र आइनपुगेको भनेर स्थानीय प्रशासनले नाका बन्द नै राखेको थियो । जिल्ला प्रशासन कार्यालय पर्साका सूचना अधिकारी सहायक प्रमुख जिल्ला अधिकारी भीमकान्त पौडेलले मन्त्रिपरिषद्को निर्णयपछि स्थानीय प्रहरीसँग बैठक गरेर सीमानाका खुला गर्न निर्देशन गरिसकेको बताए ।. उनले भारतीय नागरिकको हकमा ७२ घण्टाअघिको नेगेटिभ देखिने एन्टिजेन वा पिसिआर रिपोर्ट, अनलाइन फाराम भर्नुपर्ने र तोकिएको होटलमा पनि एन्टिजेन परीक्षण गरेर बस्नुपर्ने र विदेशीहरूको हकमा भने यी शर्तका साथै खोपको दुवै मात्रा लगाएको हुनुपर्ने र होटलमा एन्टिजेन परीक्षण गराउनुपर्ने थप शर्त रहेको बताए । यी शर्त पालना गर्नेहरू नेपाल प्रवेश पाउने उनले बताए ।. सवारीसाधनको हकमा भन्सारले लिने शुल्क तिरेर आउन सक्ने पुरानो प्रावधान यथावत् रहेको उनले बताए । प्रशासनको तर्फबाट आवतजावतमा शर्त पालना भएकाहरूलाई कुनै रोकावट नभएको उनले प्रस्ट्याए ।. यता वीरगंज भन्सार कार्यालयका प्रमुख भन्सार अधिकृत हरिहर पौडेलले भने पूर्ववत् तोकिएका मालवाहक सवारीसाधनबाहेक अन्य भारतीय निजी सवारीसाधन प्रवेशका लागि विभागीय अनुमति नआएको बताए । उनले विभागीय अनुमति आएमा मात्र तोकिएको शुल्क बुझेर भारतीय निजी सवारीसाधनले प्रवेश पाउने बताए ।",https://eprateekdaily.com/2021/09/26/22807
महन्थ ठाकुरले पकाहामैनपुरमा भने आन्दोलनको तयारीमा बस्नुस्,प्रमुख समाचार,प्रतीक दैनिक,"अशोज ३, २०७८",पोखरिया,"लोकतान्त्रिक समाजवादी पार्टीका अध्यक्ष महन्थ ठाकुरले मधेसको माग सम्बोधन नभए जुनसुकै बेला पनि आन्दोलन हुन सक्ने चेतावनी दिएका छन् ।. पकाहामैनपुर गाउँपालिकाको रामचरित्र भगत माविमा आइतवार शहीद शत्रुघ्न पटेलको छैटौं स्मृति दिवसमा आयोजित कार्यक्रममा अध्यक्ष ठाकुरले मधेसको माग पूरा नभएसम्म आन्दोलन जारी रहने बताए । उनले कुनै पनि बेला आन्दोलन हुन सक्ने भन्दै कार्यकर्ताहरूलाई तयार रहन सुझाए ।. अध्यक्ष ठाकुरले माओवादीले जनयुद्धको नाममा हजारौं मानिस मारेको भएपनि उनीहरू नै अहिले राज्यका उच्च पदमा बसेको, उनीहरूका सेनालाई रोजगार भत्ता दिएको, जनआन्दोलनका घाइतेहरूलाई उपचार गरेको तर मधेसको शान्तिपूर्ण आन्दोलनमा मधेसी जनतामाथि गोली चलाएको, घाइतेको उपचार नगरेको र जेल पठाएको जस्ता विभेदविरुद्ध आफूहरू अहिलेसम्म डटेर लागेको दाबी गरे ।. जसपाका वरिष्ठ नेता राजेन्द्र महतोले अबको आन्दोलन अन्तिम आन्दोलन हुने चेतावनी दिए । उनले देशभरिका शोषित, पीडितहरूलाई एकीकृत गरेर आन्दोलन गर्ने बताए ।. अहिलेसम्म नेपालको ७० वर्षको इतिहासमा सातपटक संविधान बनेको बताउँदै उनले प्रत्येकपटक संविधान बन्दा पनि मधेसीहरू अधिकारविहीन भएकाले संविधानविरुद्ध आन्दोलन गरिरहने चेतावनी दिए । उनले वर्तमान संविधान विभेदकारी भएको बताए ।. अर्का नेता लक्ष्मणलाल कर्णले यसअघिको केपी ओली सरकारले मधेसीको माग सम्बोधन गर्ने कुरामा आश्वस्त पारेपछि आफूहरू सरकारमा गएको प्रस्ट्याए । उनले आगामी दिनमा पनि ओलीसँग मधेसी अधिकारको लागि सहकार्य हुन सक्ने बताए । नेता कर्णले वर्तमान सरकार टिकाउ नभएको टिप्पणी गरे ।. उनले दुई महीना बढी भइसक्दा पनि मन्त्रिमण्डल गठन गर्न नसकेको सरकारले जनताको भलो गर्न नसक्ने ठोकुवा गरे । कर्णले उपेन्द्र यादवका कारण पार्टी फुटेको बताउँदै अहिले मन्त्रिमण्डलमा सहभागी नहुनुको कारण पनि पार्टी थप नफुटोस् भन्ने रहेको बताए । यादव समूह सरकारमा समाहित हुनेबित्तिकै सो पार्टी फुट्ने उनले दाबी गरे ।. शहीद पटेलकी आमा पकाहामैनपुर गापाकी उपप्रमुख कुसुमी देवीको अध्यक्षतामा भएको कार्यक्रममा प्रदेशका पूर्वमन्त्री जीतेन्द्र सोनल, प्रदेशसभा सदस्य प्रह्लाद गिरी, रमेश कुर्मीलगायतले मन्तव्य व्यक्त गरेका थिए । कार्यक्रममा शशिकपूर मियाँले स्वागत र कृष्ण पटेलले सहजीकरण गरेका थिए ।",https://eprateekdaily.com/2021/09/19/22304
"ज्येष्ठ नागरिक सङ्घको आठौं साधारणसभा सम्पन्न, बुढेसकालमा पनि सङ्गठित हुनु खुशीको कुरा –उपमेयर कार्की",प्रमुख समाचार,प्रतीक दैनिक,"अशोज २, २०७८",परवानीपुर,"ज्येष्ठ नागरिक सङ्घ पर्साको आठौं साधारणसभा सम्पन्न भएको छ ।. प्रतीक दैनिकको कार्यालय वीरगंजमा आयोजित कार्यक्रमको उद्घाटन प्रमुख अतिथि वीरगंज महानगरपालिकाकी उपप्रमुख शान्ति कार्कीले गरेकी थिइन् । उनले बुढेसकालमा पनि ज्येष्ठ नागरिकहरू सङ्गठित भएर सँगै काम गर्न पाउनु खुशीको कुरा भएको बताइन् ।. सङ्घकी सदस्य ९२ वर्षीया उपप्रमुख कार्कीले सङ्घमा आबद्ध भएर प्रायःजसो भेट नहुने सदस्यहरूसँग पनि सङ्घका विभिन्न कार्यक्रममा भेट हुँदा खुशी लाग्ने गरेको र आआफ्ना भोगाइ र अनुभव साटासाट गर्दा मन हलुको हुने गरेको चर्चा गरिन् ।. उनले वृद्धावस्था पीडादायी अवस्था भएकोले सबैले आआफ्नो देखभाल गर्दै स्वस्थ रहन जीवनशैली तथा आहारविहारमा पनि परिवर्तन ल्याउनुपर्ने आग्रह गरिन् ।. कार्यक्रममा डा श्यामसुन्दर दासले वृद्धावस्थामा विभिन्न रोग लाग्ने भएकाले विशेषगरी मधुमेह, उच्च रक्तचाप जस्ता रोग लाग्नै नदिन सावधानी अपनाउन अपील गरे । उनले मधुमेह रोगीहरूका लागि एक घण्टा पैदल हिंड्नुपर्ने, दिनमा चारपटक खानुपर्ने र औषधि समयमा लिनुपर्नेमा जोड दिए । डा दासले वृद्धावस्थामा आलु, चिनी र मिठाइ नखान सहभागीहरूलाई सचेत पारेका थिए ।. पर्साका प्रहरी उपरीक्षक बेलबहादुर पाण्डेले सेवानिवृत्तपछि पनि के के गर्ने भन्नेबारेमा योजनाबद्धरूपमा अघि बढ्नुपर्ने सुझाव दिए ।. उनले वृद्धावस्थामा परिवार तथा जनधनको सुरक्षाको बढी आवश्यकता हुने भएकोले कुनै ज्येष्ठ नागरिकलाई समस्या भए आफूलाई जानकारी गराउन अपील गरे । उनले समस्याको समाधानमा गम्भीर भएर पहल गर्ने आश्वासन दिए ।. नेपाल पत्रकार महासङ्घ प्रदेश २ का महासचिव श्याम बन्जाराले वृद्धवृद्धाहरूको लागि सरकारी नीतिगत थुप्रै व्यवस्था भए तपानि हालसम्म ती सुविधाहरूबाट ज्येष्ठ नागरिक वञ्चित रहेकाले सरोकारवालाहरूले ध्यान दिनुपर्ने धारणा राखे ।. कार्यक्रममा सङ्घका तर्फबाट संस्थाको अनुशासन पालना गरी राम्रो सक्रियता देखाएका दुईजना सदस्यलाई प्रशंसापत्रबाट सम्मानित गरिएको थियो । सङ्घका सदस्य ज्योति साह र नरेन्द्र तिवारीलाई प्रशंसापत्रसहित सम्मानित गरिएको थियो ।. सङ्घका अध्यक्ष जगदीशप्रसाद शर्माको अध्यक्षतामा भएको कार्यक्रममा चण्डीप्रसाद गण श्रीपुरका मेजर नैना बस्नेत, सशस्त्र प्रहरी उपरीक्षक राजेन्द्र खड्का, नेपाली काङ्ग्रेस पर्साका सभापति अजय द्विवेदी, सचिव श्याम पटेल, नवीन सिंह, डा सुषमा तिवारी द्विवेदी, नेकपाका नेता अरविन्द सिंहलगायत ज्येष्ठ नागरिक सङ्घका पदाधिकारी सदस्यहरूको सहभागिता थियो।. कार्यक्रममा सङ्घका सचिव जुमाद्दीन शेख हवारीले वार्षिक कार्यक्रम तथा गत वर्षका क्रियाकलापबारे प्रतिवेदन प्रस्तुत गरेका थिए भने कोषाध्यक्ष बैधनाथप्रसाद कोइरीले गत आव २०७७/७८ को आयव्यय प्रतिवेदन प्रस्तुत गरेका थिए । कार्यक्रमको सहजीकरण जीतेन्द्रपुरुष ढकालले गरेका थिए ।. ज्येष्ठ नागरिक सङ्घले मनायो अल्जाइमर दिवस. ज्येष्ठ नागरिक सङ्घ पर्साले विश्व अल्जाइमर दिवस मनाएको छ । असोज ५ गते परेको विश्व अल्जाइमर दिवसको अवसरमा सङ्घले वीरगंजमा दिवस मनाएको हो ।. जेष्ठ नागरिक सङ्घ पर्साको आठौं साधारणसभा शुरू हुनुभन्दा अघि दिवस मनाइएको हो । कार्यक्रममा डा अनुपकृष्ण गुप्ताले अल्जाइमर तथा डिमेन्सिया रोगबारे प्रकाश पारेका थिए ।. उनले रोगका लक्षण, लाग्ने कारण, रोग पहिचान गर्ने उपचार विधि, रोगबाट बच्ने उपाय एवं अल्जाइमर रोगीको हेरचाह कसरी गर्नेबारेमा जानकारी गराएका थिए ।. उनले बुढेसकाल बच्चाको उमेर सरह हुने भएकोले परिवारजनले घरका ज्येष्ठ नागरिकलाई एक्लै नछोड्न आग्रह गरे । उनले सन्तुलित खानपिन र शारीरिक व्यायामले विभिन्न रोगबाट बच्ने सकिने चर्चा गर्दै मानसिक अभ्यासका क्रियाकलाप गर्न पनि सुझाए ।. उनले डिमेन्सिया भनेको नेपाल र अल्जाइमर भनेको काठमाडौं जस्तै भएको बताए । अर्थात् अल्जाइमर एक प्रकारको गम्भीर र संवदेनशील डिमेन्सियको क्षेत्रमा पर्ने रोग भएकोले सचेत बन्न आग्रह गरे । उनले अल्जाइमर रोगीको तथ्याङ्क नेपालमा करीब पाँच प्रतिशत देखिए पनि त्योभन्दा बढी हुन सक्ने बताए ।. उनले अल्जाइमर रोगीकोे स्मरणशक्ति गुम्दा उसले नियमितजसो गर्ने क्रियाकलापलाई पनि बिर्सन सक्ने बताए । उनले वृद्धावस्थामा बिर्सने बानी बढ्दै जाने, मधुमेह, उच्च रक्तचाप, शरीर काम्ने जस्ता रोग लाग्ने भएकाले यस्ता रोगीहरूको देखभाल विशेष किसिमले गर्नुपर्ने बताए ।. उनले घरमा एकजना सदस्यलाई स्मरण शक्ति गुम्ने रोग लागेको छ भने ऊसँगै अधिकांश समय रहनुपर्ने, बाहिर जाने क्रममा नाम र घरपरिवारको सम्पर्क नम्बर लेखिएको ब्यान्डेज हातमा लगाइदिनुपर्ने, समय–समयमा औषधि तथा पौष्टिक आहार दिनुपर्ने, मानसिक खेल तथा क्रियाकलापको अभ्यासमा समय व्यतीत गर्नुपर्ने सुझाव दिए ।. डा श्यामसुन्दर दासले अल्जाइमर र डिमेन्सिया रोग मधुमेह र रक्तचाप भएका बिरामीलाई चाँडै लाग्ने भएकोले सचेत रहन आग्रह गरे । कार्यक्रममा सहभागीहरूले चिकित्सकसँग अल्जाइमर रोगबारे थुप्रै जिज्ञासा राखेका थिए ।",https://eprateekdaily.com/2021/09/18/22223
पर्सामा नागरिकता लिनेहरूको भीड बढ्दै,प्रमुख समाचार,प्रतीक दैनिक,"अशोज १२, २०७८",वीरगंज,"मतदाता नामावलीमा नाम छुट भएकाहरू अहिले नागरिकता लिन एकसाथ आएपछि भीड बढेको उनले बताए । उनले दैनिक ७०/८० वटा नयाँ नागरिकता र ३०/४० वटा प्रतिलिपि वितरण गर्न भ्याएको बताए । मानिसहरू अत्यधिक आए पनि सेवा सो रूपमा सेवा प्रदान गर्न विभिन्न कारणले समस्या भइरहेको उनले प्रस्ट्याए । सबैले सरल, सहज तरीकाबाट सेवा पाऊन् भन्ने उद्देश्यका साथ सेवा प्रवाहमा गति प्रदान गरिएको पनि उनले बताए ।. मतदाता नामावली सङ्कलन शुरू भएपछि दूधेबालकसहित महिलाहरू पनि नागरिकता लिन जिल्ला प्रशासन कार्यालय पर्सामा आउने गरेका छन् । निर्वाचनमा मत आफ्नो पक्षमा पार्नका लागि गाउँटोलका अगुवा नेताहरूको पहलमा वीरगंज ल्याएर नागरिकता लिन लगाउने र मतदाता नामावलीको लागि आवेदन फाराम भराउने कार्य भइरहेको छ । आफ्नो पक्षमा पार्न नागरिकता लिन छुटेका र मतदाता नामावलीमा नाम नभएकाहरूको गाउँटोलमा खोजी गर्ने अनि जिप्रकामा नागरिकताको लागि आवेदन दिन लगाउनेसम्मको खर्च नेताहरूले नै बेहोर्दैै आएको एकजना सेवाग्राहीले बताए । यस प्रकारको सेवा लिनेले सधैं आफूलाई सम्झिने हुनाले सबैजसो लोकप्रिय नेताहरूले कार्यकर्ता परिचालन गरी अहिले यो अभियान चलाएका छन् ।",https://eprateekdaily.com/2021/09/28/22854
शाखा अधिकृत नहुँदा नागरिकता बनाउन समस्या,प्रमुख समाचार,प्रतीक दैनिक,"अशोज ४, २०७८",सेढवा,"इलाका प्रशासन कार्यालय, सुपौलीमा शाखा अधिकृत नहुँदा नागरिकता लिन समस्या भएको छ।. सो कार्यालयबाट अन्य सेवाहरू प्रवाह भएपनि नागरिकताको लागि भने दैनिक सेवाग्राहीहरू आउने र रित्तो हात फर्कने गरेका छन् । दरबन्दीमा रहेका शाखा अधिकृत अहिलेसम्म हाजिर भएका छैनन् ।. जीराभवानी गापा–२ सेढवा निवासी लक्ष्मी दासले नागरिकताको लागि आवश्यक कागजात जम्मा गरी कूपन लिएको तीन साता भइसक्दा पनि नागरिकता बन्न नसकेको बताए । कार्यालयको काम दैनिक सुचारु तरीकाबाट सम्पन्न होस् र भीडभाड नहोस् भनेर इप्रका सुपौलीले कूपन दिएर सेवा दिंदै आएको छ तर नागरिकताका लागि कूपन लिएकाहरू भने लामो समयसम्म नागरिकता नपाएर बसेका छन् ।. पटेर्वासुगौली गापा–५ निचुटा निवासी लालबहादुर चौधरी काठमाडौंबाट नागरिकता बनाउन आएको र शाखा अधिकृत नहुँदा नागरिकता नबनाइ फर्कनुपरेको बताए । जिल्ला प्रशासन कार्यालय, पर्साले केही वर्षअगाडि ग्रामीण क्षेत्रका सेवाग्राहीहरूमध्ये ठोरी, जगरनाथपुर, जीराभवानी, पटेर्वासुगौलीका सेवाग्राहीहरूलाई सोही ठाउँबाट सेवा प्रवाह हुने गरी बन्दोबस्त गरेको थियो तर बेलाबेलामा शाखा अधिकृतको अभावमा सेवाग्राहीहरू भने सेवाबाट वञ्चित हुँदै आएका छन् ।. प्रमुख जिल्ला अधिकारी पीताम्बर घिमिरेले यसबारे बुझ्दा जिल्ला प्रशासन कार्यालय, पर्साले साताको एक दिन शाखा अधिकृत पठाएर सेवा प्रवाह गरिरहेको बताए । उनले गृह मन्त्रालयले शाखा अधिकृत नपठाउँदा सेवा प्रवाहमा समस्या भएको कुरालाई दृष्टिगत गरेर जिप्रका पर्साले तत्काल साताको एक दिन सेवा प्रवाह गर्दै आएको बताए ।. उनले नागरिकता बनाउनेको चाप बढेको र सेवाग्राहीहरूलाई मर्का भएको कुरालाई दृष्टिगत गरी अबदेखि सातामा दुई दिन सोमवार र बुधवार नागरिकता बनाउने व्यवस्था गर्ने आश्वासन दिएका छन् । इप्रका सुपौलीबाट नागरिकताका साथै समावेशी प्रमाणीकरण प्रमाणित आदि सुविधाहरू प्रदान गरिंदै आएको छ ।. अहिले यो कार्यालयमा नागरिकता बनाउन निर्वाचनलाई लक्षित गरेर सेवाग्राहीहरूको भीड बढेको हो । मतदाता परिचयपत्र बनाउनका लागि नागरिकता जरुरी भएकोले यस भेगका सेवाग्राहीहरूको नागरिकता बनाउन भीड लाग्दै आएको हो ।",https://eprateekdaily.com/2021/09/20/22382
नदीजन्य पदार्थ प्रचलित नियम अनुसार उत्खनन गर्न जिससको निर्णय प्रक्रिया मिचेर लगाइएको ठेक्का कानूनविपरीत –वन,प्रमुख समाचार,प्रतीक दैनिक,"अशोज ९, २०७८",निजगढ,"निजगढ नगरपालिकाले नदीजन्य पर्दाथ दहत्तर–बहत्तर उत्खनन–सङ्कलन बिक्री–वितरण गर्न ठेक्का बन्दोबस्तीका लागि गरेको सूचनाको पछिल्लो म्यादको समय बिहीवार सकिनै लाग्दा जिससले नदीजन्य पदार्थको उपलब्धता, सहजताका लागि सो निर्णय गरेको हो ।. पटक–पटक सूचनाको म्याद थप गर्दै निजगढ नगरपालिकाको बुधवार बसेको बैठकले असोज ७ गतेसम्मका लागि म्याद बढाएको थियो ।. वन क्षेत्रभित्र वन कार्यालयको सहमतिविना निजगढ नगरपालिकाले नदीजन्य पदार्थ उत्खनन–सङ्कलन, बिक्री वितरण गर्न ठेक्का सूचना प्रकाशित गरी वन कानूनको परिधि नाघेर ठेक्का बन्दोबस्ती गर्न लागेको भन्दै डिभिजन वन कार्यालय, बाराले आपत्ति जनाएसँगै सो म्याद सार्दै गरेको हो ।. जिल्ला अनुगमन समिति, बारामा बसेको बैठकमा वन कार्यालयले उठाएको कानूनी प्रश्नको समाधान नगरी निर्णय पुस्तिकामा हस्ताक्षर नगर्ने भन्दै डिभिजन वन कार्यालय बाराका प्रतिनिधिले असहमति जनाएका थिए ।. “हामीले नदीजन्य पदार्थको ठेक्का लाग्नुहुँदैन भनेका छैनौं । तर वन कार्यालयको क्षेत्राधिकार नाघेर विनासहमति निजगढ नगरपालिकाले ठेक्का बन्दोबस्तीका लागि सूचना प्रकाशित गरेसँगै वन कार्यालयको विमति रहँदै आएको हो” –डिभिजन वन कार्यालय बाराका प्रमुख डिएफओ मन्जुर अहमदले बताए ।. आफैं प्रस्तावक, आफैंले स्वीकृत गर्ने, आफैंले नियमन–अनुगमन गर्ने, आफैंले कार्यान्वयन र त्यसमा बदमाशी भए आफैंले कारबाही गर्ने अधिकार दुनियाँमा कतै छैन । तर निजगढ नगरपालिकाले कानूनको खिल्ली उडाएको वन अधिकृत एवं संरक्षणकर्मीहरूको भनाई छ ।. “ढाँट, छल र घुमाउरो ढङ्गले कानूनको अपव्याख्या गरिनुहुन्न । सबैको आआप्mनो पदीय दायित्व, जिम्मेवारी छ । सबैले सही ढङ्गले कार्यान्वयनमा ल्याउनुपदर्छ । त्यहाँ त्यसो हुन सकेन । त्यसैले असहमति जनाएको हो” –वन अधिकृत मिश्रले भने ।. नदीजन्य पदार्थ उत्खनन बिक्री वितरणसम्बन्धी कानून बाझिएकोले समस्या निम्तिएको निजगढ नपाका प्रमुख प्रशासकीय अधिकृत सुमनकुमार कार्कीले बताए ।. जिल्ला समन्वय समितिको बैठकले सर्वसम्मत निर्णय गरेपनि ऐन, कानूनको उल्लङ्घन गर्न पाउने छुट कसैलाई नभएको सचेत नागरिकहरूको भनाइ छ । जिल्ला अनुगमन समिति, बाराको उक्त बैठकले पनि निजगढको विवादित ठेक्काको निजगढ नपा क्षेत्रभित्र पर्ने धनसार, बगर, बकैया, लाल–भक्तलाल र शक्ति खोलाबाट ढुङ्गा, गिट्टी, बालुवा उत्खनन बिक्री तथा व्यवस्थापनसम्बन्धी मापदण्ड २०७७, प्रचलित स्थानीय कानून, नियम बमोजिम उत्खनन–सङ्कलन तथा निकासी गर्न ठेक्का व्यवस्थापन गर्न बढाउन भनिएको छ ।. निजगढ नगरपालिकाले प्रचलित ऐन, कानून, सहकार्य, सहमति मिचेर ठेक्का लगाएसँगै सो विषय विवादित भन्दै आएको हो । सो विषयको समाधान नभई ठेक्का बन्दोबस्ती कार्यले वैधानिकता नपाउने वन संरक्षणकर्मीहरूको भनाइ छ ।. यता डिभिजन वन कार्यालय बाराले वन क्षेत्रभित्र पर्ने र सामुदायिक वन, साझेदारी वन, नदी उकास क्षेत्रबाट वन कार्यालयको सहमति नलिई नदीजन्य पदार्थ उत्खनन, सङ्कलन गर्ने, गराउनेलाई वन ऐन अनुसार कानूनी कारबाही गर्ने सूचना प्रकाशित गरेको छ भने प्रादेशिक वन ऐन र नियमावलीसमेतको परिधिभित्र रही नियमानुसार कानूनी कारबाही अगाडि बढाउन डिभिजन वन कार्यालय बारालाई पत्र पठाएको छ ।. सो ठेक्का राष्ट्रपति चुरे–तराई मधेस संरक्षण विकास समिति काठमाडौंले प्रस्तावित क्षेत्रहरू वन क्षेत्रसँग समेत जोडिएको पाइएकोले प्रचलित वन ऐन २०७६ को प्रावधानभित्र रही सम्बन्धित डिभिजन वन कार्यालयसँग समेत समन्वय गरेर मात्र काम गर्न सुझाव दिएको छ ।. यस वर्ष बगर खोला, भक्त—लाल खोला, शक्ति खोलासमेत थप गरी कुल १ करोड ६१ लाख १ हजार ९६९ घन फिट नदीजन्य पदार्थ उत्खनन–सङ्कलन, बिक्री वितरण गर्न निजगढ नगरपालिकाले भ्याटबाहेक रु १२ करोड ८८ लाख १५ हजार ७५२ न्यूनतम अङ्क रकम तोकी सूचना प्रकाशित गरेको थियो । राष्ट्रपति चुरेको स्थलगत अनुगमनपछि उक्त परिमाणलाई संशोधन गरी १ करोड ५६ लाख २२ हजार ६७८ क्यूफिटमा झारिएपछि ठेक रकम पनि १२ करोड ४९ लाख ८१ हजार ४२४ मा झरेको छ ।",https://eprateekdaily.com/2021/09/25/22736
भारतीय गाडी आउने गरी सीमानाका खोलिएको छैन –गृह मन्त्रालय,प्रमुख समाचार,प्रतीक दैनिक,"अशोज १२, २०७८",परवानीपुर,"उनले भारतीय गाडी सहजै नेपाल आउने किसिमले सीमा खोल्ने निर्णय नभएको र भारतीयको हकमा ७२ घण्टाअघिको नेगेटिभ देखिने एन्टिजेन वा पिसिआर रिपोर्ट, अनलाइन फाराम भर्नैपर्ने र तोकिएको होटलमा पनि एन्टिजेन परीक्षण गरेर बस्नुपर्ने र विदेशीको हकमा यो शर्तका साथै खोपका दुवै मात्रा लगाएको हुनुपर्ने निर्णय भएको बताए । यी शर्त पालना गर्नेले नेपाल प्रवेश गर्न सक्ने उनले बताए ।. यता, नेपाली काङ्ग्रेस पर्साका सभापति अजयकुमार द्विवेदीको टोलीले सरकारले सीमा खोल्ने निर्णय गरे तापनि भारतीय निजी सवारीसाधनहरू नआउँदा सीमानाका खुलेको अनुभूति नभएपछि सीमा क्षेत्रको अवलोकन गरेको छ ।. पर्सा काङ्ग्रेसले सरकारको निर्णय हचुवाको आधारमा भएको भन्दै संशोधन गर्न माग गरेको छ ।एकजना काङ्ग्रेसका नेताले भने–सीमामा पैदल आवतजावत कहिले रोकिएको छ र खोल्ने निर्णय सरकारले गरेको ? वीरगंज–रक्सौल नाका पहिलो कोरोनाकालमा एकाध महीनासम्म बन्द रह्यो होला, त्यसपछि दुवैतर्फका मानिसहरूको आवतजावत जारी नै छ । पैदलयात्री मात्र आउने गरी सरकारले सीमानाका खोलेको घोषणाले सबैलाई निराश पारेको र सरकारले सित्तैमा वाहवाही बटुल्ने काम गरेकोले आलोचना शुरू हुन लागेको बताए ।. वीरगंजका होटल व्यवसायीहरूले प्रधानमन्त्री शेरबहादुर देउवालाई भेटेर भारतीय गाडी आउने किसिमले साबिकझैं सीमानाका खोल्न ज्ञापनपत्र बुझाएका थिए । त्यसपछि प्रम देउवा सीमानाका खोल्न सकारात्मक देखिएका थिए । तर पहिलेको जस्तो सीमानाका खोल्न सरकारले निर्णय नगरेकोले वीरगंज र देशभरका पर्यटकीय क्षेत्रका व्यवसायीहरू निराश भएका छन् । भारतीय निजी सवारीसाधन सञ्चालनमा नआउन्जेलसम्म यहाँको पर्यटन क्षेत्रमा सुधार नहुने स्थानीय होटल व्यवसायीहरूको भनाइ छ ।",https://eprateekdaily.com/2021/09/28/22910
तेल उद्योगले लगानी र उत्पादन क्षमता बढाउँदै,प्रमुख समाचार,प्रतीक दैनिक,"अशोज ६, २०७८",वीरगंज,"नेपाली तेल उद्योगीले प्रशोधित तेल मन खोलेर भारत निकासी गर्न थालेपछि उद्योगको उत्पादन क्षमता बढाउन लगानी विस्तार गर्न थालेका छन् । एउटा उद्योगले १० करोडदेखि ४० करोड रुपैयाँसम्म लगानी थपेर उत्पादन क्षमता बढाउन लागेको वीरगंजका तेल उद्योगीहरूले बताएका छन् ।. कतिपय उद्योगले उत्पादन क्षमता दोब्बर पार्न लगानी विस्तार गरेको वीरगंज उद्योग वाणिज्य सङ्घका अध्यक्ष एवं नेपाल चामल तेल दाल सङ्घका केन्द्रीय अध्यक्ष सुबोध गुप्ताले बताए । उनका अनुसार वीरगंज कोरिडोरमा करीब १५ वटा तेल उद्योग छन् भने विराटनगरमा ६ र भैरहवा कोरिडोरमा ४ गरी करीब ३० वटा उद्योग सञ्चालनमा रहेको छन् । सबै उद्योग उत्पादन क्षमता विस्तारमा जुटेको उनको भनाइ छ ।. भारतले भटमास, पाम र सूर्यमुखी तेल निकासीमा अहिले प्रतिबन्ध नलगाएको र भारतीय बजारमा प्रशोधित यी खानेतेलको माग बढिरहेकाले स्वदेशी उद्योगले लगानी थप्ने र उत्पादन बढाउनेतर्फ अघि बढेको जानकारी अध्यक्ष गुप्ताले दिए । “नेपाली उद्योगले विदेशबाट कच्चा तेल वा गेंडागुडी मगाएर प्रशोधित तेल भारत पठाउँछन्,” उनले भने, “विगतमा करीब १० महीनासम्म भारतले पाम तेलमा आयातमा प्रतिबन्ध लगाएकोमा गत दुई महीनादेखि फुकुवा गरेकोले अवस्था सहज बन्दै गएको छ ।”. वीरगंज भन्सार नाकाको तथ्याङ्क अनुसार चालू आवको साउन र भदौमा मात्र वीरगंज कोरिडोरबाट मात्रै १७ अर्ब रुपैयाँको प्रशोधित भटमास, पाम र सूर्यमुखी तेलको निकासी भएकाले यस क्षेत्रका व्यवसायीहरू उत्साहित भएको वीरगंजका उद्योगी सुरेश रूँगटाले बताए । ओम चाओ बिरो इन्डस्ट्रिज प्रालिका सञ्चालकसमेत रहेका रूँगटाका अनुसार उनको उद्योगले पनि करीब रु १५ करोड लगानी थपेर उत्पादन क्षमता दोब्बर पारिसकेको छ । पहिले दिनको सय टन तेल उत्पादन गर्ने ओसिबीले हाल दैनिक दुई सय टन प्रशोधित तेल उत्पादन गरिरहेको छ ।. त्यसैगरी, वीरगंज कोरिडोरको निम्बस समूहको प्रोबायोटेकले स्वदेशी बजारलाई लक्षित गरी उत्पादन बढाएको निम्बसका अध्यक्ष जगदीश अग्रवाल बताउँछन् । सुशील वनस्पति प्रालिका सञ्चालक प्रदीप केडियाले पनि लगानी थपेर उद्योगको क्षमता बढाइएको बताए । चाचान समूहको नारायणी आयल रिफाइनरी प्रालिका सञ्चालक निखिल चाचानले पनि भारततर्फ निकासी सहज भएपछि लगानी थपिएको बताए ।. शिवशक्ति प्रालि जीतपुरका सञ्चालक सतिश अग्रवालका अनुसार लगानी थपेर भटमास, सूर्यमुखी, पाम र तोरी तेलको उत्पादन क्षमता अभिवृद्धि गरिएको बताए । त्रिवेणी समूहको अन्नपूर्ण भेजिटेबल्स एन्ड सोप प्रालि, महालक्ष्मी सोल्भेन्ट, गणपति आयल रिफाइनरी, कृष्णा आयल, आरती भेजिटेबल्स प्रालि, मुक्ति आयल, शिवशक्ति तेल उद्योगलगायतका उद्योगले पनि उत्पादन क्षमता बढाएका छन् ।. व्यवसायीहरूले अर्जेन्टिनाबाट सूर्यमुखी तेल, ब्रजील, अर्जेन्टिना र अमेरिकाबाट भटमास तेल तथा इन्डोनेसिया र मलेसियाबाट अर्धप्रशोधित पाम तेल आयात गरी प्रशोधन गरेर भारतको बिहार, उत्तरप्रदेश, मध्यप्रदेश, दिल्ली, महाराष्ट्र, पश्चिम बङ्गाल, गुजरातलगायतका राज्यमा निकासी गर्दै आएका छन् ।. कोरोना महामारी पहिलाभन्दा नियन्त्रण उन्मुख देखिएकोले पनि उत्पादन तथा बिक्री बढेको व्यवसायीहरूको भनाइ छ । “अहिले अर्डर धमाधम आइरहेको,” उद्योगी रूँगटाले भने, “लगभग सबै उद्योगले १० हजार टन कच्चा आयलको एलसी खोलेर अर्डर दिइसकेका छन् ।” वीरगंजका उद्योगहरूले अहिले भटमास तेल रु २२०, पाम तेल रु २०८ र सूर्यमुखी तेल रु २३० प्रतिलिटरमा भारत निकासी गरिरहेका छन् । तोरी तेल स्वदेशी बजारमैं अपुग भइरहेको छ । नेपालमा रु २४०–२५० प्रतिलिटरमा तोरी तेल बिक्री भइरहेको छ ।. बढ्यो कच्चा तेलको भाउ. दुई वर्षदेखि खानेतेलको कच्चा पदार्थको मूल्य बढ्दै गइरहेको छ । पहिलेभन्दा अस्वाभाविकरूपमा कच्चा तेलको मूल्य बढेपछि प्रशोधित तेलको पनि मूल्य बढेको व्यवसायीहरूको भनाइ छ । दुई वर्षअघि प्रतिटन साढे ७ सय डलरमा पाइने कच्चा तेलको मूल्य अहिले १४ सय डलरसम्म पुगेको बताइएको छ ।. व्यवसायीहरूका अनुसार हाल कच्चा पाम तेल प्रतिटन साढे १२ सय डलर छ भने भटमासको कच्चा तेल १३ सय डलर पुगेको छ । त्यसैगरी, सूर्यमुखीको कच्चा तेल १३/१४ सय डलरसम्म पुगेको बताइएको छ ।. दुई महीनामा रु १७ अर्बको प्रशोधित तेल निकासीप्रस, वीरगंज/. वीरगंज नाका भएर चालू आवको पछिल्ला दुई महीना साउन र भदौमा करीब रु १७ अर्बभन्दा बढीको प्रशोधित तेल निकासी भएको छ ।. वीरगंज भन्सारको आइसिपी नाकाबाट १७ अर्ब ३७ करोड २१ लाख ६१ हजार मूल्य बराबरको भटमास), पाम (खजुर) र सूर्यमुखीको प्रशोधित तेल निकासी भएको हो । यो नाकाबाट भारतका विभिन्न राज्यमा १० अर्ब ६९ करोड ८१ लाख ६२ हजार मूल्य बराबरको ४ करोड ७० लाख २० हजार ८ सय ४० किलो भटमास तेल, ५ अर्ब ५२ करोड २० लाख ३० हजार मूल्य बराबरको २ करोड ९८ लाख ३३ हजार ५ सय ८७ किलो पाम तेल र १ अर्ब १५ करोड १९ लाख ६९ हजार मूल्य बराबरको ५७ लाख ९६ हजार ७ सय १६ किलो सूर्यमुखी तेल निकासी भएको वीरगंज भन्सारको तथ्याङ्कले जनाएको छ ।. वीरगंज भन्सारका प्रमुख भन्सार अधिकृत हरिहर पौडेलका अनुसार अघिल्लो आवको तुलनामा चालू आवको पछिल्लो दुई महीनामा भटमासको प्रशोधित तेलको निकासी करीब ८० प्रतिशतले वृद्धि भएको छ भने पाम तेल गत आवको यी दुई महीनामा निकासीमा भारतले रोक लगाएको थियो ।. त्यसैगरी, सूर्यमुखी तेलको निकासी पनि अस्वाभाविकरूपमा बढेको देखिएको छ । गत आवमा ४ करोड ३७ लाख २ हजार मूल्य बराबरको जम्मा ३ लाख ३१ हजार ६ सय ५२ किलो सूर्यमुखी तेल निकासी भएको थियो ।. यो नाकाबाट निकासी हुने अन्य १७ वटा सामानमा फलफूलको जुस, भटमासको पिना, जमोठको कपडा, सिन्थेटिक यार्न, बत्तिसा त्रिफला, च्यावनप्राश, दन्त मञ्जन, अन्य पिना, अन्य कपडा, जुत्ता, कुकुर/बिरालोका खाना, लीड सीसालगायत रहेका छन् ।. वीरगंज भन्सारबाट रु ९४ करोड ११ लाखको जुस, ५५ करोड ३ लाखको भटमासको पिना, ४४ करोडको जमोठको कपडा, २६ करोड २९ लाखको सिन्थेटिक यार्न, २५ करोड १० लाखको बत्तिसा त्रिफला, च्यावनप्राश, १९ करोड ६२ लाखको दन्तमञ्जन, १६ करोड ३० लाखको पिना अन्य, १५ करोड ६४ लाखको ऊनी, सुती, टेरिकटनबाहेकका अन्य कपडा, १२ करोड ४७ लाखको स्पोट्र्स तथा सिन्थेटिक जुत्ता, १२ करोड २० लाखको कुकुर र बिरालोले खाने खाना, ११ करोड ३१ लाखको लिड सीसा इनगट, ९ करोड ५९ लाखको ऊनी गलैंचा कार्पेट, ७ करोड ८५ लाखको फ्याटी एसिड तेल, साढे ५ करोडको होमियो तथा आयुर्वेदिक औषधिका कच्चा पदार्थ, करीब ५ करोडको तयारी कपडा, ४ करोडको प्लास्टिकको बिर्को र ४ करोडको कागजको बक्स, डिब्बा निकासी भएको देखिएको छ ।",https://eprateekdaily.com/2021/09/22/22543
ॐ श्रीहनुमान वृद्धाश्रमको साधारणसभा सम्पन्न  वृद्धाश्रम निर्माणमा भूमिसुधार कार्यालयको ढिलासुस्ती,प्रमुख समाचार,प्रतीक दैनिक,"अशोज ८, २०७८",वीरगंज,"ॐ श्रीहनुमान वृद्धाश्रमको सातौ साधारणसभा तथा संरक्षण परिषद्को बैठक सम्पन्न भएको छ।. टिबडेवाला धर्मशालामा आयोजित कार्यक्रमको उद्घाटन अध्यक्ष मुर्लिधर रूङ्गटाले गरे। सो अवसरमा उनले आफू अध्यक्ष भएको बेलामैं वृद्धाश्रम निर्माण होस् भन्ने अभिप्राय राखी काम गर्दै आए पनि भूमिसुधारमा प्रमुखको नियमितता नहुँदा मोहीसम्बन्धी कामको छिनोफानो हुन नसकेर समस्या ज्यूँका त्यूँ रहेको बताए।. स्वागत मन्तव्य व्यक्त गर्ने क्रममा उपाध्यक्ष श्यामकुमार पोखरेलले पनि भूमिसुधार कार्यालयबाट मोहीको छिनोफानोमा विलम्ब हुँदा वृद्धाश्रम निर्माण प्रक्रिया शुरु नसकेको बताए। उनले आर्थिक समस्या टार्ने थुप्रै दाताहरूले इच्छा जाहेर गरेको तर जग्गाको समस्याले निर्माण काम शुभारम्भ हुन नसकेको बताए।. सचिव जगदीशप्रसाद शर्माले संस्थासँग सवा करोड पूँजी रहेको, दाताहरूले सहयोगको आश्वासन दिएको तर भूमिसुधारको प्रमुख नियमित नबस्दा समस्या भएको बताए। उनले जग्गाधनी मोही दिन तयार, मोही पनि तयार रहेको अवस्थामा मालपोत तथा भूमिसुधार कार्यालय हेर्ने हाकिम एकैजना भए पनि छिटै सरुवा हुने विभिन्न आरोपमा थुना पर्ने, कारबाईको शिकार हुनेजस्ता घटनाले जग्गाको काम अड्किएको बताए। उनले पछिल्लो हाकिम चार महिनामा चार दिन मात्र हाजिर भएका र उनलाई पनि यसबारे अवगत गराएको बताए।. साधारणसभा तथा संरक्षक परिषद्को बैठकमा सहभागीहरूले वृद्धाश्रमको लागि चार वर्षदेखि काम हुन नसकेको गुनासो गरेका थिए। उनीहरूले अन्यत्र आश्रम धमाधम खुलिरहेको तर वीरगंजमा भने ढिला भएको गुनासो पोखे।. उनीहरूको गुनासोका जवाफ दिदै सचिव शर्माले अन्यत्र खुलेका आश्रम भाडामा र अन्यसँग आश्रित हुनेगरी सञ्चालनमा आएको तर वीरगंजको वृद्धाश्रमको स्वरूप फरक हुने प्रस्ट्याए। उनले घरपरिवारमा बस्न नसक्नेहरू पनि आश्रममा बस्दा आत्मसम्मानका साथ अरूमाथि निर्भर नहुनेगरी बस्न सक्ने व्यवस्थापनमा वृद्धाश्रम सञ्चालन हुने बताए। उनले घरमा बसेका तर समय व्यतीत आश्रममा आएर दिनभर बसी जान सक्ने, वृद्धवृद्धाहरूको व्यवस्थापन सहितको आश्रम निर्माण गरिने जानकारी गराए।. कार्यक्रममा कोषाध्यक्ष हरि गौतमले आयव्यय प्रस्तुत गरेका थिए। उनले वृद्धाश्रम निर्माण कार्य शुरू नभएकोले हाल कर्मचारीको तलब दिने र संस्था नवीकरणबाहेक अन्य खर्च नभएको बताए।",https://eprateekdaily.com/2021/09/24/22697
अक्सिजन प्लान्ट सञ्चालनमा अझै दुई साता लाग्ने,प्रमुख समाचार,प्रतीक दैनिक,"भदौ २७, २०७८",वीरगंज,"नारायणी अस्पताल वीरगंजमा जडान गरिएको अक्सिजन प्लान्ट सञ्चालनको लागि अझै दुई साता समय लाग्ने भएको छ ।. ट्रान्सफर्मर जडान नभएको कारण अक्सिजन प्लान्ट सञ्चालन नगरिएको अस्पतालका मेडिकल सुपरिटेन्डेन्ट डा वीरेन्द्रबहादुर प्रधानले बताए । उनले अस्पतालको विद्युतीय वायरिङ पुरानो भएको र हालको ट्रान्सफर्मरले भार क्षमता थेग्न नसकेको कारण नयाँ ट्रान्सफर्मर जडानको लागि बाटो कुरेर बसेको बताए ।. उनले अस्पतालमा पाँच सय केभिएको ट्रान्सफर्मर जडानको लागि नगरप्रमुख विजयकुमार सरावगीको पहलमा सूर्य नेपाल प्रालिले ट्रान्सफर्मर जडान गर्न लागेको र सोको लागि केही समय लाग्ने बताए ।. मेसु डा प्रधानले ट्रान्सफर्मर जडान हुनासाथ अक्सिजन प्लान्ट सञ्चालनमा आउने बताए । अक्सिजन प्लान्ट सञ्चालनको लागि अस्पतालको आकस्मिक कक्ष, अब्जरभेशन, सर्जिकल, मेडिकल, आइसियू, सिसियू, बाल अतिसघन कक्षलगायतका ठाउँमा अक्सिजन पाइपलाइन जडान भइसकेको बताए । उनले प्रसूति वार्डलगायत केही ठाउँमा मात्र पाइपलाइन जडान गर्न बाँकी रहेको र सोमा पनि दाताहरूकै सहयोगबाट जडानको लागि पहल भइरहेको बताए । ट्रान्सफर्मर जडान हुनासाथ पाइपलाइनबाट अक्सिजन प्रवाह हुने उनले बताए ।. सूर्य नेपालका जेनेरल मेनेजर प्रभाकर विक्रम शाहले ट्रान्सफर्मर जडानको लागि सम्पूर्ण खर्च पुग्ने गरी महानगरपालिकालाई रु २४ लाखको चेक हस्तान्तरण गरिएको बताए । उनले आफ्नो दायित्व पूरा भएको र अब महानगरले सो कार्य गर्नुपर्ने बताए ।. नगरप्रमुख सरावगीले ट्रान्सफर्मर जडानको लागि टेन्डर प्रकाशन र ठेकेदारसँग सम्झौता गर्नेसम्मको काम सम्पन्न भइसकेको बताए । उनले भदौ १८ गते यससम्बन्धी सम्झौता भएको र २० दिन अवधिमा ट्रान्सफर्मर जडान हुने आश्वासन पाएको बताए ।. अक्सिजन प्लान्टको गत भदौ १६ गते उद्घाटन भइसकेको छ । सांसद विमलप्रसाद श्रीवास्तवले संसदीय विकास कोषबाट प्लान्ट जडानको लागि रु २ करोड उपलब्ध गराएका थिए । बाँकी सम्पूर्ण खर्च नगरप्रमुख सरावगीको पहलमा विभिन्न दाताहरूले उपलब्ध गराएका हुन् ।. हाल अक्सिजन प्लान्ट सञ्चालनमा नआउँदा अस्पतालमा दैनिक ५० देखि ६० वटा सिलिन्डर खपत भइरहेको छ ।",https://eprateekdaily.com/2021/09/12/21913
काङ्ग्रेसको अधिवेशन प्रदेश २ मा अन्योल,प्रमुख समाचार,प्रतीक दैनिक,"भदौ २५, २०७८",वीरगंज,"नेपाली काङ्ग्रेसको १४औं महाधिवेशनको लागि देशभर निर्वाचन भइरहे पनि प्रदेश २ का आठवटै जिल्लामा निर्वाचन हुन सकेको छैन ।. देशभरका २१ जिल्लामा विवाद रहेको र अहिले प्रदेश नं २ को रौतहट जिल्लामा मात्र विवाद हुँदा आठवटै प्रदेशको निर्वाचन प्रक्रिया अगाडि बढ्न सकेको छैन । भदौ १८ गते नेकाको महाधिवेशन सूची अनुसार वडासमितिको निर्वाचन भएको हो तर प्रदेश २ का आठवटै जिल्लाका वडामा निर्वाचन भएन ।. अहिले भदौ २८ गते पालिकास्तरको निर्वाचनको सूची छ तर पर्सा, बारालगायत पूरै प्रदेशमा निर्वाचनको कुनै तयारी छैन । नेका केन्द्रीय कार्यालयले क्रियाशील सदस्यताको टुङ्गो नलगाएको कारण अधिवेशनको तयारी हुन नसकेको नेका पर्साका सचिव श्याम पटेलले बताए ।. उनले पुराना करीब पाँच हजार क्रियाशील सदस्यमा १४औं महाधिवेशनको लागि तीन हजार नयाँ सदस्यको आवेदन परेको र सोको टुङ्गो केन्द्रीय कमिटीले नलगाउँदा अधिवेशनमा ढिला भएको बताए । उनले क्रियाशील सदस्यको देशभरि टुङ्गो लागेको दाबी गरे पनि पर्साको हकमा केन्द्रीय कमिटीको दृष्टिकोण सकारात्मक नभएको आरोप लगाए । सचिव पटेलले नयाँ सदस्यताको लागि आवेदन भरेका पर्सा क्षेत्र नं १ को वीरगंज महानगर–३१ बेलवा र वडा नं २५ जगरनाथपुरको सदस्यता रद्द गरिएको बताए ।. यसैगरी, क्षेत्र नं ३ का सातवटा वडाको सदस्यता रद्द गरिएको उनले बताए । जिल्लाबाट सदस्यता आवेदन फाराम विधिवत्रूपमा पठाएको तर केन्द्रीय कमिटीले आफूखुशी नाम काँटछाँट गर्दै आएको सचिव पटेलले आरोप लगाए । क्रियाशील सदस्यताको टुङ्गो लागेपछि केन्द्रीय प्रतिनिधि पठाइन्छ तर सदस्यतालाई अनावश्यकरूपमा केन्द्रीय कमिटीले विवादित बनाएको र अधिवेशन हुन नसकेको सचिव पटेलले बताए ।. नेपाल विद्यार्थी सङ्घ पर्साका पूर्वअध्यक्ष दिलीपराज कार्कीले अधिवेशन ढिलो भएर युवाहरूलाई समस्या भएको बताए । उनले केन्द्रीय कमिटीलाई चासो हुनु नपर्ने जिल्ला कमिटीको निर्वाचनमा अनावश्यक हस्तक्षेप भएर ढिला गरिएको उनले आरोप लगाए ।. बारा जिल्लाका महाधिवेशन प्रतिनिधि लुकेश सिंहले जिल्लामा सदस्यताको विवाद नभए पनि केन्द्रीय कमिटीले क्रियाशील सदस्यताको टुङ्गो नलगाएको र केन्द्रीय प्रतिनिधिको छनोट नगरेको कारण अधिवेशन हुन नसकेको बताए । उनले अधिवेशनको लागि जिल्ला कमिटी तयारी अवस्थामा भएपनि केन्द्रीय कमिटीको हस्तक्षेपका कारण अधिवेशन हुन नसकेको आरोप लगाए ।. रौतहट जिल्लाका प्रतिनिधिहरू भने क्रियाशील सदस्यताको विवादलाई लिएर केन्द्रीय कमिटीमा अनशनरत छन् । यसअघि, महोत्तरी र धनुषा जिल्ला कमिटीका प्रतिनिधिहरू सोही विवादलाई लिएर केन्द्रीय कार्यालयमा अनशन बसेका थिए । नेकाले क्रियाशील सदस्यताको विवाद टुङ्गो लागेको घोषणा गरे पनि प्रदेश २ मा केन्द्रीय कमिटीकै लापरवाहीका कारण अधिवेशनमा ढिला भएको छ ।. महाधिवेशन सूची अनुसार असोज १ गते प्रदेश (क) र प्रदेश (ख)को तथा असोज २ गते संसदीय क्षेत्र अन्तर्गत क्षेत्रीय अधिवेशन हुने तय छ । यसैगरी, असोज १० गते जिल्ला अधिवेशनको सूची बनाइएको छ । तर प्रदेश २ मा वडा तहको अधिवेशन पनि हुन सकेको छैन ।",https://eprateekdaily.com/2021/09/10/21774
महानगरको सरकारी विद्यालयमा सिसिटिभी अनुदान कार्यक्रम असफल,प्रमुख समाचार,प्रतीक दैनिक,"भदौ ३०, २०७८",परवानीपुर,"वीरगंज महानगरका सरकारी विद्यालयहरूमा एक वर्ष पहिले शुरू गरिएको सिसिटिभी अनुदान कार्यक्रम असफल बन्दै गएको छ । ठेकेदारले सही समयमा सिसिटिभी जडान नगर्ने र जडान गरिएको सिसिटिभी पनि खराब भएपछि मरम्मत गर्ने व्यवस्था नहुँदा कार्यक्रम नै असफल साबित हुन थालेको हो ।. सिसिटिभी जडान गरिएका विद्यालयहरूमा पनि सञ्चालन गर्ने जनशक्ति विद्यालयमा नहुनुले झन् समस्या निम्त्याएको विद्यालयहरूको भनाइ छ । वीरगंज महानगरका ३२ वटा वडाको करीब २१ वटा विद्यालयमा गत वर्ष सिसिटिभी परियोजना शुरू गरिएको थियो ।. सरकारी विद्यालयको पठनपाठन तथा गतिविधिलाई क्यामरामार्फत नियन्त्रण गरी शैक्षिक वातावरणलाई प्रभावकारी बनाउन यो कार्यक्रम लागू गरिए तापनि आवश्यक प्राविधिक तयारी तथा लेखाजोखा नपुग्दा उक्त कार्यक्रम बालुवामा पानी खन्याएजस्तै बनेको विद्यालयका प्रधानाध्यापकहरूले बताएका छन् ।. वीरगंज–१७ स्थित द्वारदेवी माविका प्रअ राजुकुमार मालीका अनुसार महानगरबाट हरेक विद्यालयले सिसिटिभी कार्यक्रम अन्तर्गत तीन लाख रुपैयाँ अनुदान पाएको थियो । जसमध्ये कतिपय विद्यालयमा पठाइएको अनुदानबाट सिसिटिभी क्यामरा जडान हुन सकेको थिएन ।. कोरोना महामारीको कारण विद्यालयको शैक्षिक अवस्था ठप्प हुँदF काम अगाडि बढ्न नसकेको हो । सिसिटिभी जडान गर्ने कार्यमा भीडभाड नगरी सम्पन्न गर्न सकिने भएपनि त्यसतर्फ महानगर र सिसिटिभी जडान गर्ने ठेकेदारले वास्ता नगरेका कारण कार्यक्रम नै प्रभावित बनेको हो ।. “केही विद्यालयमा जडान भयो, केहीमा भएन,” उनले भने, “पटक–पटक महानगरको शैक्षिक प्रशासन महाशाखलाई पत्राचार गरी समस्या समाधानको लागि ताकेदा गर्दा पनि कुनै सुनुवाइ भएको छैन ।” दुई वर्षको कोरोना महामारीमा पहिलो लहरमा अलौं माविमा क्वारेन्टाइन बनाइएको थियो ।. सो अवस्थामा क्वारेन्टाइनमा बस्नेहरूले कतिपय क्यामरा र तारसमेत उप्काएर फालेका थिए । अहिले क्यामरा बन्द अवस्थामा छ । वीरगंज–२८ स्थित नेपाल राष्ट्रिय माध्यमिक विद्यालय बगहीमा पनि सिसिटिभी सञ्चालनमा नरहेको प्रअ अरविन्दलाल कर्णले बताए । त्यसैगरी, वीरगंज–२१ स्थित गीता गजेन्द्रराज जोशी माविमा पनि छ महीनादेखि सिसिटिभी क्यामरा ठप्प रहेको विद्यालयले जनाएको छ ।. नगवा माविमा पनि सिसिटिभी सञ्चालनमा नरहेको विद्यालयका प्रअ गोपाल महतोले बताएका छन् । उनका अनुसार यो कार्यक्रम उनी उक्त विद्यालयमा नेराविमावि श्रीपुरबाट सरुवा भएर जाने बेलाभन्दा अघिको भएकोले आफूलाई खासै जानकारी छैन ।. नेरामावि सोलखपुरका प्रअ पुरुषोत्तम मिश्रका अनुसार उक्त विद्यालयमा पनि हालसम्म सिसिटिभी कार्यक्रम लागू भएको छैन । कोरोना महामारीका कारण दुई वर्षसम्म विद्यालय प्रभावित भएकाले कार्यक्रम प्रभावित भएको उनले बताए । वीरगंज– ३१ बेलवास्थित कोन्हिया माविमा पनि हालसम्म क्यामरा जडान हुन नसकेको प्रअ दयाकान्त झाले जानकारी दिए ।. महानगरले करीब ६० लाख खर्च गरेको उक्त परियोजना असफल भएको विषयमा वीरगंज महानगरको शैक्षिक प्रशासन महाशाखा बेखबर छ ।",https://eprateekdaily.com/2021/09/15/22109
मल सञ्चय नगरेका किसानहरू अभाव झेल्दै,प्रमुख समाचार,प्रतीक दैनिक,"भदौ २९, २०७८",सेढवा,"रासायनिक मल सञ्चय नगरेका पर्साका ग्रामीण भेग किसानहरूलाई अहिले मलको समस्या भएको छ ।. अगहनी धानबाली अन्तर्गत सोना मन्सुली, मोटरी मन्सुली तथा बासमतीलगायतका धानको बाला निस्किने समयमा अहिले रासायनिक मल युरियाको अभाव किसानहरूले झेल्नुपरेको हो । धानबालीमा आवश्यक भएको बेला प्रत्येक वर्ष किसानहरूले मलको अभाव झेल्नुपरेको छ र यस वर्ष पनि सोही नियति भोग्न किसानहरू बाध्य छन् ।. जीराभवानी र जगरनाथपुर गाउँपालिकाका केही किसानले प्रत्येक वर्ष धानबालीको बेला मलको अभाव सिर्जना हुने भएकोले धानबाली रोप्नुअगावै मल सञ्चय गरेका छन् । मल सञ्चय गरेका किसानहरूलाई हाइसन्चो भएपनि सञ्चय नगरेका किसानहरू भने मलको लागि दौडधूप गर्दैछन्।. धानको रोपाइँभन्दा पहिले मल पाएको समयमा मल सञ्चय गरेका कारण अहिले समस्या नभएको जगरनाथपुर गापा–५ चिलझप्टीका किसान शम्भु साहले बताए । प्रत्येक वर्ष मलको समस्या भोग्नुपरेकोले यसपटक मल आवश्यक नभएको बेला संस्थामा मल आएपछि आफूले खरीद गरेर सञ्चय गरेको उनले बताए ।. विगतका वर्षहरूमा नेपालमा मलको अभाव भएको बेला सीमापारि भारतीय बजारबाट किसानहरूले मल ल्याएर गर्जाे टार्दै आएका थिए । तर यसपटक भने भारतमा नै मलको अभाव भएको छ । त्यहाँका किसानहरूले नेपालमा मल सहज भएको बेला तस्करी गरी मल लाने गरेका थिए । नेपालमा मल उपलब्ध भएको बेला भारतीय बजार भङ्गाहा तथा इनरुवा बजारमा तस्करीबाट पुगेको थियो ।. धानबालीका लागि नेपाली किसानहरूलाई अहिले अन्तिमपटक मल छर्न जरुरी भएकोले उनीहरू कृषि सहकारी संस्थामा भौतारिंदै गरेको जगरनाथपुर गाउँपालिका–३ बिजबनिया निवासी कृषक रमेश रामले बताए । उनले नेपालमा मल छैन र भारतमा पनि मलको अभाव भएकाले अन्योलमा परेको बताए ।. कतै मल छैन तर मल लुकाएका व्यापारीहरूले रु ८५० पर्ने ५० किलोको प्रतिबोरा युरिया मल रु १३ सम्म बिक्री गरेका छन् । अहिले महँगोमा मल खरीद गर्ने किसानहरूलाई पनि युरिया मल उपलब्ध छैन । कालोबजारी गर्ने व्यापारीहरूको गोदाम पनि रित्तिएको छ ।. स्थानीय तहले आआफ्नो पालिकामा मलको मूल्य निर्धारण गरेका थिए । जगरनाथपुर गापाले ५० किलोको प्रतिबोरा युरिया मल रु ८५०, जीराभवानी गापाले रु ८७५ र ठोरी गापाले रु ९५० मूल्य निर्धारण गरेका थिए । मोल निर्धारण गर्ने दायित्व मात्र निर्वाह गरेका पालिकाहरू अहिले मलको हाहाकार मच्चिंदा किसानहरूलाई मल दिलाएर राहत प्रदान गर्ने सवालमा भने पछि परेका छन् ।. जीराभवानी गापा–२ स्थित मारुती नन्दन कृषि सहकारी संस्थाका सञ्चालक सत्यनारायण साहले सातामा साल्ट ट्रेडिङ कम्पनीले एक सय बोरा मल दिंदै आए पनि गत सातादेखि ३० बोरा मल मात्रै दिइरहेको बताए । उनले ३० बोरा मल एक घण्टा नबित्दै सकिएको बताए । कम्पनीले जीराभवानी गाउँपालिकालाई साताको बुधवार मात्र मल दिने गरेको छ । भोलि बुधवार हो र कति मल दिन्छ थाहा नभएको उनले बताए ।",https://eprateekdaily.com/2021/09/14/22039
ठेकेदारको लापरवाहीले चाँदीखोलाको निर्माणाधीन पुल अलपत्र,प्रमुख समाचार,प्रतीक दैनिक,"भदौ २२, २०७८",रौतहट,"ठेकेदार कम्पनीको चरम लापरवाही र ढिलासुस्तीले रौतहट, चन्द्रपुर नगरपालिका–३ गैंडाटारस्थित चाँदी खोलामा निर्माणाधीन पुल अलपत्र अवस्थामा छ ।. ठेकेदार कम्पनीसँग भएको सम्झौता अनुसार हालसम्म सो पुल सुचारु भइसक्नुपर्ने हो । तर निर्माण कम्पनीको लापरवाही र ढिलासुस्तीका कारण पुल अलपत्र अवस्थामा रहेको छ । जसका कारण वर्षाको समयमा स्थानीयको जनजीवन निकै कष्टकर हुने गरेको छ ।. वर्षायाममा चाँदी खोलामा बाढी आउँदा चन्द्रपुर नगरपालिका वडा नं ३ र मकवानपुर जिल्लाका विभिन्न गाउँँका स्थानीयहरूलाई चन्द्रनिगाहपुर आउन र जान निकै सकस हुने गरेको छ । वर्षामा बाढी आएको बेला बिरामी पर्दा अस्पताल लान नपाउँदा केही स्थानीयले ज्यान पनि गुमाउनुपरेको स्थानीयहरू बताउँछन् । त्यतिमात्र होइन वर्षामा नदी तर्ने क्रममा बर्सेनि कोही न कोहीले ज्यान गुमाउनुपरेको घटना गैंडाटारवासीको नियति नै बनेको छ ।. पुलको ठेक्का पप्पु/शिवशङ्कर जेभी कम्पनी गरुडाले मूल्य अभिवृद्धि करसहित २५ करोड ३६ लाख २४ हजार २८२ रुपैयाँ ६० पैसामा सकार गरेको छ । पुलको शिलान्यास २०७३ पुस २५ गते सोमवारका दिन तत्कालीन भौतिक पूर्वाधार तथा यातायातमन्त्री रमेश लेखकले गरेका थिए ।. सम्झौता अनुसार सो पुल २०७६ असार मसान्तसम्म निर्माण सम्पन्न भइसक्नुपर्ने हो । तर सो अवधिसम्म पनि पुल निर्माण कार्य नसकिएपछि पहिलोपटक साधारण खरीद नियमावली (नवौं संशोधन) अनुसार डेढ वर्ष म्याद थपिएको थियो । सो अनुसार २०७७ पुस १४ मा निर्माण कार्य सक्नुपर्नेमा सो अवधिमा पनि ठेकेदार कम्पनीले कोरोना, लकडाउनलगायतका विभिन्न बहानीबाजी गर्दै निर्माण कार्य सकेन । फेरि दोस्रोपटक नेपाल सरकारको २०७७ माघ ११ गतेको निर्णय अनुसार कोभिड–१९ को कारण देखाइ पाँच महीना म्याद थप गरिएको थियो ।. जस अनुसार २०७८ असार १३ गतेसम्म पुलको निर्माण कार्य सक्नुपर्ने थियो तर पुल निर्माण कार्य भने अझैसम्म ४० प्रतिशत बाँकी रहेको डिभिजन सडक कार्यालय, रौतहटले जनाएको छ। सो कार्यालयका अनुसार जम्मा ११ वटा स्पान रहेको सो पुलमा हालसम्म तीनवटा स्पानको मात्र काम पूर्णरूपमा सकिएको, एउटा स्पानको ढलान सकिएको र एउटा स्पानको ढलानको लागि बिम कसिएको छ । अझै पनि छवटा स्पानको काम बाँकी रहेको छ । निर्माण कम्पनीले हालसम्म विभिन्न मितिमा गरेर मूअकसहित १२ करोड ७० लाख ६४ हजार ८३९ रुपैयाँ भुक्तानी भने लगिसकेको छ ।. पुल नबनेर आफूहरूले दुःख पाउँदा जनप्रतिनिधिहरूले पनि चासो नदिएको र आफूहरूलाई पुलको ललिपप देखाएर भोट बैंकको रूपमा मात्र प्रयोग गरिरहेको रौतहट चन्द्रपुर नगरपालिकाका स्थानीयहरूकोे गुनासो छ ।. थपिएको म्यादमा पनि पुल नबनेपछि स्थानीयले सङ्घर्ष समिति नै बनाएर पुल निर्माण गर्नका लागि दबाबमूलक कार्यक्रमहरू गर्दै आइरहेका स्थानीय भास्कर धिमालले बताए । हामीहरूले डिभिजन सडक कार्यालय चन्द्रनिगाहपुरमा ज्ञापनपत्र बुझाउँदै पुल निर्माण गर्न दबाब दिएका थियौं तर सोही कार्यालयमा स्थानीय, डिभिजन सडक कार्यालयका प्रतिनिधि तथा ठेकेदार दयाराम साहबीच भएको वार्तामा ठेकेदार साहले २०७७ मङ्सिर २० गतेदेखि दैनिक २० जना कामदार लगाएर पुल निर्माण दु्रत गतिमा अगाडि बढाउने र मङ्सिर ३० गतेदेखि थप २० जना कामदार थप गरेर समयमैं पुल निर्माण गरिसक्ने लिखित प्रतिबद्धता गरेका थिए । तर ठेकेदार साहले सो प्रतिबद्धता पूरा नगरेको र दैनिक ४० जना कामदारबाट काम गराउनु त परै जाओस् ४–५ जना पनि नहुने गरेको स्थानीय धिमालले बताए ।. स्थानीयहरूले चाँदी खोलामा बन्दै गरेको पुल अलपत्र छाड्ने ठेकेदारलाई कारबाई गर्नुपर्ने माग गर्दै आएका छन् । स्थानीयले सो पुल समयमैं निर्माण सम्पन्न गर्न पटक–पटक विभिन्न सरोकारवाला निकायको ध्यानाकर्षण गराए पनि कसैबाट सुनुवाइ नभएको गुनासो गरेका छन् । तत्कालीन भौतिक योजना तथा निर्माणमन्त्री रघुवीर महासेठ तथा विकास तथा प्रविधि समितिकी सभापति कल्याणी खड्काले सो पुलको स्थलगत निरीक्षण गर्दै पुल निर्माणको काम समयमैं सक्न निर्देशन दिएका थिए ।. तर विभागीय मन्त्रीको निर्देशनपछि पनि काम नभएकामा स्थानीय निकै नै निराश भएका छन्। उनीहरूले यो ठेकेदार कम्पनीबाट सो पुल नबन्ने भएकोले नयाँ कम्पनीलाई ठेक्का दिनुपर्ने माग गर्दै आइरहेका छन् ।. कुल ४६९.५० मिटर लम्बाइ रहेको सो पुलको ठेक्का लिएको पप्पु/शिवशङ्कर जेभीका ठेकेदार साह रौतहट निर्माण व्यवसायी सङ्घका अध्यक्षसमेत हुन् । जिम्मेवार पदमा बसेका अध्यक्ष साहलाई कसैले कारबाई गर्न नसकेको कारण पुल बन्न नसकेको स्थानीयको आरोप छ ।. यता डिभिजन सडक कार्यालय रौतहटले २०७७ माघ २७ गते राष्ट्रिय पत्रिकामा एक सूचना निकालेर तोकिएको समयमा सम्झौताबमोजिम कार्य सम्पन्न नगरेको र पटक–पटक मौखिक ताकेता गर्दा पनि ठेक्का सम्पन्न गर्न चासो नदेखाएकोले ठेक्का किन नतोड्ने तथा कालोसूचीमा किन नराख्ने भन्दै सात दिनभित्र लिखित स्पष्टीकरण पेश गर्न भनेकोमा सो निर्माण कम्पनीले पेश गरेको स्पष्टीकरण चित्तबुझ्दो नभएकोले अर्को स्पष्टीकरण सोध्ने र त्यसमा पनि चित्त नबुझे कारबाई प्रक्रिया अगाडि बढाउने निर्णय गरेको छ ।. ठेकेदारको लापरवाही र सरोकारवाला निकायहरूले विशेष चासो नराख्दा आफूहरूको पुल माथिबाट चाँदी खोला तर्ने सपना केवल सपना मात्र हुने हो कि भन्ने चिन्ताले स्थानीयहरूलाई सताउने गरेको छ । उनीहरू प्रश्न गर्छन्, ठेकेदारको ढिलासुस्ती र आलटालका कारण कहिलेसम्म चाँदी खोलामा बगेर ज्यान गुमाउनुपर्ने हो ?. सो पुल मात्र होइन पप्पु/शिवशङ्कर जेभीले ठेक्का पाएका जिल्लाका लमाहा नदी पुल, लौकाहा खोला पुल अनि तरहरी खोला पुल पनि अलपत्र पारेको छ ।. सो पुलहरूका बारेमा पनि डिभिजन सडक कार्यालयले राष्ट्रिय पत्रिकामा सूचना प्रकाशित गर्दै स्पष्टीकरण सोधेको छ । यसरी ठेक्का ओगट्ने तर काम भने नगर्ने मनोवृत्ति भएका ठेकेदार र ठेकेदार कम्पनीलाई कारबाई गरी कालोसूचीमा राख्नुपर्ने स्थानीयहरूको माग छ ।",https://eprateekdaily.com/2021/09/07/21521
क्षेत्राधिकार नाघ्दै नदीजन्य पदार्थको ठेक्का लगाउने तयारी,प्रमुख समाचार,प्रतीक दैनिक,"भदौ १९, २०७८",निजगढ,"बाराको निजगढ नगरपालिकाले आफूखुशी वातावरणीय परीक्षण प्रतिवेदन (आइइई) तयार गर्नुका साथै आफ्नो क्षेत्राधिकार नाघेर नदीजन्य पदार्थको ठेक्का लगाउन थालेको खुलासा भएको छ ।. निजगढ नगरपालिकाले आर्थिक वर्ष २०७८/७९ मा नदीजन्य पदार्थ उत्खननका लागि आइइई रिपोर्ट तयार गर्दा प्रक्रिया पूरा नगरेपछि विवाद निम्तिएको हो । नगरपालिकाले डिभिजन वन कार्यालय बारा, उद्योग, पर्यटन वन तथा वातावरण मन्त्रालय, प्रदेश वन निर्देशनालय, राष्ट्रपति चुरे तराई–मधेस संरक्षण विकास समितिसँग कुनै छलफल तथा सहमति नगरेको सम्बन्धित एकाइहरूको भनाइ छ ।. सम्बन्धित तथा सरोकारवाला निकायका साथै प्रभावित हुने पक्षलाई सहभागी नै नगराइ तयार पारेको आइइई रिपोर्ट अनुसार नदीजन्य पदार्थको उत्खनन, सङ्कलन, बिक्री वितरणका लागि ठेक्काको सूचना प्रकाशित गरेपछि कुरा बाहिर आएको हो ।. नगरपालिकाले बकैया खोला, धन्सार खोला, बगर खोला, लाल खोला, भक्तलाल खोला, शक्ति खोलाको आइइई रिपोर्ट तयार गरी ठेक्का बन्दोबस्तीको सूचना आह्वान गरिसकेको छ । उक्त आइइई रिपोर्ट हालसम्म सार्वजनिक नगरिएको र अध्ययनका लागि माग्दासमेत सरोकारवाला पक्षलाई नगरपालिकाले उपलब्ध नगराएको गुनासो छ ।. वन कार्यालयलाई कुनै जानकारीसमेत नगराइ आइइई रिपोर्ट तयार पारेको सम्बन्धमा डिभिजन वन कार्यालय बाराले पटक–पटक पत्राचार गरे पनि निजगढ नगरपालिकाले चित्तबुझ्दो जवाफ नदिएको डिवका बाराले जनाएको छ । “हामीले दुईपटक पत्राचार गरिसकेका छौं ।. वन क्षेत्रभित्र पर्ने नदीखोलाको नदीजन्य पदार्थ उत्खनन, सङ्कलन, बिक्री वितरणका लागि तयार गरिएको आइइई रिपोर्ट तयार गर्दाको आधार, प्रक्रिया र त्यसले टेकेको ऐन, कानून सम्बन्धमा जानकारी माग्यौं तर नगरपालिकाबाट जवाफ आएको छैन,” डिभिजन वन कार्यालय बाराका प्रमुख एवं डिएफओ मन्जुर अहमदले बताए ।. सो सम्बन्धमा निजगढ नगरपालिकाले भने ईमेलमार्फत सम्बन्धित निकायले जानकारी दिइसकेको जवाफ दिइरहेको छ ।. सोही आइइईको आधारमा नदीखोलाबाट यस वर्ष १ करोड ६१ लाख १ हजार ९६९ घनफिट नदीजन्य पदार्थ उत्खनन, सङ्कलन, बिक्री वितरण गर्न निजगढ नगरपालिकाले १२ करोड ८८ लाख १५ हजार ७५२ रुपैयाँ न्यूनतम रकम तोकेर सूचना प्रकाशित गरेको छ ।. पहिलो सूचना २०७८/४/१९ गते प्रकाशित भएकोमा विवादका कारण यही भदौ १३ गते म्याद थप गरी भदौ २५ गतेसम्म दरखास्त पेश गर्ने समयसीमा बढाएको छ । नगरपालिकाले सोसम्बन्धी ऐन, कानून निर्माण गरी नदीखोलाको आइइई रिपोर्ट तयार गरेको निजगढ नगरपालिकाका प्रमुख प्रशासकीय अधिकृत सुमनकुमार कार्कीको जिकिर छ ।. नेपालको संविधान २०७२ ले प्रदेशभित्रको राष्ट्रिय वनको अधिकार प्रदेशको अधिकारको सूचीमा सूचीकृत गरेको छ । वातावरणीय संरक्षण ऐन २०७६ मा पनि स्थानीय तहको अधिकार क्षेत्रभित्र पर्ने विषयसँग सम्बन्धित विकास निर्माणसम्बन्धी कार्य वा आयोजनासम्बन्धी प्रस्तावको हकमा मात्र संक्षिप्त वातावरणीय अध्ययन प्रतिवेदन वा प्रारम्भिक वातावरणीय परीक्षण प्रतिवेदनका लागि स्थानीय तहलाई अधिकार छ । तर त्यो नियम, कानून, विधि र प्रक्रिया सम्मत हुनुपर्छ । तर निजगढमा त्यसो हुन सकेन ।. जिल्ला समन्वय समिति बाराको बैठकमा नै प्रक्रिया, ऐन, कानून मिचेर निजगढ नगरपालिकाले आइइई रिपोर्ट तयार गरेको भन्दै डिभिजन वन कार्यालय बाराका प्रमुख अहमदले जोडदाररूपमा कुरा उठाएका थिए । चुरे क्षेत्रका नदीखोलाहरूमा कानूनविपरीत नदीजन्य पदार्थ उत्खनन, सङ्कलन, बिक्री वितरणको ठेक्का लगाएको भन्दै डिभिजन वन कार्यालयले आपत्ति जनाएको छ ।. नगरपालिकाले आइइई तयार गर्दा प्रदेश वन मन्त्रालय, राष्ट्रपति चुरे तराई–मधेस संरक्षण विकास समिति, जिल्ला समन्वय समिति बारासँग पनि सहमति नलिएको र सर्वत्र विरोध शुरू भएपछि हाल समन्वयको प्रयास भइरहेको नपाको समाचार स्रोतले जनाएको छ । प्रतिवेदन बनिसकेपछि भदौ ३ गते नगरपालिकाले सिफारिश सम्बन्धमा भन्दै जिल्ला समन्वय समिति बारालाई पत्राचार गरेको छ ।. त्यसैगरी, राष्ट्रपति चुरे तराई–मधेस संरक्षण विकास समिति काठमाडौंलाई पनि सहमतिका लागि नगरपालिकाले पत्राचार गरेको निनपाका प्रमुख प्रशासकीय अधिकृत कार्कीले बताए ।. वन क्षेत्र प्रदेश अन्तर्गत र खानी उत्खनन सङ्घीय सरकार अन्तर्गत रहेकाले उक्त क्षेत्रभित्र प्रवेश गर्दा नियाम अनुसार सम्बन्धित कार्यालयसँग अनुमति र सहमति लिनुपर्ने हुन्छ । प्रक्रिया, ऐन, कानून मिचेर वन क्षेत्रमा पर्ने नदीखोलाबाट नदीजन्य पदार्थ उत्खनन, सङ्कलन गरे वन ऐन, कानून आकर्षित हुने डिएफओ अहमदले बताए ।. नदीजन्य पदार्थ ठेक्का, उत्खनन, सङ्कलन, बिक्री वितरणका लागि निजगढ नपाले प्रदेशको उद्योग, पर्यटन वन तथा वातावरण मन्त्रालय तथा वन निर्देशनालयमा पत्रचार गरेको आफ्नो जानकारीमा नआएकोले यस विषयमा जानकारी लिने प्रदेश वनमन्त्री रामनरेश यादवले बताएका छन् ।. “नदीजन्य पदार्थ उत्खनन, वन क्षेत्र, चुरे क्षेत्र संवेदनशील विषय भएकाले पनि यसतर्फ मेरो विशेष ध्यान गएको छ । कसैको पनि कानून र क्षेत्राधिकार मिच्नुहुँदैन,” प्रदेश मन्त्री यादवले भने ।. तयार गरिएको आइइई रिपोर्ट प्रभावित क्षेत्रमा सार्वजनिक सुनुवाइ गर्नुपर्नेमा त्यसो पनि गरिएको छैन । सम्बन्धित वडाका अध्यक्षहरूसँग मात्रै छलफल गरी रिपोर्ट तयार गरिएको प्रभावित क्षेत्रका बासिन्दाहरूको गुनासो छ ।",https://eprateekdaily.com/2021/09/04/21297
कसले गर्ने माछा बजारको व्यवस्थापन ?,प्रमुख समाचार,प्रतीक दैनिक,"भदौ २१, २०७८",वीरगंज,"निश्चय नै सबैले रोजगार गर्न पाउनुपर्छ, तर रोजगारबाट एकथरीले फाइदा कमाउने र अर्काथरीले नोक्सान बेहोर्ने कुरा विडम्बना हो । जसले आफ्नो व्यापार–व्यवसायबाट नाफा कमाउँछ, त्यसबाट सिर्जित अव्यवस्थाको व्यवस्थापन पनि उसले गर्नुपर्छ भन्ने सामान्य सिद्धान्त हो ।. तर वीरगंजमा फोहर गर्नेले कहिले पनि फोहर व्यवस्थापन आफ्नो दायित्व ठान्दैन । सबै कामको जिम्मा पालिकालाई दिन्छ । सरसफाइको दायित्व निश्चय नै महानगरपालिकाको हो, तर उसको पनि केही सीमा हुन सक्दछ । यस अवस्थामा मध्यमार्ग उचित हुन्छ । र जतिछिटो हुन्छ महानगरपालिकाले प्रत्येक वडामा सबै प्रकारका सामग्री बिक्री गर्नका लागि पायकपर्दो ठाउँमा बजार बनाउनुपर्दछ । अन्यथा महानगरपालिका, प्रहरी, नागरिक र व्यवसायीबीच कहिले नटुङ्गिने विवाद रहिरहन्छ ।. सन्दर्भ हो वीरगंज, श्रीपुरस्थित नेपाल टेलिकमअगाडिको सडक र कृषि सामग्रीभन्दा उत्तर गलीमा लाग्ने गरेको माछा बजारको । केही महीनाअघि सम्झना होटलअगाडि उक्त बजार लाग्थ्यो । तर प्रहरीले कडाइ गरेपछि भित्री गलीमा माछा बजार लाग्ने गरेको छ । दिउँसो २ बजेपछि वीरगंज–१२ मुर्लीका करीब ३० परिवारले माछा बजार लगाउँछन् ।. एक वर्षअघि उनीहरू मुर्ली चोकभन्दा पश्चिम र मूल सडकभन्दा पश्चिमको खाली जमीनमा माछा बेच्थे । जगरनाथपुरका गापा अध्यक्ष जालिम मियFँको उक्त जग्गामा बजार राख्दा मासिक २ हजारदेखि ३ हजारसम्म भाडा तिर्नुपथ्र्यो तर दुई वर्षदेखि कोरोना महामारीका कारण बजार प्रभावित भएपछि भाडा किन दिने भन्दै साइकलमा घुमाएर माछा बिक्री गर्थे ।. लकडाउन खुकुलो भएपछि सम्झना होटलअगाडि सडकमैं माछा राखेर बेच्न थाले । वीरगंज–पावरहाउस क्षेत्र आफैंमा व्यस्त सडक हो । दिउँसो २ बजेपछि साँझ ६ बजेसम्म माछा बजारका कारण ट्राफिक जाम, भीडभाड र बजार लगाउने क्षेत्रमा फोहोर थुप्रिन थालेपछि सर्वसाधारणले प्रहरी प्रशासनमा उजूरी गरे । “प्रहरीले दैनिक लखेट्ने, माछा खोस्ने र कुटपिट गर्ने, हप्काउने गर्छ”–माछा व्यवसायी बताउँछन् । करीब ४० वर्षदेखि परिवारले माछा बिक्री गरेर गुजारा गर्दै आएको वीरगंज मुर्लीका असलम राइन बताउँछन् ।. “वीरगंज महानगरले बजार लगाउन ठाउँ दिंदैन, सडकमा बेच्यो भने नगर प्रहरी र नेपाल प्रहरीले दुःख दिन्छन् । गरीब के देखेवाला के बा (गरीबलाई हेर्ने को छ ?) लाठी प्रहार गरेर लखेट्छ, माछा खोसिदिन्छ”– उनी गुनासो पोख्छन् । अर्का माछा व्यवसायी जहिर मियाँले सडकमा बजार लगाउँदा उपभोक्ताले सस्तोमा माछा किन्न पाउने तर्क अघि सारे ।. वीरगंज–१३ राधेमाईका श्रवण साह माछा किन्दै गर्दा भेटिए । उनले भने–“अरू ठाउँभन्दा यहाँ ताजा माछा पाइन्छ, भाउ पनि सस्तो हुन्छ, त्यसैले म यहींबाट माछा किन्छु ।”. तर स्थानीय बासिन्दा जथाभावी सडकमैं माछा बजार लगाउँदा र बिक्री गरेपछि माछाको आन्द्रा, भुँडी र कत्ला त्यहीं सडक वा नालामा फ्याकिदिंदा नाक थुनेर हिंड्नुपर्ने बताउँछन् ।. “माछा बजार छुट्टै हुनुपर्छ”–मुर्लीका सोहन साह भन्छन्–“माछा बेच्ने ठाउँ दुर्गन्धित बन्छ, व्यवसायीले फोहोर व्यवस्थापन गर्दैनन्, जथाभावी फाल्छन् । कहिलेकाहीं फोहरले नाला थुनिएर पानीको बहाव नै रोकिन्छ ।. वीरगंज महानगर सरसफाइको ठेक्का पाएको पृथ्वी तारा कन्स्ट्रक्शनका प्रतिनिधि शिवजी गुप्ता माछा बजार टाउको दुखाइ हो भन्छन् । “सधैं केही सफाइकर्मी गएर सो क्षेत्र सफा गर्नुपर्छ”– उनले भने–“फाइदा लिने उनीहरू, दुःख र सास्ती जनता र कर्मचारीले बेहोर्ने ?” उनले बजार व्यवस्थापन गर्न महानगरले ठोस योजना ल्याउनुपर्ने बताए ।. वीरगंज महानगरको नगर प्रहरी इन्चार्ज हरि भुसालले पटकपटक बजार नलगाउन चेतावनी र आवश्यक कारबाई गर्दासमेत नमान्दा कहिलेकाहीं बल प्रयोग गर्नुपरेको बताउँछन् । उनी भन्छन्– “स्थानीयको गुनासो आएपछि महानगर सफा बनाउन प्रयत्न मात्र हुन्छ । भाडाको ठाउँ छँदैथियो, सडकमा बजार लगाउन त पाइँदैन नि !. जिल्ला प्रहरी कार्यालय, पर्साका प्रहरी नायब उपरीक्षक प्रह्लाद कार्कीले भने–“प्रहरीले सधैं गस्ती तथा निगरानी गर्छ । प्रहरी देखेपछि माछा व्यवसायी भाग्छन् र फर्केपछि बजार लगाउँछन् ।”",https://eprateekdaily.com/2021/09/06/21439
"तारा इनमा छापामारी, नक्कली भारतीय नोटसहित केही व्यक्ति पक्राउ",प्रमुख समाचार,प्रतीक दैनिक,"भदौ २६, २०७८",निजगढ,"बाराको निजगढ नगरपालिकास्थित तारा इन होटलमा प्रहरी प्रधान कार्यालयको टोलीले शनिवार छापा मारी केही व्यक्तिलाई नक्कली भारतीय नोटसहित नियन्त्रणमा लिएको छ ।. शनिवार बिहान ८ बजे प्रहरी प्रधान कार्यालयको टोलीले बारा प्रहरीको सहकार्यमा तारा इन होटलमा छापामारी गरेको थियो । छापामारीको क्रममा चारजनालाई नियन्त्रणमा लिएको र उनीहरूबाट नक्कली भारु ५० लाखभन्दा बढी बरामद भएको स्रोतले जनाएको छ । जबकि यसको पुष्टि आधिकारिकरूपमा प्रहरीले गरेको छैन । बिहानदेखि यो समाचार तयार गरुन्जेल राति आठ बजेसम्म सोधपूछ जारी थियो ।. पक्राउ परेका चारजना व्यक्ति ६–७ महीनादेखि सो होटलमा आउने जाने गरिरहेका थिए । होटलमा बस्दा उनीहरूले आफूहरूलाई जग्गाको कारोबारी बताउँदै आएका थिए । पक्राउ परेका व्यक्तिहरूको चहलपहल सो होटलमा गत एक महीनादेखि साताको दुईपटक हुने गरेको होटलको रजिस्टरबाट देखिन्छ । पक्राउ परेका व्यक्तिहरू चढ्ने बा.१४च ९३८२ नम्बरको स्कार्पियोलाई पनि प्रहरीले नियन्त्रणमा लिएको छ ।. यी सबै घटनाको प्रहरीले पुष्टि गर्न बाँकी छ ।. प्रदेश प्रहरी प्रमुख प्रहरी नायब महानिरीक्षक उमेश रञ्जीतकारले दिनभरि नै सञ्चारकर्मीहरूको फोन उठाएनन् । फोन उठाएका बारा प्रहरीका प्रमुख प्रहरी उपरीक्षक दीपेन्द्र शाहीले सबै कुरा आफूलाई पनि थाहा नभएको बताए । केहीबेर पख्नुस् बताउँछु, त्यति मात्र भने । तर राति ८ बजेसम्म फोन गर्ने सबै सञ्चारकर्मीलाई उनको भनाइ नै थियो– केहीबेर पख्नुस् सबै बताउँछु ।. प्रहरी स्रोतले निजगढको तारा इन होटलबाट नियन्त्रणमा लिएका मानिसहरूको बयानको आधारमा शनिवार रौतहटबाट पनि केही मानिसलाई भारतीय जाली नोटसहित पक्राउ गरेको बताएको छ । तर रौतहटमा पक्राउ परेका व्यक्तिहरूको पनि नाम सार्वजनिक गरिएको छैन ।. यसैबीच, घटनाको समाचार लिन तारा इन होटल पुगेकी पत्रकार मनिता पाण्डेले फोटो खित्दा उनको मोबाइल प्रहरीले नियन्त्रणमा लिएर फोटो डिलिट गरी फिर्ता गरेको थियो ।. प्रहरीले नियन्त्रणमा लिएका मानिसहरूलाई जीपमा बसाउने क्रममा पत्रकार पाण्डेले मोबाइलबाट तस्वीर लिएकी थिइन् । पाण्डे नेपाल पत्रकार महासङ्घ बाराकी उपाध्यक्ष हुन् । पत्रकारमाथिको दुव्र्यवहारको स्थानीय सञ्चारकर्मीहरूले चर्काे विरोध गरेका छन् ।",https://eprateekdaily.com/2021/09/11/21835
पर्सा जिल्लामा भौतिक उपस्थितिमा विद्यालयहरू खुल्दै,प्रमुख समाचार,प्रतीक दैनिक,"भदौ २०, २०७८",वीरगंज,"वीरगंज महानगरपालिकामा सामुदायिक तथा संस्थागत विद्यालयहरू पूर्णरूपमा सञ्चालन भएसँगै पर्सा जिल्लाका विभिन्न पालिकामा भने विद्यालयहरू सञ्चालनमा आउन थालेका छन् । चैतको पहिलो सातादेखि बन्द भएका विद्यालयहरू वैशाख १६ गतेदेखि जारी निषेधाज्ञाको कारण खुल्न सकेका थिएनन् । सरकारले विद्यालय सञ्चालन गर्न स्वीकृति दिएको छैन भने स्थानीय प्रशासनले पनि विद्यालय सञ्चालनको लागि स्वीकृति प्रदान गरेको छैन ।. वीरगंज महानगरपालिकाले विद्यालय सञ्चालन गर्न अनुमति दिएको डेढ महीनापछि साउन १५ गतेदेखि वीरगंज महानगरका विद्यालयहरू सञ्चालनमा आएका हुन् । कक्षा ८ देखि १२ सम्मको विद्यालय पहिलो चरणमा खुले भने त्यसपछि कक्षा ५ माथिका र अहिले आएर बालविकासदेखि नै कक्षा सञ्चालन भएका छन् ।. प्रस, ठोरी/. ठोरी गाउँपालिकामा आइतवारदेखि बालविकासदेखि कक्षा १२ सम्मका विद्यालय सञ्चालनमा आएको गापाका शिक्षा संयोजक भुपालकुमार जोशीले बताए ।. भदौ १३ गते ठोरी गापाका जनप्रतिनिधि, विद्यालय व्यवस्थापन समितिका अध्यक्ष, प्रधानाध्यापकलगायत सरोकारवालाहरूको संयुक्त बैठकले विद्यार्थीहरूको भौतिक उपस्थितिमा विद्यालय सञ्चालन गर्ने निर्णय गरेको थियो । कोरोनाको जोखिम कम भएकोले विद्यार्थीहरूको भौतिक उपस्थितिमा विद्यालय सञ्चालन गरिएको शिक्षा संयोजक जोशीले बताए । विद्यालय सञ्चालन भएपनि कोरोनाको जोखिमबाट जोगिन मास्कको प्रयोगसँगै तोकिएको स्वास्थ्य मापदण्ड पालना गर्नुपर्ने अनिवार्यता कायम गरिएको उनले बताए ।. संयोजक जोशीले विद्यार्थी सङ्ख्या बढी भएका विद्यालयहरूले आवश्यकता अनुसार दुई सिफ्टमा विद्यालय सञ्चालन गर्न निर्देशन गरिएको बताए । उनले ग्रामीण क्षेत्र भएकोले ठोरीमा अनलाइन कक्षा सञ्चालन गर्न अप्ठेरो भएको र सियुजी सिममार्फत पठनपाठन गराउन अभिभावकहरू अनिच्छुक देखिएकाले विद्यार्थीहरूको भौतिक उपस्थितिमा विद्यालय सञ्चालन गर्नुको विकल्प नरहेको प्रस्ट्याए ।. विद्यालय बन्द भएको करीब ६ महीना र नयाँ शैक्षिक सत्र शुरू भएको पौने दुई महीनापछि विद्यालय सञ्चालनमा आए पनि विद्यार्थी सङ्ख्या भने न्यून रह्यो । ठोरीका विद्यालयहरूमा २५ देखि ६५ प्रतिशत विद्यार्थी विद्यालय आएको बताइएको छ । ठोरी गापा–२ स्थित नमूना सामुदायिक मावि, सरस्वती मावि, गौतमनगरमा ६० प्रतिशत विद्यार्थी उपस्थित भएको प्रअ केशवप्रसाद रेग्मीले बताए ।. ठोरी गापा–१ मा रहेको प्राविधिक मावि दीपनगरमा भने विद्यार्थी सङ्ख्या न्यून भएको प्रअ निरञ्जनकुमार श्रीवास्तवले बताए । यहाँ २५ प्रतिशत विद्यार्थीको मात्र उपस्थिति रह्यो । ठोरी गापामा २१ वटा सामुदायिक विद्यालय छन् ।. आजदेखि विद्यालय सञ्चालनमा आए पनि सबै विद्यार्थीले मास्क नलगाएको ज्ञानज्योति मावि ठोरी गापा–४ का पिताचन्द्र ढुङ्गेलले बताए । उनले ठोरीमा हाल भाइरल ज्वरोको प्रकोप बढेको र विद्यार्थीहरूले मास्क नलगाउँदा भाइरल ज्वरो सर्न सक्ने जोखिम बढेको बताए । ठोरीका सबै विद्यालयले ज्वरो लागेका विद्यार्थीहरूलाई विद्यालय नआउन सूचित गरेका छन् र विद्यालय आउने सबै विद्यार्थीलाई अनिवार्य मास्कको प्रयोग गर्न र पिउने पानी आफूसँगै ल्याउन सूचित गरेको सरस्वती मावि ठोरीका प्रअ ढुङ्गेलले बताए ।. प्रस, सेढवा/. वीरगंज महानगरपालिकाका विद्यालयहरू पूर्णरूपमा सञ्चालनमा आएको समाचारसँगै जीराभवानी र पटेर्वासुगौली गापामा पनि आइतवारदेखि भौतिक उपस्थितिमा विद्यालय सञ्चालन भए ।. यसअघि, मन्त्रीस्तरीय तथा स्थानीय प्रशासनको निर्णयबाट मात्र विद्यालय सञ्चालन हुने बताउँदै आएका यहाँका प्रअहरूले आइतवारदेखि विद्यालय सञ्चालनमा ल्याएका हुन् । दुवै गापाका सामुदायिक तथा संस्थागत विद्यालयहरूमा बालविकासदेखि कक्षा १२ सम्म एकसाथ सञ्चालनमा आएका हुन् ।. आइतवार पहिलो दिन विद्यार्थीहरूको सङ्ख्या कम रह्यो । सबैलाई सूचना नपुगेको र कोरोनाको भयको कारण पनि कतिपय विद्यार्थी विद्यालय नआएको पाइएको छ ।. प्रस, पोखरिया/. पोखरिया नगरपालिकामा रहेका विद्यालयहरू भदौ २२ गतेदेखि खुल्ने भएका छन् । नगरपालिकाले सरोकारवालाहरूसँग बैठक गरी भदौ २२ गतेदेखि खोल्ने निर्णय गरेको छ ।. कालिकामाई गापामा रहेका विद्यालयहरू भने आइतवारदेखि सञ्चालनमा आएका छन् । धोबिनी गापाका विद्यालयहरू भदौ १५ गतेदेखि नै सञ्चालनमा छन् तर पकाहामैनपुर गापाले भने अहिलेसम्म विद्यालय खोल्ने सम्बन्धमा निर्णय गरेको छैन, जसले गर्दा यहाँ विद्यालय खुल्ने विषय अहिले पनि अन्योलमा छ ।",https://eprateekdaily.com/2021/09/05/21365
सडक फूटपाथ अतिक्रमण हटाउन महानगरलाई प्रहरी सहयोग,प्रमुख समाचार,प्रतीक दैनिक,"भदौ २४, २०७८",वीरगंज,"वीरगंज महानगरपालिकाको सडक, फूटपाथ अतिक्रमण, छाडा चौपाया नियन्त्रण जस्ता कार्यमा पर्सा प्रहरीले सहयोग गर्ने भएको छ ।. जिल्ला प्रहरी कार्यालय पर्साले बिहीवार सरोकारवालाहरूको बैठक डाकेर सडक, फूटपाथबाट अतिक्रमण हटाउने र छाडा चौपाया नियन्त्रण गर्ने कार्यमा महानगरपालिकालाई सघाउने गरी कार्यक्रम गर्ने निर्णय गरेको छ ।. प्रहरी उपरीक्षक बेलबहादुर पाण्डेले जथाभावी सडक, फूटपाथ अतिक्रण गरिएको, थुप्रै स्थानमा भर्खरै बनेको पिच सडक, फूटपाथलाई हानि पुग्ने गरी निर्माण सामग्री थुपारिएको र सडकमा जथाभावी छाडा चौपायाले सवारी दुर्घटना भइरहेकोतर्फ गम्भीर ध्यानाकर्षण भएको र यो कार्यमा महानगरपालिकासँग सहकार्य गरी अगाडि बढ्ने निर्णय भएको बताए ।. सामुदायिक सेवा केन्द्र, वडाध्यक्षहरूसँग बैठक गरी यो अभियान अगाडि बढाउने निर्णय भएको उनले बताए ।. बैठकमा प्रहरी नायब उपरीक्षक प्रह्लाद कार्की, प्रहरी निरीक्षकहरू दिनेश गौतम, कुशल बर्ताैला, दीपेन्द्र श्रेष्ठ, वडाध्यक्षहरू धु्रव नेपाल, प्रद्युम्न सेढाईं, राजकिशोर गुप्ता, सामुदायिक सेवा केन्द्र छपकैयाका अध्यक्ष ग्याँसुद्दीन मियाँ ठकुराई, सामुदायिक सेवा केन्द्र मीनाबजारका अध्यक्ष विदुर गुप्तालगायतको सहभागिता थियो ।. प्रहरीले आजदेखि यो कार्यको शुभारम्भ गरेको छ । घण्टाघर लिङ्करोडमा सडक, फूटपाथ अतिक्रमण गरिएको क्षेत्र प्रहरी, ट्राफिक, नगर प्रहरीको सहकार्यमा खाली गराइएको छ ।. यसैगरी, बिहीवार ग्रीन सिटी सामुदायिक सेवा केन्द्रको पहलमा नगर प्रहरी, ट्राफिक प्रहरीसमेतको सहभागितामा आदर्शनगर क्षेत्रका विभिन्न स्थानमा सडक, फूटपाथमा थुपारिएका निर्माण सामग्री हटाएको ग्रीन सिटीका अध्यक्ष प्रकाश खेतानले बताए ।. उनले लोहारपट्टि, रेशमकोठी चोक, आदर्शनगरको पूजन होटलदेखि घडीअर्वा पोखरी परिसरसम्म अनधिकृतरूपमा सडक, फूटपाथमा राखिएका निर्माण सामग्रीलगायतका वस्तुहरू हटाउन लगाएको बताए । उनले सम्बन्धित सामानधनीलाई अब उप्रान्त सडक, फूटपाथमा सामान नराख्ने भनी लिखित प्रतिबद्धता गराएको बताए ।",https://eprateekdaily.com/2021/09/09/21688
खुलेका विद्यालयमा स्वास्थ्य मापदण्ड पालना भएन,प्रमुख समाचार,प्रतीक दैनिक,"भदौ २३, २०७८",वीरगंज,"पर्सा जिल्लाको छिपहरमाई र पकाहामैनपुर गाउँपालिकाबाहेक १२ वटा पालिकामा विद्यालयहरू सञ्चालनमा आएका छन् ।. छिपहरमाई गापाले भदौ २७ गतेदेखि पालिकामा विद्यालय सञ्चालन गर्ने निर्णय गरेको छ तर पकाहामैनपुरले भने अहिलेसम्म विद्यालय सञ्चालन गर्ने विषयमा निर्णय गरेको छैन । वीरगंज महानगरपालिकामा संस्थागत तथा सामुदायिक विद्यालयहरू सञ्चालनमा आएसँगै जिल्लाभरिका पालिकाहरूमा एकपछि अर्को विद्यालय खोल्ने होडबाजी शुरू भएको हो ।. विद्यालय सञ्चालनको लागि स्वास्थ्य सुरक्षा मापदण्ड पालना गर्ने संस्थागत तथा सामुदायिक विद्यालयहरूको छाता सङ्गठन प्याब्सन, एन–प्याब्सन, शिक्षक सङ्घ, सङ्गठन र महासङ्घले प्रतिबद्धता जाहेर गरे पनि अहिले विद्यालय सञ्चालन भएसँगै स्वास्थ्य सुरक्ष्Fा मापदण्डको पालना गरिएको छैन । वीरगंजमा अहिले विद्यालयका बसहरू पनि सञ्चालनमा आएका छन् । सानादेखि ठूला सबै कक्षा सञ्चालनमा छन् । विद्यालयमा पचास प्रतिशतभन्दा पनि कम विद्यार्थीले मास्क लगाउने गरेका छन् ।. साबुन–पानीले हातधुने कुरा सम्भव पनि नभएकोले पालना गरिएको छैन । प्रत्येक विद्यालयमा साबुन–पानीको व्यवस्था छ तर विद्यार्थीहरूले हात धोएर कक्षामा प्रवेश र हात धोएर बाहिरिने स्वास्थ्य मापदण्ड पालना गरेका छैनन् । विद्यार्थी सङ्ख्या बढी भएका विद्यालयहरूले दुई सिफ्टमा अथवा आलोपालो गरी कक्षा सञ्चालन गरेका छैनन् । पूर्ववत्रूपमा विद्यार्थीहरू बेन्चमा कोचिएर बस्ने र अध्ययन गर्ने गरेको पाइएको छ ।. प्रस, सेढवा/. जगरनाथपुर र जीराभवानी गाउँपालिकामा सञ्चालित विद्यालयहरूमा स्वास्थ्य सुरक्षा मापदण्डको पालना गरिएको छैन । विद्यार्थीहरू आफूखुशी मास्क लगाएर आउँछन् तथा नलगाउनेलाई रोकटोक पनि गरिएको छैन । प्रअहरूले यस सम्बन्धमा विद्यार्थीहरूलाई नियन्त्रण गर्न नसकिने बताए । विद्यार्थी सङ्ख्या बढी भएकाले मास्क लगाएको नलगाएको निगरानी गर्दा उनीहरूको पढाइमा असर पुग्ने बताए ।. यसैगरी, विद्यालयमा हात धुन लगाउने र सामाजिक दूरी बनाउने हो भने विद्यालय सञ्चालन गर्न नसकिने उनीहरूको प्रतिक्रिया छ । तीनवटा ठूला विद्यालयले मात्र आलोपालो गरी कक्ष्Fा सञ्चालन गरेका छन् । बाँकी सबै विद्यालय पूर्ववत्रूपमा सञ्चालित छन् । एउटा बेन्चमा चारजना विद्यार्थी बसेर पढिरहेका छन्, यसअघि छजना बसेर पढ्थे । अहिले भर्खरै विद्यालय सञ्चालन भएकोले विद्यार्थी सङ्ख्या बढ्न सकेको छैन ।. प्रस, पंचगावाँ/. पटेर्वासुगौलीमा सञ्चालित विद्यालयहरूमा पनि स्वास्थ्य सुरक्षा मापदण्डको पालना भएको छैन।. बालविकासदेखि कक्षा १२ सम्मका विद्यार्थीहरूमध्ये आधाले पनि मास्क लगाउँदैनन् । विद्यार्थी सङ्ख्या बढी भएकोले सामाजिक दूरी पालना हुन सकेको छैन । साबुन–पानीले हात धुने व्यवस्था गरिएको छ तर कसैले पनि त्यसको प्रयोग गरेको पाइँदैन ।. प्रस, पर्सागढी/. पर्सागढी नगरपालिकामा अहिले कक्षा ८ देखि १२ सम्मको पढाइ भइरहेको छ । जसले गर्दा विद्यार्थीहरूको भीड हुन सकेको छैन । ठूला कक्षामा पढ्ने विद्यार्थीहरूमध्ये पनि ६० प्रतिशतले मात्र मास्क लगाउने गर्छन् । यहाँ पनि स्वास्थ्य सुरक्षा मापदण्डको पालना हुन सकेको छैन ।. प्रस, ठोरी/. ठोरी गापामा सञ्चालित विद्यालयहरूमा पनि स्वास्थ्य सुरक्षा मापदण्डको पालना भएको छैन । एकाध विद्यालयले कक्षा आलोपालो गरी सञ्चालन गरेका छन् तर धेरैजसोले पूर्ववत्रूपमैं बालविकासदेखि कक्षा १२ सम्म सञ्चालन गरेका छन् । मास्क लगाउने, साबुन–पानीले हात धुने र सामाजिक दूरी बनाउने कुरामा यहाँ पनि लापरवाही छ ।. स्वास्थ्य सुरक्षासम्बन्धी नियम पालना गर्दा विद्यालय सञ्चालन हुन नसक्ने प्रअहरूको भनाइ छ । मास्कसम्मको निगरानी गर्न सकिने तर त्यसबाहेक अन्य गर्न नसकिने उनीहरूले बताए । तर मास्कको पनि निगरानी गरिएको छैन । नलगाउनेलाई मास्क लगाएर आउन कुनै पनि विद्यालयले कर गरेको छैन ।",https://eprateekdaily.com/2021/09/08/21607
सर्पदंशबाट बालकको मृत्यु भएपछि सिम्रौनगढ अस्पतालमा तोडफोड,प्रमुख समाचार,प्रतीक दैनिक,"भदौ २८, २०७८",सिम्रौनगढ,"सर्पदंशको उपचार बेलैमा नपाएपछि बालकको मृत्यु भएको विरोधमा बारा, सिम्रौनगढ नगरपालिका–७ स्थित नगर अस्पतालमा तोडफोड भएको छ ।. सिम्रौनगढ नपा–२ मौवाही निवासी सुमोद साहका १८ महीने बालक अनुराज गुप्तालाई सर्पले टोकेपछि उपचार गराउन अस्पताल पुगेका साहलाई यहाँ उपचार सम्भव नहुने भनेपछि कलैया लैजाने क्रममा बालकको मृत्यु भएको थियो ।. घटनापछि आक्रोशित परिवारजनले अस्पतालमा तोडफोड गरेका छन् । तोडफोडको क्रममा अस्पतालका पाँचजना कर्मचारी प्रयागप्रसाद कुशवाहा, फर्मासिस्ट रवीन हुसेन, कम्प्युटर अपरेटर वीरेश यादव, शम्भुप्रसाद साह, रामजीवन ठाकुर, एचए लालबाबू मुखिया, स्टाफ नर्स निर्मला ठाकुर र सिएमए सुरेन्द्र साह घाइते भएका छन् । उनीहरूको कलैया र सिम्रौनगढ अस्पतालमा उपचार भइरहेको छ ।. यसैगरी, तोडफोडमा कम्प्युटर, ल्याबटप, इसिजी मेशिन, मोनिटरलगायतका उपकरण क्षतिग्रस्त भएको छ भने केही औषधिमा पनि क्षति पुगेको अस्पतालले जनाएको छ ।. आक्रोशित स्थानीयवासीले नगरपालिका र अस्पतालको बाटोमा टायर बाली नगरप्रमुख विजयशङ्कर यादवविरुद्ध नाराबाजी गरेका थिए ।. मृतकका पिता सुमोदले अस्पतालका चिकित्सकले उपचार नगरी कुरामा अल्झाएर अबेर गर्दा आफूले छोरा गुमाएको बताए ।. यसबारेमा सिम्रौनगढ नगर अस्पतालका प्रमुख डा जीतेन्द्रे यादवले घटनाबारे प्रेस विज्ञप्तिमार्फत जानकारी गराउने बताएका छन् ।",https://eprateekdaily.com/2021/09/13/21993
औद्योगिक कोरिडोरका अधिकांश उद्योग सञ्चालन,प्रमुख समाचार,प्रतीक दैनिक,"भदौ १३, २०७८",परवानीपुर,"वीरगंज–पथलैया औद्योगिक कोरिडोरका अधिकांश उद्योग सञ्चालनमा आएका छन् ।वीरगंज–पथलैया, वीरगंज–पोखरिया, वीरगंज–कलैया क्षेत्रका करीब सात सय ठूला उद्योग र १५ सय साना तथा मझौला उद्योग सञ्चालनमा आएको वीरगंज उद्योग वाणिज्य सङ्घले जनाएको छ ।. वीउवासङ्घका अध्यक्ष सुबोध गुप्ताले कोरोना महामारीका कारण दुर्ई वर्षदेखि चौपट बनेको उद्योग–व्यापार गत असारदेखि पुनः तङ्ग्रिन थालेको बताए । उनले पहिलो र दोस्रो कोरोना लहरको मारमा परेका यस कोरिडोरका उद्योगहरूले उत्पादन घटाएर सञ्चालनमा आएको बताए। अढाई महीनादेखि लकडाउन खुकुलो भएपछि उद्योगधन्दा पुनः पहिलेको लयमा फर्किएको उनले बताए ।. व्यवसायीका अनुसार कोरोनाले सबैभन्दा बढी असर निर्माण सामग्री उत्पादन गर्ने उद्योगलाई पारेको छ । फलाम, सिमेन्ट, जस्तापाता, पाइप, एङ्गल च्यानल, बिमलगायत अन्य उद्योग अहिलेको अवस्थामा घाटाको रोजगार बनेको जगदम्बा इन्टरप्राइजेजका सञ्चालक अनिल रूँगटाले बताए । उनले दुर्ई वर्षदेखि कोरोनाले ठूला आयोजनाहरू प्रभावित भएको बताए । नेपाल अब फलाम उद्योगमा आत्मनिर्भर बनिसकेको छ । तर बजारमा उत्पादित सामानको माग न्यून हुँदा क्षमताको ४० प्रतिशत मात्र फलाम उत्पादन भइरहेको बताए ।. उनले भने, “सरकारले ठूला आयोजनामा ध्यान दिएको छैन, कतिपय ठूला आयोजना बन्द छन्, कतै बजेट छैन, कतै जनशक्ति छैन, कोरोनाले नयाँ घर, भवन, पुललगायतका काम प्रभावित भएको छ । एकै प्रकृतिका उद्योग थपिएकै छन्, अस्वस्थ प्रतिस्पर्धा बढेकाले सबै उद्योगले मर्का झेल्नुपरेको छ ।”. वीरगंजमा एक दर्जनभन्दा बढी फलाम उद्योग छन् र सबै फाटफुटरूपमा सञ्चालनमा रहेको उनले बताए । वीरगंज–पथलैया कोरिडोरमा जगदम्बा स्टील, जगदम्बा इन्टरप्राइजेज, हुलास स्टील, हामा स्टील, हुलास इफ्रा प्रालि गर्दाैल, हिमाल आयरन प्रालि, नारायणी इस्पात प्रालि, नारायणी स्ट्रिप्स, नारायणी रोलिङ मिल, जगदम्बा समूहको एसएस पाइपलगायतका उद्योगहरू सञ्चालनमा छन् ।. वीउवासङ्घ पूर्वअध्यक्ष अशोक बैदले सिमेन्ट व्यवसायमा अस्वस्थ प्रतिस्पर्धा बढेको कारण सिमेन्ट उद्योगले महामारीको समयमा निकै चुनौती खेप्नुपरेको बताए । उनले नेपालमा उत्पादित सिमेन्टलाई निर्यात गर्ने कानून बनाएर नेपाली उद्योगलाई सरकारले सघाउनुपर्ने सुझाव दिए ।. “विकास निर्माणको तुलनामा बर्सेनि स्वदेशी उद्योगको सिमेन्ट उत्पादन क्षमता बढेकै छ, बजारमा खपत र माग कम छ,” उनले भने, “करीब १४ वटा उद्योगले ४५ प्रतिशतको हाराहारीमा उत्पादन गरिरहेका छन् ।”. विश्वकर्मा, नारायणी, शुभश्री जगदम्बा, कलश, ओम, अम्बे, रिलायन्स, शालिमार, युनाइटेड सिमेन्ट उद्योग आंशिकरूपमा सञ्चालनमा रहेको बैदले बताए ।. यस कोरिडोरमा सञ्चालित कपडा उद्योगले उत्पादन कटौती गरेर उद्योग चलाइरहेका छन् । नोबेल टेक्सटाइल्सका सञ्चालक रमेश गाडियाले सरकारी नीति र कोरोनाले दुर्ई वर्ष उद्योगधन्दा थला परेको बताए । वीरगंजमा करीब एक दर्जनभन्दा बढी ठूला र ५० भन्दा बढी साना/मझौला कपडा उद्योग सञ्चालनमा रहेको र अधिकांशले ३० प्रतिशतको हाराहारीमा उत्पादन गरिरहेको गाडियाले बताए ।. कोरोना महामारीमा दुई वर्ष उद्योगधन्दा चौपट भएको बेलामा सरकारले दिंदै आएको बिजुली महसूलमा ५० प्रतिशत अनुदान गत आवदेखि खारेज गरी शतप्रतिशत महसूल असुलेकोमा उनले गुनासो गरे ।. “सरकारले कपडा उद्योगलाई रुग्ण उद्योग भन्छ तर दिंदै आएको सुविधा पनि खोसेको छ,” उनले भने, “अब कपडा उद्योगको उत्पादन महँगो हुन्छ ।” उनले जग्गाको भाउ १५ वर्षमा २० प्रतिशतले वृद्धि भएकोले पनि नयाँ उद्योग स्थापना गर्न वीरगंजका उद्योगी हिचकिचाएको बताए।. पहिलो कोरोनाकालमा सीमा बन्द हुँदा यहाँका उद्योगले राम्रो बजार पाएको भएपनि सीमा खुकुलो भएपछि भारतबाट कपडा तस्करी हुँदा स्वदेशी कपडाको खपत कम भएको गाडियाले बताए ।. वीरगंज होटल तथा पर्यटन व्यवसायी सङ्घका अध्यक्ष हरि पन्तले वीरगंज, कलैया, पथलैया, अमगेखगंज र निजगढ क्षेत्रका होटल व्यवसाय पहिलेको लयमा फर्किन नसकेको बताए । नेपाली होटल तथा पर्यटन व्यवसाय भारतीय पर्यटकमाथि निर्भर रहेकोले घरभाडा, कर्मचारी तलब, बिजुली/सञ्चालन खर्चसमेत निकाल्न मुस्किल भइरहेको बताए ।. नेपाल उद्योग वाणिज्य महासङ्घ प्रदेश २ का अध्यक्ष गणेश लाठले प्रदेश २ मा करीब चार हजार उद्योग रहेको र त्यसमध्ये ८० प्रतिशत बारा/पर्सा क्षेत्रमैं रहेको बताए । उनले उत्पादनमुखीभन्दा सेवामुखी उद्योगको लगानी जोखिममा परेको बताए । होटल व्यवसाय त्यसको उदाहरण रहेको उनले बताए ।. खाद्यान्न र औषधि उद्योग मालामाल. कोरोनाकालमा वीरगंज कोरिडोरका खाद्यान्न तथा औषधि उद्योग भने प्रभावित भएनन् । तेल, दाल, चामल, पीठो, बिस्कुट, ग्याँस, अक्सिजन उद्योगको व्यवसाय यस अवधिमा प्रभावित भएन र उनीहरूले पहिलेभन्दा बढी आम्दानी गरेका छन् ।. वीरगंज नाकाबाट चालू आवको साउनमा साढे ६ अर्ब रुपैयाँको प्रशोधित तेल निकासी भएको वीरगंज भन्सारको तथ्याङ्कले देखाउँछ । जुन अघिल्लो आव २०७७/७८ भन्दा २८७ प्रतिशतले वृद्धि भएको देखिन्छ ।. चालू आवको साउनमा ५ अर्ब ७८ करोड २५ लाख ११ हजार मूल्यबराबरको २ करोड ५२ लाख ९ हजार ६ सय ४४ किलो सोयाबिन तेल भारतको बिहार, उत्तर प्रदेश, मध्यप्रदेश, दिल्लीलगायतका ठाउँमा निकासी भएको छ । जबकि गत आवको सोही अवधिमा १ अर्ब ४९ करोड ३९ लाख ९२ हजार मूल्यबराबरको १ करोड ८ लाख ७६ हजार १७३ किलो सोयाबिन तेल निकासी भएको थियो ।. त्यसैगरी, चालू आवमा ६५ करोड ४४ लाख मूल्यबराबरको ३३ लाख ८ हजार ८८१ किलो सूर्यमुखीको प्रशोधित तेल निकासी भएको छ । गत आवको साउनमा जम्मा ५० लाख ९७ हजारको ३५ हजार ७९० किलो मात्र उक्त तेल भारत निकासी भएको थियो ।. सूर्यमुखी तेलको निकासी गत आवको तुलनामा ठूलो परिमाणले वृद्धि भएको छ । अगस्तदेखि डिसेम्बरसम्म भारत सरकारले प्रशोधित पाम तेलको निकासी खोलेपछि यस क्षेत्रका १४ वटा उद्योग विदेशबाट पाम तेलको कच्चा तेल आयात गरी निकासी गरेका थिए ।. निम्बसको प्रोबायोटेक इन्डस्ट्रिज प्रालिले प्रशोधित तेल भारत निकासी गर्दैन । उसले स्वदेशी बजारमैं आफ्नो तेल खपाउने गरेको छ । पशुपक्षीको आहारा दाना, मस्यौरा, पीठो पनि उत्पादन गर्दै आएको छ ।. रूँगटा समूहको ओम चावो बिरो, ओसिबी फूड्स एन्ड फिड्सले चामल, दाल, तेललगायतको उत्पादन गर्छ । चाचान समूहको नारायणी पल्सेस प्रालिले दाल उत्पादन गर्छ भने नारायणी आयल रिफाइनरीले तेल उत्पादन गर्छ । त्यसैगरी, सुशील वनस्पति उद्योग, त्रिवेणी समूहको महालक्ष्मी सोल्भेन्ट, अन्नपूर्ण भेजिटेबल्स एन्ड सोप प्रालि, त्रिवेणी दाल एन्ड आयल, गणपति, नन्दन, शिवशक्ति, मुक्ति आयललगायतले तेल, खाद्यान्न उत्पादन गर्छन् ।. कोरोनाकालमा भने औषधि उद्योगले राम्रो आम्दानी गरेको छ । सेनिटाइजर उत्पादनलाई प्राथमिकतामा राखेर औषधि उद्योगले मनग्य आम्दानी गरेको वीउवासङ्घका उपाध्यक्ष माधव राजपालले बताए । नेशनल हेल्थकेयरले कोरोनामा रेमडेसिभिर इन्जेक्शन उत्पादन थालेको छ भने अन्यले अनुसन्धान गरिरहेका छन् । वीरगंज करिडोरमा नेपाल, क्वेस्ट, एपेक्स, जिडी फर्मास्युटिकल्स, हिमालय प्यारेन्ट्रिल, म्याग्नस, प्राइमो, सुप्रिम, आर्यालगायत औषधि उद्योगहरू सञ्चालनमा छन् ।. बहुराष्ट्रिय उद्योग सूर्य नेपाल, डाबर नेपाल, ब्रिटानिया नेपाल, कन्साई नेरोलेक पेन्ट उत्पादन गर्ने केएनपी, मदिरा उद्योग हिमालय डिस्टिलरी प्रालि पनि पूर्णरूपमा सञ्चालनमा छन् ।. औद्योगिक कोरिडोरमा रहेका उद्योगका सञ्चालकहरूले सरकारसँग कोरोना खोप माग गरेका छन्। सबै मजदूरले खोप पाएपछि उद्योगको उत्पादन पनि बढ्ने उनीहरूको भनाइ छ ।",https://eprateekdaily.com/2021/08/29/20879
वीरगंज बसपार्कः आधुनिकीकरण भएपनि बस पार्किङ हुँदैन,प्रमुख समाचार,प्रतीक दैनिक,"भदौ ८, २०७८",वीरगंज,"वीरगंज बसपार्क आधुनिकीकरण भएको वर्ष बितिसक्दा पनि अहिलेसम्म सबैखाले बस सेवाहरू बसपार्कबाट सञ्चालन हुन सकेका छैनन्।. बसपार्कबाट बस सञ्चालनको लागि कैयौंपटक प्रयास भए तापनि जिल्ला ट्राफिक प्रहरी कार्यालय, पर्साले यस सम्बन्धमा चासो नदेखाउँदा बसपार्कबाट सञ्चालन हुन नसकेको हो।. वीरगंजबाट देशका विभिन्न भागमा छ सयभन्दा बढी बस सञ्चालन हुँदै आएका छन्। छ सय बसमध्ये बसपार्कबाट अहिले आधाभन्दा कमै बसहरू सञ्चालन भइरहेका छन्। बसपार्कमा दैनिक ५० वटा बस मात्रै राति पार्किङ गरिन्छ।. बसपार्क महानगरपालिकाले निजी साझेदार कार्यक्रम अन्तर्गत एनके इन्टरप्राइजेजमार्फत सञ्चालन गर्दै आएको छ। एनके इन्टरप्राइजेजका शिवजी गुप्ताले सञ्चालन हुने बसहरूमध्ये आधाभन्दा कमै बस पार्किङ हुने गरेको बताए। उनले सबै बस यत्रतत्रबाट सञ्चालन हुने र त्यसलाई बसपार्कमा ल्याउन नसकिएको बताए।. वीरगंज महानगरपालिकाले आधुनिक बसपार्क निर्माण गरे पनि अहिलेसम्म वीरगंजको ब्यारेकअगाडि, वीरगंज भन्सार र बसपार्कबाहिरबाट बसहरू सञ्चालन भइरहेका छन्। बसपार्कबाहिरबाट सञ्चालित बसहरूलाई बसपार्कभित्रबाट सञ्चालन गर्न स्थानीय प्रहरी र ट्राफिकले सहयोग गर्ने र व्यवसायीहरूले पनि बसपार्कबाट सञ्चालन गर्ने प्रतिबद्धता जाहेर गरेको लामो समय भयो।. वीरगंज बसपार्कमा पार्किङ गर्दा टाटासुमोलाई ३३.९०, मिनीबसलाई ४५.२० र बसलाई ६७.८० रुपैयाँ पटके शुल्क लाग्दछ। तर सामान्य दररेटमा पनि बसहरू पार्किङ गरिएको छैन। सडकमा यत्रतत्र पार्किङ गर्ने प्रवृत्तिलाई रोक्न ट्राफिक प्रहरीले चासो देखाएको छैन।",https://eprateekdaily.com/2021/08/24/20495
"ग्यास लिक भएपछि जगदम्बा स्टीलमा तोडफोड, तालाबन्दी, १० करोडभन्दा बढी क्षति भएको सञ्चालकको दावी",प्रमुख समाचार,प्रतीक दैनिक,"भदौ ११, २०७८",वीरगंज,"जीतपुरसिमरा उपमहानगरपालिका अन्तर्गत सिमरास्थित जगदम्बा स्टील प्रालिमा स्थानीयले शुक्रवार बिहान तालाबन्दी गरेका छन् ।. उद्योगको जस्तापाता प्लान्टमा जडित ग्याँस प्लान्टको पाइपलाइन लिकेज भएर ग्याँस फैलिएको र त्यसबाट दुर्घटना हुन सक्ने भन्दै स्थानीयहरू आक्रोशित भई उद्योगभित्र पसी तोडफोड गरेका हुन् । आज बिहान साढे ९ बजे ग्याँस लिक भएको थाहा पाएपछि भागाभाग मच्चिएको थियो । त्यसपछि सयौंको सङ्ख्यामा स्थानीय उद्योगमा प्रवेश गरेर तोडफोड गरेका थिए । तोडफोडपश्चात् स्थानीयले उद्योगको जस्तापाता प्लान्ट र मूलगेटमा तालाबन्दी गरे ।. उद्योग प्रशासनले ग्याँसको समुचित व्यवस्था नगरेसम्म तालाबन्दी नखोल्ने अडान स्थानीयको छ । इलाका प्रहरी कार्यालय, सिमराले ग्याँस लिक भएपछि स्थानीयमा त्रास फैलिए पनि अहिले सो अवस्था नभएको बताए । प्रहरीले स्थानीयलाई सम्झाइबुझाइ विवाद साम्य पारेको इप्रका सिमराले जनाएको छ ।. ग्याँस लिक सम्बन्धमा प्राविधिकबाट जाँच थालिएको सो कार्यालयले जनाएको छ । जगदम्बा स्टीलमा छ अर्ब रुपैयाँको लगानीमा रङ्गीन जस्तापातालगायत फलामजन्य सामग्रीको निर्माण हुँदै आएको छ । उद्योगको पुरानो प्लान्टदेखि उत्तरतर्फ रङ्गीन जस्तापाताको प्लान्ट जडान भएको र एक महीनाअघिदेखि उत्पादन भइरहेको थियो ।. उद्योगका सञ्चालक पवन गुप्ताले ग्याँस लिक भएको स्वीकारे । उनले ग्याँस लिक भएको कुरा ज्ञात भएपछि प्राविधिक लगाएर बन्द गर्नेतर्फ पहल हुनुपूर्व नै स्थानीयहरूले उद्योगमा प्रवेश गरेर तोडफोड गरेको बताए ।. उद्योगमा नयाँ प्लान्ट जडान गर्ने बेलामा पनि स्थानीयले विवाद खडा गर्ने गरेको उनको भनाइ छ । तोडफोडबाट करोडौं मूल्यबराबरको क्षति भएको उनले बताए । प्रारम्भिक अनुसन्धानमा १० करोड रुपैयाँभन्दा बढीको क्षति भएको उनले दाबी गरे ।",https://eprateekdaily.com/2021/08/27/20763
सीमाबाट १०८ जना बालबालिका/महिलाको उद्धार,प्रमुख समाचार,प्रतीक दैनिक,"भदौ ९, २०७८",वीरगंज,"जिल्ला प्रहरी कार्यालय, पर्साले गत आव ०७७–०७८ मा सीमा नाकाबाट महिला, बालबालिका गरी १०८ जनाको उद्धार गरेर घर फर्काएको जनाएको छ। पर्सा प्रहरीका प्रवक्ता प्रहरी नायब उपरीक्षक ओमप्रकाश खनालले ८५ जना महिला, एकजना बालक र २२ जना बालिकाको उद्धार गरी घरपरिवारको जिम्मा लगाइएको बताए। उनले चालू आवको भदौ ५ गतेसम्म १८ जना महिला र चारजना बालिका गरी २२ जनाको उद्धार गरिएको बताए। यसैगरी गत आवमा महिला, बालबालिका र ज्येष्ठ नागरिकबाट घरेलु हिंसासम्बन्धी ठाडो निवेदन र उजूरी ६३८ वटा परेको र तीमध्ये ३६८ वटा फर्छोट भइसकेको उनले बताए। गत वर्ष ज्येष्ठ नागरिकले घरेलु हिंसा सम्बन्धमा १० वटा उजूरी दिएकोमा पाँचवटा फर्छोट भएको र ११ वटा ठाडो निवेदन दिएकोमा पाँचवटा फर्छोट भएको प्रवक्ता खनालले बताए।. गत वर्ष घरेलु हिंसासम्बन्धी ५१६ वटा उजूरी दर्ता भएकोमा ३४८ वटा फर्छोट भएको र १६८ जना सम्पर्कमा नआएको बताए। उनले गत आवमा सबैभन्दा बढी आत्महत्याका ७४ वटा घटना भएको बताए। यसैगरी जबरजस्ती करणीको ३७, जबरजस्ती करणी उद्योगमा ७, बालयौन दुरुपयोगका ७, कर्तव्यज्यानका ७, अपरहरण, जबरजस्ती करणीका तीन, बहुविवाहका तीन, बालविवाहका दुई, दाइजोको एउटा उजूरी दर्ता भएको बताए।. गत आवमा महिला झैंझगडा, कुटपिट अन्य निवदेन (सामाजिक हिंसा) ६८६ वटा दर्ता भएको, ३७८ फर्छोट भएको र ३०६ जना सम्पर्कमा नआएका प्रवक्ता खनालले बताए। प्र्रवक्ता खनालले गत आवको चैत मसान्तसम्म ६ जना ज्येष्ठ नागरिक हराएको निवदेन परेको र चारजनालाई प्रहरीले फेला पारेको तथा दुईजना आफैं घर फर्केको बताए। यसैगरी ४६ जना महिला हराएकामा २५ जनालाई प्रहरीले फेला पारेको, ११ जना आफै फर्केका र १० जना हालसम्म फेला नपरेका बताए। यो अवधिमा २५ जना बालक हराएका र एकजना मृत फेला परेको, २५ जनालाई प्रहरीले फेला पारेको तथा ११ जना आफैं फर्केका र सातजना अहिलेसम्म बेपत्ता रहेको उनले बताए। बालिका भने ७२ जना हराएका र ३५ जनालाई प्रहरीले फेला पारेको र १५ जना आफैं घर फर्केका तथा २२ जना अझै फेला पर्न नसकेको प्रवक्ता खनालले जानकारी गराए।",https://eprateekdaily.com/2021/08/25/20561
नारायणी अस्पतालमा अक्सिजन प्लान्ट उद्घाटन,प्रमुख समाचार,प्रतीक दैनिक,"भदौ १६, २०७८",परवानीपुर,"नारायणी अस्पताल वीरगंजमा अक्सिजन प्लान्ट शुभारम्भ भएको छ । सङ्घीय सांसद विमल श्रीवास्तवको संसदीय विकास कोक्षबाट डेढ करोड रुपैयाँको लगानीमा नवनिर्मित अक्सिजन प्लान्ट सञ्चालनमा आएको हो ।. वीरगंजका प्रमुख विजयकुमार सरावगीका बुबा एवं समाजसेवी स्व चिरञ्जीवीलाल सरावगीको स्मृतिमा स्थापना गरिएको नवनिर्मिति अक्सिजन प्लान्टको उद्घाटन पर्सा क्षेत्र नं २ का सङ्घीय सांसद एवं पूर्व श्रम तथा रोजगारमन्त्री विमल श्रीवास्तवले गरेका थिए ।. नारायणी अस्पतालको प्रहरी बिटभन्दा पूर्वपट्टिको क्षेत्रमा उक्त अक्सिजन प्लान्ट जडान गरिएको छ । उक्त अक्सिजन प्लान्टले २४ घण्टामा १०५ वटा ४० लिटरको सिलिन्डर बराबरको हाई–अक्सिजन उत्पादन गर्नेछ ।. अस्पतालको आफ्नै अक्सिजन प्लान्ट स्थापनापछि विभिन्न विभागमा पाइपलाइनबाट अक्सिजन पु¥याउन सजिलो हुने नारायणी अस्पतालका मेडिकल सुपरिटेन्डेन्ट डा वीरेन्द्र प्रधानले बताए ।. अस्पतालको आकस्मिक कक्ष, मेडिसिन, सर्जरी, बाल सघन उपचार कक्ष, अर्थाेलगायत विभागमा अक्सिजन पु¥याउन आवश्यक पर्ने उपकरण तथा सामानहरू वीरगंज महानगरले खरीद गरी सहयोग गरेको छ । नगरप्रमुख सरावगीले १२ लाख रुपैयाँमा अक्सिजन प्लान्टदेखि विभिन्न विभागको पाइपलाइनसम्म अक्सिजन पु¥याउन महानगरले खर्च गरेको बताए ।. नगरप्रमुख सरावगीका अनुसार वीरगंज कोरिडोरका सूर्य नेपाल प्रालि, त्रिवेणी समूह, क्याल समूह, एनपिएल समूहको करीब ८० लाख रुपैयाँको सहयोगमा नारायणी अस्पतालका विभिन्न वार्डमा अक्सिजन पाइपलाइन विस्तारको कार्य सम्पन्न भइसकेको छ ।. यस कार्यले नारायणी अस्पतालको उपचार सेवा प्रभावकारी हुने र आगामी दिनमा कोरोना जस्तै अन्य सङ्क्रामक रोगको बेला अक्सिजन आपूर्ति सहज हुने विश्वास लिइएको छ ।. स्वास्थ्य मन्त्रालयको स्वास्थ्य सेवा विभागले पनि सोही ठाउँमा करीब डेढ करोडभन्दा बढीको बजेटमा लिक्विड अक्सिजन प्लान्ट जडान गर्ने योजना अघि बढाएको छ भने नराायणी अस्प्तालले रु दुई करोड १० लाखको ठेक्का नारायणी अस्पतालको सडकभन्दा पूर्वपट्टि अर्थात् प्रयोगशालाको क्षेत्रमा दुई सय शøयाको कोभिड डेडिकेटेड अस्पताल निर्माण गरिरहेको छ । लिक्विड अक्सिजन प्लान्ट आइसकेको र तीन महीनाभित्र उक्त प्लान्ट पनि सञ्चालनमा आउने जनाइएको छ ।. कार्यक्रमका प्रमुख अतिथि सङ्घीय सांसद श्रीवास्तवले नेपाल सरकारले वीरगंजको भौतिक पूर्वाधार निर्माणमा खासै बजेट नदिने गरेको चर्चा गरे ।. उनले वीरगंजको घण्टाघर, घडीअर्वा पोखरी, शङ्कराचार्य प्रवेशद्वार, जिल्ला प्रशासन कार्यालय, जिल्ला प्रहरी कार्यालय, नारायणी अस्पताल, नारायणी रङ्गशालालगायतका पूर्वाधारमा वीरगंजका उद्योगी–व्यवसायी र पर्साका जनता, किसान, मजदूरलगायतका लगानी र श्रमको योगदान रहेको बताए । उनले सरकारले विभेदकारी नीतिमा परिवर्तन ल्याउनुपर्ने बताए ।. अस्पताल विकास समितिका अध्यक्ष पुरेन्द्रकिशोर लाभको सभापतित्वमा भएको कार्यक्रममा वीरगंज उद्योग वाणिज्य सङ्घका अध्यक्ष सुबोध गुप्ता, पर्साका प्रमुख जिल्ला अधिकारी पीताम्बर घिमिरेलगायतले मन्तव्य व्यक्त गरेका थिए ।",https://eprateekdaily.com/2021/09/01/21110
"नेपाल रेलवेको जग्गामा भारतीयको रजाइँ,  आफ्नै भूमिमा मालसामान लोड–अनलोड गर्दा शुल्क तिर्नुपर्छ",प्रमुख समाचार,प्रतीक दैनिक,"भदौ १०, २०७८",परवानीपुर,"नेपाल सरकारको करोडौं मूल्यको जग्गा भारतमा बेवारिसे बनेको छ। वीरगंजको सीमावर्ती भारतीय बजार रक्सौलमा नेपाल सरकारको १६ बिघा एक कट्ठा चार धुर जग्गा बेवारिसे बनेको हो। रक्सौल रेलवे स्टेशनको प्लेटफर्मदेखि उत्तरमा अवस्थित नेपाल रेलवेको उक्त जग्गालाई नेपाल सरकारले संरक्षण र उपयोग गर्न नसक्दा अहिले उक्त जग्गामा भारतीयहरूको हालीमुहाली छ।. करीब ९४ वर्ष पहिले ४२ किलोमिटर लम्बाईको रक्सौल–वीरगंज–अमलेखगंज रूटमा रेल चलाउन नेपाल सरकारले उक्त जग्गा ब्रिटिश–इन्डियासँग सन् १९२७ जून १९ मा भारु ३१ हजार ७ सय २५ मा खरीद गरी नेपाली रेलवे स्टेशन स्थापना गरेको थियो। नेपाली रेलवेको पुरानो रातो घर अहिले जीर्ण बनेर भग्नावशेषमा परिणत भएको छ। उक्त भवनमा रेलको टिकट काउन्टर र प्रशासनिक काम हुन्थ्यो। सीमा जागरण मञ्च बिहारका अध्यक्ष महेशकुमार अग्रवालका अनुसार भारतभित्र नेपाली भूमि भएकोले भारतले पनि केही गर्न मिल्दैन। उक्त जग्गामा सर्वसाधारण गरीब, विपन्न परिवारले दिनानुदिन घर, टहरा, पसल र कतिपय हुनेखानेले पक्की संरचना बनाएरै कब्जा गरेका छन्। नेपाल सरकारको कमजोर विदेश नीति र लापरवाहीका कारण उक्त जग्गा संरक्षणमा ध्यान नगएको देखिन्छ।. अहिले करीब ५ सयभन्दा बढी भारतीय नागरिकले नेपाली भूमिमा अवैध बस्ती नै बसालेका छन्। बस्तीको नाम राखेका छन्, नेपाली स्टेशन टोल। १६ बिघामध्ये करीब आठ बिघा क्षेत्रफल अतिक्रमण गरी भौतिक पूर्वाधार निर्माण गरी कब्जा गरिएको छ भने बाँकी आठ बिघा क्षेत्रफलमा लुज कार्गाेको लागि यार्ड छुट्याइएको छ। उक्त यार्डमा नेपाल भित्रिने पत्थर कोइला, सिमेन्टमा प्रयोग हुने फ्लाइ एस, जिप्सम, स्लेग, बिलेट, एचआर क्वाइल, एचआर सीटलगायतका सामग्री अनलोड गरी ट्रकबाट वीरगंज ढुवानी गरिन्छ।. वीरगंज उद्योग वाणिज्य सङ्घका उपाध्यक्ष माधव राजपालका अनुसार नेपाल सरकारकै कमजोरीका कारण उक्त जग्गा बेवारिसे बनेको र भएको संरचना पनि जीर्ण बनेर नेपाली रेलवे स्टेशनको जग्गा नै समाप्त भइरहेको बताए। “नेपाल सरकारले भारत सरकारसँग समन्वय गरेर नेपाली प्रयोजनको लागि जग्गा खाली गराउन अघि बढ्नुपर्छ, रेलबाट नेपालका लागि आयात हुने लुज कार्गाे (धूलोजन्य कच्चा पदार्थ) अनलोड र लोड गरेर ल्याउन निश्चित समयभन्दा बढी समय भण्डारण गरियो भने मासिक करोडौं भाडा र विलम्ब शुल्कको रूपमा भारतीय रेलवेलाई तिर्नुपर्छ। उनले नेपाल सरकारको तत्कालीन नेपाल यातायात संस्थानले खरीद गरेको उक्त जग्गा अतिक्रमणमुक्त बनाइ नेपाली प्रयोजनको लागि संरक्षण र उपयोगमा ल्याउनुपर्ने सुझाव दिए।. तत्कालीन नेपाल यातायात संस्थान हालको भौतिक पूर्वाधार विकास मन्त्रालय अन्तर्गत छ भने नेपालमा रेलवे सेवाको लागि नेपाल रेलवे कम्पनी गठन गरी रेल सञ्चालनको योजना अघि बढिरहेको छ।. रक्सौलस्थितको नेपाली रेलवे स्टेशनको जग्गाको बीचबाट रेलको लिक थियो, सो लिकमा अहिले कच्ची बाटो छ। २८० मिटर लम्बाइको सो बाटो नेपाली रेलवेको जग्गाको लुज कार्गो थुपार्ने यार्डदेखि रक्सौल कस्टम (मितेरी पुलको दक्षिणी छेउसम्म एप्रोच सडकको रूपमा चिनिन्छ। तर नेपाल सरकारको जग्गा भएकोले भारत, बिहारको पथ निर्माण विभागले उक्त सडकमा कालोपत्र गर्न मानिरहेको छैन। जसले गर्दा नेपाली मालवस्तु मालवाहक गाडीमा ल्याउन समस्या भइरहेको छ। पथ निर्माण विभागका इन्जिनीयर अशोक कुमारले जबसम्म नेपाल सरकारले अनुपतिपत्र (नो अब्जेक्शन लेटर) भारत सरकारलाई दिदैन, तबसम्म भारतीय पक्षले पक्की काम गर्न नसक्ने बताए।. दुर्ई साताअघि नेपाली पक्ष मितेरी पुलको भ्रमण गर्न गएको बेला भारतीय पक्षले पर्साका सहायक जिल्ला अधिकारी भीमकान्त पौडेलसँग नो अब्जेक्शन लेटरको लागि पहल गर्न आग्रह गरेको थियो। वीरगंजस्थित भारतीय महावाणिज्य दूतावासका कन्सुलर शैलेन्द्र कुमारले उक्त जग्गाको उपयोगिताबारे दुवै देशले संवादमार्फत हल निकाल्न उचित हुने बताए। नेपाली भूमि अतिक्रमण गरी घर बनाएका सर्वसाधारणसँग रक्सौलका केही गैंगस्टर र राजनीतिक पहँुच भएका बाउन्सरहरूले मासिक केही शुल्क पनि असुल्ने गरेको नेपाली स्टेशनको जग्गामा घर बनाएर बस्ने एक बासिन्दाले बताए।",https://eprateekdaily.com/2021/08/26/20686
पर्यटन प्रवद्र्धनका लागि गण्डकीले मस्यौदा बनाउँदै –मन्त्री शर्मा,प्रमुख समाचार,प्रतीक दैनिक,"भदौ १७, २०७८",वीरगंज,"गण्डकी प्रदेशका पर्यटन उद्योग वाणिज्य तथा आपूर्तिमन्त्री मणिभद्र शर्माले पर्यटन, उद्योग, वाणिज्य र निजी क्षेत्रको विकासको लागि गण्डकी प्रदेश सरकारले रचनात्मक कार्यक्रम अगाडि सारेको दाबी गरेका छन् ।. वीरगंज उद्योग वाणिज्य सङ्घले आयोजना गरेको भेटघाट कार्यक्रममा गण्डकी प्रदेशका मन्त्री शर्माले आन्तरिक पर्यटनको विकास र प्रवद्र्धनको लागि आफ्नो प्रदेश सरकारले भर्खरै पर्यटन सम्बन्धी नीति र कानूनको मस्यौदा तयार गरेको र त्यसमा अरू के के कुरा थप गर्ने विषयमा सरोकारवालाहरूसँग सुझाव मागेको बताए ।. उनले गण्डकी प्रदेश सरकारले सङ्घीय सरकारको समन्वयमा पर्यटन व्यवसायमैत्री कानून बनाउने प्रतिबद्धता जाहेर गरे । मन्त्री शर्माले पर्यटन क्षेत्र नेपालको प्रमुख आय आर्जनको स्रोत भएकोले यसको उन्नयनबाट प्रादेशिक र स्थानीय अर्थतन्त्र सबल हुने बताए ।. कार्यक्रममा बुद्ध एयरका सञ्चालक पराशरजङ्ग पाण्डेले २/३ महीनाभित्रै हवाई यात्रा सोचेकोभन्दा भाडा दर कम हुने बताउँदै पर्यटकहरूको लागि ल्याइएको प्याकेज रकममा पनि कमी आउने जानकारी गराए ।. वीउवा सङ्घका अध्यक्ष सुबोधकुमार गुप्ताले वीउवासङ्घको ऐतिहासिक पृष्ठभूमि, उद्योग, व्यापार, व्यवसाय प्रवद्र्धनको क्षेत्रमा खर्चिरहेको ऊर्जा उजागर गरे । अध्यक्ष गुप्ताले मुलुककै सबैभन्दा ठूलो औद्योगिक करिडरको रूपमा रहेको वीरगंज–पथलैया औद्योगिक करिडरले करीब डेढ लाख जनशक्तिलाई प्रत्यक्ष रोजगार दिइरहेको बताए ।. उनले सङ्घले प्रदेश नं. २ मा रहेका पर्यटकीय क्षेत्रको प्रवद्र्धन र विकास गर्दै आएको र यस क्षेत्रले बोकेको पर्यटनको सम्भावनाको विश्लेषण गरी राष्ट्रिय एवं क्षेत्रीय तहमा बहसमा ल्याउँदै आएको पनि चर्चा गरे ।. कार्यक्रममा नेपाल उद्योग वाणिज्य महासङ्घ प्रदेश २ का अध्यक्ष गणेशप्रसाद लाठ, नेपाल एसोसिएशन अफ टुर एन्ड ट्राभल्स एजेन्ट सेन्टरका केन्द्रीय अध्यक्ष अच्युत गुरागाईं, पोखरा टुरिज्म काउन्सिलका अध्यक्ष गोपीबहादुर भट्टराई, नाटा पोखराका वरिष्ठ उपाध्यक्ष हरिराम अधिकारीलगायतले पर्यटन प्रवद्र्धन सम्बन्धमा धारणा राखेका थिए ।. कार्यक्रममा सङ्घका सहसचिव अनोज रूँगटाले धन्यवाद ज्ञापन तथा मनोज उपाध्यायले सहजीकरण गरेका थिए ।",https://eprateekdaily.com/2021/09/02/21176
"मोजिबुल्लालाई फसाइएको रौतहट प्रहरीले स्वीका–यो, अपराधमा संलग्न दुईजना प्रहरी निलम्बित",प्रमुख समाचार,प्रतीक दैनिक,"भदौ ७, २०७८",वीरगंज,"जिल्ला प्रहरी कार्यालय, रौतहटले लागूऔषध मुद्दामा पक्राउ परेका पत्रकार मोजिबुल्ला निर्दोष भएको र निजलाई फसाइएको भन्दै सो कार्यमा संलग्न दुईजना प्रहरीलाई निलम्बित गरेको छ।. आज पत्रकार सम्मेलनको आयोजना गर्दै प्रहरी उपरीक्षक सिद्धिविक्रम शाहले प्रसनि उदय यादव र प्रहरी जवान मनोज साहलाई निलम्बन गरी कारबाई प्रक्रिया अगाडि बढाएको बताए। उनले अनुसन्धानबाट नेपाल पत्रकार महासङ्घ, रौतहटका सहसचिव सञ्जय सहनीको निर्देशनमा प्रहरीद्वय यादवले सो घटना गरेको जानकारी गराएका थिए।. निलम्बित प्रसनि यादव जिल्ला प्रहरी कार्यालय, रौतहटका अपराध शाखाका घुमुवा प्रहरीका इन्चार्ज हुन्। प्रहरीद्वय यादवमाथि आपराधिक षड्यन्त्रसम्बन्धी कसूरमा रौतहट जिल्ला अदालतबाट सात दिनको म्याद थप गरेर कारबाई प्रक्रिया अगाडि बढाइएको पत्रकार सम्मेलनमा बताइएको थियो। उनीहरूले प्रहरी आचरणविरुद्ध कामकारबाई गरेको पाइएपछि निलम्बन गरिएको हो।. . पत्रकार मोजिबुल्लालाई साउन ३२ गते स्थानीय होटल ग्रीन सिग्नलबाट पक्राउ गरिएको थियो। होटल साहुले खाना खान बोलाएको बेला पत्रकार मोजिबुल्ला साँझ ७ बजे पुगेको र उनले होटलमा राखेको मोटरसाइकलमा घुमुवा इन्चार्ज यादव र प्रहरी जवान यादवको निर्देशनमा धीरज यादव तथा जितेश यादव भन्ने व्यक्तिले १०५ थान नाइट्रोभेट ट्याबलेट प्लास्टिकको झोलामा राखेका थिए।. अनुसन्धानमा घुमुवा इन्चार्ज यादवले सो कार्य नेपाल पत्रकार महासङ्घ, रौतहटका सहसचिव सहनीको निर्देशनमा गरेको खुलेको छ। सहनी घटनापछि सम्पर्कविहीन छन्।. उच्चस्तरीय छानबिनको माग. यसैबीच, नेपाल पत्रकार महासङ्घ, रौतहट शाखाका अध्यक्ष प्रेमचन्द्र झाले उच्चस्तरीय प्रहरीबाट छानबिनको माग गरेका छन्। उनले रौतहट शाखाका प्रहरी नायब उपरीक्षक नारायणप्रसाद चिमोरियालाई रौतहटबाट सरुवा गर्नुपर्नेसमेत बताए। प्रहरी कार्यालयदेखि आधा किलोमिटरको दूरीमा रहेको ग्रीन सिग्नल होटलको घटनामा प्रहरीले इमानदारीपूर्वक अनुसन्धान नगरेको र त्यसमा प्रनाउ चिमोरियाको कमजोरीका कारण पत्रकारले अनावश्यक पीडा सहनुपरेको भन्दै उनले सरुवाको माग गरेका हुन्। उनले आज आयोजित पत्रकार सम्मेलन रौतहट शाखाले बहिष्कार गरेको बताए। पत्रकार सम्मेलनबाट उच्चस्तरीय छानबिनको सम्बोधन नभएको भन्दै सम्मेलन बहिष्कार गरेको बताए।. मोजिबुल्ला रिहा. प्रहरीले लागूऔषध मुद्दामा फसाएर पक्राउ गरेको पत्रकार मोजिबुल्लालाई सोमवार दिउँसो रिहा गरेको छ। अनुसन्धानबाट घटना फरक प्रकृतिबाट पुष्टि भएको र दोषीहरू पक्राउ परेपछि मोजिबुल्लालाई रिहा गरिएको नेपाल पत्रकार महासङ्घ, रौतहटका अध्यक्ष झाले बताए।. साउन ३२ गतेको यस घटना सम्बन्धमा रौतहट प्रहरीले अनुसन्धानमा ढिलो गरेको र सिसिटिभी फुटेज नष्ट गर्नेसम्मको प्रयास गरेको तर गत शुक्रवार सो सिसिटिभी फुटेज सार्वजनिक भएपछि घटनाको विरोध शुरू भएको हो।. नेपाल पत्रकार महासङ्घ, प्रदेश २ का महासचिव श्याम बन्जाराले आइतवार विज्ञप्ति जारी गरी मोजिबुल्लाको रिहाइ र घटनाका दोषीलाई कारबाई गर्न माग गरेका थिए।. यसैगरी, रौतहट शाखाले सिसिटिभी फुटेज सार्वजनिक भएलगत्तै घटनाका दोषीलाई पक्राउ गरी निर्दोष मोजिबुल्लालाई रिहा गर्न माग गरेको थियो।",https://eprateekdaily.com/2021/08/23/20301
जीतपुरसिमरा क्षेत्रबाट १७५.०६ हेक्टर जमीन वनमा फिर्ता,प्रमुख समाचार,प्रतीक दैनिक,"भदौ १२, २०७८",निजगढ,"वन क्षेत्र अतिक्रमण गरी खेतीपाती गर्ने, घर टहरा बनाएको जग्गा कब्जा मुक्त बनाउँदै डिभिजन वन कार्यालय, बाराले दुर्ई वर्ष यता २४९.२९ हेक्टर अतिक्रमित वन क्षेत्र वनमा फर्काएको छ ।. जितपुर—सिमरा उपमहा नगरपालिका वडा नं. १४, १५, १६ र १८ बाट १७५.०६ हेक्टर वन क्षेत्र अतिक्रमण मुक्त गरिएको छ ।. त्यसैगरी स्थानीयले वर्षौं अघि अतिक्रमण गरी खेतीपाती गरिरहेको कोल्हवी नगरपालिका वडा नं. २, ३, ५ को ५६.२३ हेक्टर वन फिर्ता ल्याएको छ । सो वन क्षेत्रमध्ये वडा नं. ५ रामवनमा ५ हेक्टर वन क्षेत्र कब्जा गरी बनाइएका २२ घर–टहरा नेपाल प्रहरी, सशस्त्र प्रहरीको सहयोगमा वन कार्यालय बाराले हटाएको छ ।. अतिक्रमणकै क्रममा निजगढ नगरपालिका–४ बागदेवस्थित बाघ भैरव सामुदायिक वन उपभोक्ता समूहको वन क्षेत्र अतिक्रमण गरी पूर्जा श्रेस्ता कायम गराएको १८ हेक्टर वन क्षेत्रको जमीन बदर गराएको डिवका बाराको रेर्कडमा छ ।. गत वर्ष जितपुरसिमरा उपमहा नगरपालिका–२२ चकरीमा वर्षौंदेखि खेतीपाती गरी अतिक्रमण गरिएको १० हेक्टर जमीन कब्जामुक्त गर्दै तारबार सहित वृक्षारोपण गरिएको थियो । अहिले सो वृक्षारोपण आशलाग्दो रूपमा हुर्कंदै छ । यसरी विभिन्न समयमा बाराको अतिक्रमित वन क्षेत्र मुक्त गराई तारबार र रेखदेखका लागि वन हेरालुसमेत राखी गुमेको जमीन हराभरा बनाउन डिभिजन वन कार्यालय, बाराले मातहतका निकायलाई सक्रिय बनाउँदै आएको छ ।. जनप्रतिनिधि, सरोकारवाला नागरिकसँग पटकपटक छलफलपछि सो जमीन वनमा फर्काउन डिभिजन वन कार्यालय, बारा सफल भएको डिभिजन वन कार्यालय बाराका प्रमुख डिएफओ मन्जुर अहमदले बताए । अझै ठूलो क्षेत्रफलमा अतिक्रमित वन क्षेत्र बारामा छ ।. अतिक्रमित वन क्षेत्रमध्ये लगभग २५–३० प्रतिशतमा बस्ती भए पनि बाँकी खेतबारीको रूपमा प्रयोग हुँदै आएको डिएफओ अहमदले बताए ।. वन गश्ती सक्रिय बनाउँदै वन पैदावार चोरी तस्करीमा नियन्त्रण आएको वन कार्यालयले जनाएको छ । वन क्षेत्र अतिक्रमण नै जिल्लाको मुख्य समस्या रहेको डिएफओ मन्जुर अहमदले बताए ।. वन कार्यालयले अतिक्रमित वन क्षेत्रलाई नियन्त्रणमा लिई घेराबार गरेसँगै पशु चौपाया पालन गर्ने स्थानीयलाई घाँसपातको सहजता भएको कोल्हवी नपाका स्थानीय तामबहादुर श्रेष्ठ र लक्ष्मी रेग्मीले बताए । अतिक्रमित वन क्षेत्रको जमीन किनबेच हुन थालेसँंगै वन कार्यालय सो स्थानको पहिचान गर्दै सक्रिय भएको हो ।. वन क्षेत्र अतिक्रमण गरी जमीन कब्जा गर्न सकिन्छ भन्नेहरूलाई वन कार्यालयको यो संरक्षण कार्यले गतिलो पाठ सिकाएको छ । यसरी वन क्षेत्र अतिक्रमण गर्नेहरूविरुद्ध कानूनी कारबाईसमेत अघि बढाउने तयारी वन कार्यालयको छ ।. अतिक्रमित फिर्ता ल्याइएका वन क्षेत्रको जमीन हराभरा बनाउन नेपाली सेनाको समेत सहभागिता छ । काठमाडौं तराई—मधेस दु्रतमार्ग सडक निर्माण गर्दा रूखबिरुवा मासिएसँगै यसको शोधभर्ना गर्न नेपाली सेनाले बिरुवा रोपण गरी हुर्काउँदै आएको छ ।",https://eprateekdaily.com/2021/08/28/20817
पर्सामा पाँच सयजना एचआइभी सङ्क्रमित,प्रमुख समाचार,प्रतीक दैनिक,"भदौ १४, २०७८",वीरगंज,"पर्सा जिल्लामा एचआइभीका पाँच सयजना सक्रिय सङ्क्रमित रहेको तथ्याङ्कले देखाएको छ । विद्यार्थी जागरण मञ्च वीरगंजले आयोजना गरेको एचआइभी एड्ससम्बन्धी छलफल कार्यक्रममा पर्सा जिल्लामा सक्रिय सङ्क्रमित पाँच सयजना रहेको र त्यसमध्ये लागूऔषध सेवनकर्ता १० जना र महिला यौनकर्मी २३ जना रहेको बताइएको थियो ।. एचआइभी ३६० का कार्यक्रम संयोजक नीरज साहले पर्सा जिल्लामा अहिले एक हजार ३५५ जना लागूऔषध प्रयोगकर्ता रहेको र उनीहरूलाई सिरिन्ज र कन्डम नियमितरूपमा उपलब्ध गराउनुका साथै उनीहरूको स्वास्थ्य परीक्ष्Fण र सक्रिय निगरानीमा राखी सचेतना गर्ने काम गर्दै आएको बताए ।. यसैगरी, जिल्लामा ५५० जना महिला यौनकर्मी रहेको र उनीहरूमध्ये ६४ जनालाई एचआइभी सर्नबाट बच्ने औषधि (पिआरइपी) सेवन गराउँदै आएको बताए । विभिन्न कारणले ठूलो सङ्ख्यामा महिला यौनकर्मीले सो औषधि सेवन गर्न नसकेको उनले बताए ।. यौन सम्पर्कमा संलग्न उनीहरूलाई सो औषधि सेवनबाट सङ्क्रमित हुन जोगाउने संयोजक साहले बताए । उनले यौन सम्पर्कबाहेक सुई प्रयोगकर्ताहरूलाई भने यो औषधि सेवन गरेमा सङ्क्रमण हुन सक्ने बताए ।. लागूऔषध प्रयोगकर्ताहरूमध्ये सानो सङ्ख्यामा मात्र ओएसटी (ओरल सब्टिच्युशन थेरापी) २७ जनाले मात्र प्रयोग गर्दै आएको बताए । नारायणी अस्पतालमा नियमितरूपमा यसका प्रयोगकर्ताहरू २७ जना रहेको उनको भनाइ थियो । ओएसटी सञ्चालन गरेको लामो समय हुँदा पनि लक्ष्य भेटाउन नसकेको उनले बताए । कम्तीमा सयजना लक्ष्य रहेकामा तीसजनाभन्दा बढी बढ्न नसकेको उनको भनाइ छ । अस्पतालमा गएर दैनिक ओएसटी सेवन गर्नुपर्ने भएकोले प्रयोगकर्ता बढ्न नसकेको उनको बुझाइ छ ।. सेभ द चिल्डे«नका कार्यक्रम संयोजक अनोज खड्काले कोरोनाकालमा काम गर्न समस्या भएको र सेवासुविधा उपलब्ध गराउन पनि अप्ठेरो भएको बताए ।. वीरगंज महानगरपालिकाका स्वास्थ्य महाशाखाका अधिकृत सुमनचन्द ठाकुरको अध्यक्षतामा भएको छलफल कार्यक्रममा प्रतीक दैनिकका सम्पादक शत्रुघ्न नेपाल, नेपाल रेडक्रस सोसाइटीका कार्यालय प्रमुख उदय शर्मालगायतले मन्तव्य व्यक्त गरेका थिए ।",https://eprateekdaily.com/2021/08/30/20956
वीरगंजका सबै विद्यालय बस सेवासहित पूर्णरूपमा सञ्चालित,प्रमुख समाचार,प्रतीक दैनिक,"भदौ १८, २०७८",वीरगंज,"वीरगंज महानगरपालिका अन्तर्गत सञ्चालित सामुदायिक तथा संस्थागत विद्यालयहरू पूर्णरूपमा सञ्चालनमा आएसँगै स्कूल बसहरूसमेत चलाउन शुरू भएको छ ।. वीरगंज महानगरपालिकाले साउन पहिलो साताबाट महानगरपालिकाका सामुदायिक तथा संस्थागत विद्यालयहरूमा कक्षा ८ देखि १२ सम्मका विद्यार्थीहरूको भौतिक उपस्थितिमा विद्यालय सञ्चालन गर्ने स्वीकृति दिएको थियो ।. हुनत अघि पनि महानगरपालिकाले नयाँ शैक्षिक सत्र असार १ गतेदेखि नै विद्यालय सञ्चालन गर्न स्वीकृति दिएको थियो । तर त्यतिखेर कोरोनाको कहर शहरमा देखापरिरहेको कारण जिल्ला कोभिड व्यवस्थापन समितिका संयोजकसमेत रहेका प्रमुख जिल्ला अधिकारी पीताम्बर घिमिरेले विद्यालय सञ्चालनको लागि महानगरपालिकाले दिएको स्वीकृतिमा अंकुश लगाएका थिए । उनले विद्यालय सञ्चालनका लागि नगरप्रमुख विजयकुमार सरावगीको प्रस्तावलाई समितिको बैठकमा बहसको विषय नै बनाएनन् ।. तर पछिल्लो समयमा पर्सा जिल्लामा सङ्क्रमित सङ्ख्या घटेर अस्पतालका शøयाहरू खाली भएको र मृत्यु दर पनि नदेखिएपछि महानगरपालिकाले दिएको निर्देशन अनुसार ठूला कक्षा भौतिकरूपमा सञ्चालन हुँदा पनि रोक लगाएका छैनन् ।. महानगरपालिकाको स्वीकृतिबाट मात्र सञ्चालित यहाँका संस्थागत र सामुदायिक विद्यालयहरू हालका दिनमा पूर्णरूपमा सञ्चालनमा आएको अवस्था छ । साना कक्षामा अध्ययनरत विद्यार्थीहरूलाई पनि स्कूलले सूचना जारी गरेर बोलाएको छ र मङ्गलवारदेखि यहाँका विद्यालयहरू पूर्णरूपमा सञ्चालनमा आइसकेका छन् ।. विद्यालय पूर्णरूपमा सञ्चालनमा आएसँगै स्कूल बसहरू पनि गुड्न थालेका छन् । जिल्ला प्रशासन कार्यालय, पर्साले वैशाख १६ गतेदेखि लगाएको निषेधाज्ञा अहिले आधिकारिकरूपमा हटाइएको छैन । अन्तिमपटकको बैठकले निषेधाज्ञा हटे–नहटेबारे प्रस्ट नगरी केही कुरा सञ्चालनमा निषेध गरेको थियो । पहिलो चरणमा साताव्यापी बैठक गरेर निषेधाज्ञा बारे निर्णय गर्ने गरिएपनि अहिले दुई महीनादेखि यससम्बन्धी बैठक भएको छैन ।. प्रजिअ घिमिरेले निषेधाज्ञा नरहेको प्रस्ट्याएका छन् । उनले साताव्यापी बैठक सम्भव नभएर अहिले बैठक लम्ब्याइएको बताए । निषेधाज्ञा छैन तर सीमा शिल छ, भीडभाड गरेर सभा सम्मेलनमा रोक छ, अनि विद्यालय खोल्न इजाजत छैन ।. प्रजिअ घिमिरेले सो कुरा बताएपनि अहिले सीमाबाट आवतजावत जारी छ, सभा–समारोह, भेलाहरू भइरहेका छन् र विद्यालयहरू पनि सञ्चालनमा छन् तर यसविरुद्ध कारबाई भने गरिएको छैन । कोरोनाको कहर कम भएकोले जिल्ला प्रशासन कार्यालय यसबारे मौन रहेको जानकारहरू बताउँछन् ।",https://eprateekdaily.com/2021/09/03/21240
वर्षाले पनि खोप लगाउने कार्य प्रभावित भएन,प्रमुख समाचार,प्रतीक दैनिक,"भदौ १५, २०७८",वीरगंज,"जिल्ला स्वास्थ्य कार्यालय, पर्साका खोप अधिकृत पशुपति यादवले अस्ट्राजेनिका खोप ज्येष्ठ नागरिकहरूले उत्साहजनकरूपमा लगाएको बताएका छन् ।. वीरगंज महानगरपालिका, बहुदरमाई नगरपालिका, धोबिनी, छिपहरमाई, विन्ध्यवासिनी, पकाहामैनपुर र कालिकामाई गाउँपालिका गरी भदौ १३ देखि १५ गतेसम्म सातवटा पालिकामा खोप लगाइएको बताए । उनले वर्षाको बावजूद ज्येष्ठ नागरिकहरूको उत्साहजनक सहभागिता रहेको बताए ।. वीरगंजलगायत पर्सा जिल्लाका विभिन्न स्थानमा आइतवार र सोमवार वर्षा भएको थियो । उनले कोभिशिल्डको पहिलो खोप लिएका सबैजना र ज्येष्ठ नागरिकसमेतलाई अस्ट्राजेनिका खोप लगाइएको बताए ।. सातवटा पालिकामा लगाइएको खोपको पूर्ण विवरण दुई दिनपछि आउने उनले जानकारी गराए। यसैबीच, १८ वर्ष उमेर पुगेका कक्षा १२ मा अध्ययनरत विद्यार्थीहरूलाई भदौ १६ र १७ गते वीरगंज महानगरपालिकाका पाँचवटा विद्यालयमा केन्द्र राखेर खोप दिने तालिका रहेको खोप अधिकृत यादवले बताए ।. महानगरमा कक्षा १२ को अध्ययन हुने ३६ वटा विद्यालय रहेकामा तीनवटा विद्यालयको खोप केन्द्र त्रिजुद्ध माविमा राखिएको उनले बताए । त्रिजुद्धमा खोप लिने एक हजार १५७ जना विद्यार्थी छन् । त्यसैगरी, चारवटा विद्यालयका एक हजार ५४ जना विद्यार्थीलाई वीरगंज पब्लिक माविमा, पाँचवटा विद्यालयका एक हजार ६४ जना विद्यार्थीलाई नेशनल इन्फोटेकमा, १७ वटा विद्यालयका नौ सय ४७ जना विद्यार्थीलाई सिद्धार्थ इन्टरनेशनल र चारवटा विद्यालयका ९० जना विद्यार्थीलाई बगही प्रावि स्वास्थ्य केन्द्रमा खोप केन्द्रको व्यवस्था गरिएको बताए । उनले कक्षा १२ का कुल चार हजार ३१२ जना विद्यार्थीलाई खोप दिइने सूची तयार भएको बताए ।. यसैगरी, बाँकी सातवटा पालिका पोखरिया, पर्सागढी नपा, ठोरी, जीराभवानी, पटेर्वासुगौली, जगरनाथपुर, सखुवाप्रसौनीमा भदौ १९–२१ गते तीन दिनसम्म खोप लगाइने जानकारी गराएका छन् । पालिकास्तरमा लगाइने खोप वडा कार्यालयहरूबाट लगाइने उनले बताए । पर्सा जिल्लामा अस्ट्राजेनिका खोप ५४ हजार ३२० जनाको लागि आएको उनले जानकारी गराए ।. खुद्रा पसले, कामदारलाई पनि खोप दिइने. स्वास्थ्य कार्यालय, पर्साले वीरगंजका खुद्रा पसले र त्यहाँ कार्यरत कामदारहरूलाई पनि खोप दिने व्यवस्था गरेको स्वास्थ्य कार्यालयका खोप अधिकृत यादवले बताए ।. वीरगंज महानगरका प्रमुख विजयकुमार सरावगीको पहलमा वीरगंज उद्योग वाणिज्य सङ्घमा खोप लगाइने उनले बताए । एक हजार खोप सङ्घमार्फत माग भएको र उनीहरूलाई सो खोप दिइने व्यवस्था गरिएको खोप अधिकृत यादवले जानकारी गराए ।",https://eprateekdaily.com/2021/08/31/21021
प्रतीकको ३५ औं वार्षिकोत्सवसहित तीन स्थानमा ९४ जनाद्वारा रक्तदान,प्रमुख समाचार,प्रतीक दैनिक,"साउन ३०, २०७८",वीरगंज,"वीरगंजका दुई स्थान र बाराको एक स्थानमा गरी शनिवार तीन स्थानमा भएको रक्तदान कार्यक्रममा ९४ जनाले रक्तदान गरेका छन् ।. रक्त सञ्चार केन्द्र वीरगंजका प्रमुख उदयराज शर्माले प्रतीक दैनिकको ३५औं वार्षिकोत्सवमा ११ जना, नेपाल औषधि तथा बिक्री प्रतिनिधि सङ्घले माईस्थानमा गरेको रक्तदान कार्यक्रममा पाँचजना महिलासहित ७२ जना र रोट्र्याक्ट क्लब सिमराले पिलुवामा गरेको रक्तदान कार्यक्रममा एकजना महिलासहित ११ जनाले रक्तदान गरेको बताए ।. प्रतीक दैनिकको ३५औं वार्षिकोत्सवको अवसरमा आयोजित रक्तदान कार्यक्रममा धर्मेन्द्र चौरसिया, नितेश कर्ण, पुकार सुवेदी, भरत सहनी, अभिषेक पटेल, अजित भुजेल, हरिकान्त साह, राजेश मिश्र, राधेश्याम पटेल, बलिराम शुक्ल र अनुप तिवारीले रक्तदान गरेका थिए ।. यसैगरी, नेपाल औषधि तथा बिक्री प्रतिनिधि सङ्घको ५२औं वार्षिकोत्सवको अवसरमा आयोजित रक्तदान कार्यक्रममा विशाल गुप्ता, नीरज सिंह, नागेन्द्र गौरो, ज्योति चौहान, मालतीकुमारी चौधरी, सावन पटेल, रामबाबू ठाकुर, धीरज झालगायतले रक्तदान गरेको रक्त सञ्चार केन्द्र वीरगंजका प्राविधिक प्रमुख सौरभराज पाण्डेले बताए ।",https://eprateekdaily.com/2021/08/14/19773
महानगरका विद्यालय घोषितरूपमा साउन ३१ गतेदेखि खुल्दै,प्रमुख समाचार,प्रतीक दैनिक,"साउन २७, २०७८",वीरगंज,"जिल्ला कोभिड सङ्कट व्यवस्थापन समितिले छिमेकी जिल्ला बारामा सबैखाले विद्यालय सञ्चालन भइसक्दा पनि पर्सा जिल्लामा विद्यालय सञ्चालनको विषयमा मौन देखिएपछि वीरगंज महानगरपालिकाले यही साउन ३१ गतेदेखि महानगरका सामुदायिक र संस्थागत विद्यालय भौतिकरूपमा सञ्चालन गर्ने निर्णय गरेको छ ।. बुधवार महानगरको सभाकक्षमा सरोकारवालाहरूसँगको छलफलपछि नगरप्रमुख विजयकुमार सरावगीले स्वास्थ्य सुरक्षा मापदण्ड अपनाएर मन्त्रालयको २०७७ सालको निर्देशन अनुसार महानगरपालिकाले आफ्नो क्षेत्रमा रहेका सामुदायिक र संस्थागत विद्यालय सञ्चालन गर्न लागेको बताए । उनले पहिलो चरणमा साउन ३१ गतेदेखि कक्षा ८ देखि १२ सम्मका विद्यार्थीलाई भौतिक सहभागिता गराइ विद्यालय सञ्चालन गराउने र त्यसपछि क्रमशः अन्य कक्षाहरू पनि सञ्चालन गर्ने बताए ।. वीरगंज महानगरपालिकाले यस वर्षको शैक्षिक क्षेत्र असार १ गतेदेखि नै महानगरका सामुदायिक र संस्थागत विद्यालयहरू सञ्चालन गर्ने निर्णय गरेको थियो तर जिल्ला कोभिड सङ्कट व्यवस्थापन समितिले विद्यालय सञ्चालन गर्ने सम्बन्धमा कुनै निर्णय नगरेपछि महानगरका विद्यालयहरू सञ्चालन हुन सकेनन् ।. समितिमा सदस्यसमेत रहेका नगरप्रमुख सरावगीले पटक–पटक समितिमा विद्यालय सञ्चालनको लागि आग्रह गर्दा प्रमुख जिल्ला अधिकारी पीताम्बर घिमिरेले मन्त्रिपरिषद्को निर्णयबाट मात्र विद्यालय सञ्चालनसम्बन्धी निर्णय हुने भनेर भौतिकरूपमा विद्यालय सञ्चालन गर्न रोक लगाएका थिए ।. यसैबीच, आज महानगरपालिकाले नेपाल शिक्षक महासङ्घ, प्याब्सन, एन–प्याब्सन, सामुदायिक, संस्थागत विद्यालयका प्रधानाध्यापकहरूको सहभागितामा विद्यालय सञ्चालनसम्बन्धी बैठक गरेर साउन ३१ गतेदेखि कक्षा ८–१२ भौतिकरूपमा सञ्चालन गर्ने निर्णय गरेको हो ।. बैठकमा नगरप्रमुख सरावगी, नेकपा माओवादीका रहबर अन्सारी, नेपाल शिक्षक महासङ्घ, पर्साका अध्यक्ष तीर्थराज यादव, महानगर अध्यक्ष विनोद मेहता, प्याब्सन पर्साका सचिव छेडुप लामा, महानगर अध्यक्ष विवेक चौरसिया, एन–प्याब्सन पर्साका अध्यक्ष रामसुन्दर चौधरी, महानगर शिक्षा शाखा प्रमुख अरविन्द कर्ण, स्वास्थ्य शाखा प्रमुख अरुण महतो, महानगरका सामुदायिक तथा संस्थागत विद्यालयका प्रअ, शिक्षक, नेपाल पत्रकार महासङ्घका सदस्य केसी लामिछानेलगायतको सहभागिता थियो ।. महानगरले यसअघि र आज विद्यालय सञ्चालनसम्बन्धी निर्णय गरे पनि निर्णयअगावै नै महानगरका संस्थागत विद्यालयहरू सञ्चालनमा छन् । असारको दोस्रो सातादेखि महानगरका केही संस्थागत विद्यालय सञ्चालनमा आएका हुन् भने साउनको दोस्रो सातादेखि विनापोशाक सबै निजी विद्यालय भौतिकरूपमा सञ्चालनमा आइसकेका छन् ।. तर जिल्लाभरिका सामुदायिक विद्यालय भने अहिलेसम्म सञ्चालनमा आएका छैनन् । जिल्लामा अन्य गापा, नपाका केही संस्थागत विद्यालय पनि सञ्चालन भइसकेका छन् ।",https://eprateekdaily.com/2021/08/11/19574
विद्युत् प्राधिकरणमा नयाँ मिटर र पोलको समस्या यथावत्,प्रमुख समाचार,प्रतीक दैनिक,"भदौ ३, २०७८",परवानीपुर,"नेपाल विद्युत् प्राधिकरणको कार्यकारी निर्देशकमा दोस्रोपटक कुलमान घिसिङ भित्रिंदा पनि नेपाल विद्युत् प्राधिकरण वितरण केन्द्र वीरगंजको व्यवस्थापकीय कमजोरी कम भएको छैन । कार्यालयबाट पाउने सेवा सुविधाहरू जनताले सहज र सरलरूपमा नपाउने गरेको गुनासो बढ्दै छ । एक वक्र्षअघि आएका वितरण केन्द्रका प्रमुख शम्भु कुसियैत यादवका कारण कार्यालयमा बेथिति बढ्न गएको उपभोक्ताहरूले आरोप लगाएका छन् ।. “गजबको बेथिति छ, वीरगंज विद्युत् प्राधिकरण वितरण केन्द्रमा, न मिटर छ, न पोल,” वीरगंज कुम्हालटोलका एक व्यवसायीले भने, “डिजिटल मिटरको लागि निवेदन, शुल्क र प्रक्रिया पु¥याएको तीन महीना बितिसक्दा पनि घरमा मिटर जडान हुन सकेको छैन ।” उनले आफ्नो नाम गोप्य राख्दै कार्यालयमा गत असार दोस्रो सातादेखि धाउँदा धाउँदा थाकिसकेको तर हालसम्म कर्मचारीले मिटर जडान नगरेको गुनासो गरे । वीरगंज महानगर–२१ लिपनीबिर्ताकी चन्दा देवीले पनि नयाँ मिटरको लागि निवेदन दिएको एक साता बितिसक्दा पनि जडान नभएको आरोप लगाइन् ।. कागजपत्र र शुल्क बुझाएको एक साता भइसक्यो, सोध्दा, ‘मिटर छैन, आएपछि जडान गर्छाैं’ भनेर जवाफ पाएको उनले बताइन् ।. त्यसैगरी, वीरगंज महानगरपालिका–२८ बगहीका बन्तीराउत कुर्मीले पनि गाउँँमा पोलको आवश्यकता पर्दा वितरण केन्द्रमा गएर सोध्दा पोल नरहेकोले पोलको अहिले कुरै नगर्नू भनी कर्मचारीहरूले फर्काइदिएको गुनासो गरे ।. यस विक्षयमा वितरण केन्द्र वीरगंजका प्रमुख कुसियैतसँग बुझ्दा उनले मिटर र पोल सरकारले हरेक वक्र्ष टेन्डरद्वारा खरीद गरी आपूर्ति गर्ने भएकोले करीब तीन महीनादेखि आपूर्तिमा समस्या आइरहेको बताए । उनले भने, “अहिले टेन्डर प्रक्रिया चलिरहेको छ, प्रमुख कार्यकारी नियुक्ति प्रक्रियाले पनि केही ढिलो भएको छ, मैले ५० वटा पोल आजभोलिमैं ल्याएर आवश्यक भएको ठाउँमा गाड्न लगाउँछु ।” उनले भदौको अन्त्यतिर मिटरको लागि परेको निवेदन अनुसार सबै ठाउँमा मिटर वितरण गरी बत्ती जडान भइसक्ने बताए । अहिले वितरण केन्द्रमा पर्सा र बाराका गरी औसत सातजनाभन्दा बढी सेवाग्राहीले मिटर र पोलको लागि दैनिक निवदेन दर्ता गराइरहेको बताए । कर्मचारी स्रोतले करीब पाँच सयभन्दा बढी सेवाग्राहीको मिटर मर्मतको समस्या रहेको बताएको छ ।",https://eprateekdaily.com/2021/08/19/20088
सुपाच्य भोजनबाट दीर्घकालसम्म रोगमुक्त हुन सक्ने –उपप्रमुख कार्की,प्रमुख समाचार,प्रतीक दैनिक,"भदौ ५, २०७८",वीरगंज,"वीरगंज महानगरपालिकाकी उपप्रमुख शान्ति कार्कीले ज्येष्ठ नागरिकले नियमित व्यायाम र पौष्टिक खानेकुरा खाएको खण्डमा दीर्घकालसम्म रोगमुक्त हुन सक्ने बताइन् ।. ज्येष्ठ नागरिक सङ्घ पर्साले शनिवार प्रतीक दैनिकको कार्यालयमा आयोजना गरेको फिजियोथेरेपीसम्बन्धी कार्यक्रमकी प्रमुख अतिथि उपप्रमुख कार्कीले आफू ९१ वक्र्षको उमेरमा पनि नियमित प्रातः भ्रमण गरिरहेको र आफूलाई पाच्य हुने खाना मात्र ग्रहण गर्दै आएको कारण रोगमुक्त जीवन बिताइरहेको बताइन् ।. फिजियोथेरेपिस्ट डा प्रमोद सिंहले ज्येष्ठ नागरिकमा विभिन्न किसिमका शारीरिक समस्या हुने गरेको बताए । उनले श्वासप्रश्वासमा अनियमितता र पोक्षक तŒवको कमीका कारण विभिन्न रोगले ज्येष्ठ नागरिकलाई सताउने गरेकामा सोबाट निजात पाउनका लागि व्यायाम र खानामा ध्यान दिनुपर्ने सुझाव दिए । उनले आधुनिकताले स्वाभाविक क्रियाकलापबाट अलग पार्ने गरेको र ज्येष्ठ नागरिक सोही कारण पनि विभिन्न समस्याले ग्रस्त हुने गरेको बताए ।. यसैगरी, कार्यक्रमको दोस्रो सत्रमा जिल्ला आयुर्वेद कार्यालयले ज्येष्ठ नागरिकसँग अन्तक्र्रिया गरेको थियो ।. अन्तक्र्रियामा जिल्ला आयुर्वेद कार्यालयका प्रमुख डा रमेश मिश्रले कोरोनालगायतका रोगको उपचार आयुर्वेदबाट सम्भव भएको बताए । उनले सहभागी ज्येष्ठ नागरिकहरूलाई आयुर्वेदिक औक्षधिको सेवनबाट रोग प्रतिरोधात्मक क्षमता अभिवृद्धि हुने बताउँदै सोको सेवन गर्न सुझाव दिए ।. कार्यक्रममा जिल्ला आयुर्वेद कार्यालयले सहभागी ज्येष्ठ नागरिकहरूलाई रोग प्रतिरोधात्मक क्षमता अभिवृद्धि गर्ने च्यावनप्राश, अश्वगन्धा, गुर्जोलगायतका औक्षधि निश्शुल्क प्रदान गरेको थियो ।. कार्यक्रम ज्येष्ठ नागरिक सङ्घ पर्साका अध्यक्ष जगदीशप्रसाद शर्माको अध्यक्षतामा भएको थियो।",https://eprateekdaily.com/2021/08/21/20214
"प्रतीक दैनिकको ३५औंं वार्षिकोत्सव, पत्रकारले सूचना मात्र प्रवाह गर्नुपर्छ –नगरप्रमुख सरावगी",प्रमुख समाचार,प्रतीक दैनिक,"भदौ २, २०७८",वीरगंज,"वीरगंज महानगरका प्रमुख विजयकुमार सरावगीले पत्रकारले न्यायाधीशको भूमिका निर्वाह नगरी सूचना प्रवाह गर्नुपर्ने बताएका छन् ।. प्रतीक दैनिकको ३५औं वार्षिकोत्सव तथा सुबोध स्मृति पुरस्कार वितरण समारोहमा प्रमुख अतिथि नगरप्रमुख सरावगीले पत्रकारले समाचार मात्र पस्कनुपर्ने तर केही पत्रकारले आफूलाई न्यायाधीशको भूमिकामा प्रस्तुत गर्ने गरेको आरोप लगाए । उनले प्रतीक दैनिकले ३५ वर्षदेखि पत्रकारिता क्षेत्रमा निर्वाह गर्दै आएको भूमिकाको प्रशंसा गरे । वीरगंजबाट प्रकाशित पत्रिकाहरूमा अहिलेसम्म प्रतीकले आफूलाई पृथक भूमिकामा विश्वसनीयता कायम गर्दै आएको बताए ।. उनले पत्रकारिता क्षेत्रको विकासका लागि आफूले सक्दो सहयोग गर्दै आएको र गर्ने प्रतिबद्धता जाहेर गरे । नगरप्रमुख सरावगीले पत्रकारिताको विकासको लागि आफूले छात्रवृत्तिको व्यवस्था गरे पनि अहिलेसम्म त्यसको उपयोग नभएको बताए । पत्रकारिताका विभिन्न विधामा अध्ययन गर्न चाहनेहरूलाई महानगरले छात्रवृत्ति उपलब्ध गराउने उनले दोहो¥याए ।. कार्यक्रममा नगरप्रमुख सरावगीले यस वर्षको सुबोध स्मृति पत्रकारिता पुरस्कार फोटोपत्रकार दिवाकर भण्डारीलाई प्रदान गरेका थिए । पुरस्कारको राशि रु ३५ हजार छ । रु १० हजार राशिबाट शुरू भएको यो पुरस्कार आगामी वर्ष रु ५१ हजार राशिको हुने प्रतीक दैनिकका प्रधानसम्पादक जगदीशप्रसाद शर्माले घोषणा गरे ।. प्रतीक प्रकाशन समूह प्रालिका अध्यक्ष बिन्दु शर्माको अध्यक्षतामा आयोजित कार्यक्रममा उपप्रमुख शान्ति कार्कीले प्रतीक दैनिकले ३५ वर्षदेखि निरन्तर जनतालाई सुसूचित गर्दै आएको र आगामी दिनमा पनि यसले आफ्नो भूमिका इमानदारीपूर्वक निर्वाह गर्ने विश्वास व्यक्त गरिन्।. वीरगंज उद्योग वाणिज्य सङ्घका उपाध्यक्ष हरि गौतमले आमाको नाममा पत्रकारिता पुरस्कार दिने इच्छा भएपनि सो इच्छा अहिलेसम्म पूरा नभएको बताए । उनले प्रतीकले चौध वर्षदेखि सुबोध स्मृति पत्रकारिता पुरस्कारलाई निरन्तरता दिंदै आएको र राशि पनि बढाएकोमा खुशी व्यक्त गरे ।. नेपाल पत्रकार महासङ्घ, पर्साका अध्यक्ष अनुप तिवारीले पछिल्लो समयमा फोटो पत्रकारिताको अवस्था जर्जर भएको र फोटो पत्रकारिता पुरस्कार दिनलाई पनि समस्या भएको बताए । उनले फोटो पत्रकारिताको विकासको लागि नेपाल फोटो पत्रकार महासङ्घ पर्सा शाखासँग सहकार्य गरेर फोटो पत्रकारितालाई अगाडि बढाउने हरसम्भव सहयोग गर्ने बताए ।. सहायक प्रमुख जिल्ला अधिकारी भीमकान्त पौडेलले वीरगंजको पत्रकारितालाई आफूले पनि एक दशकदेखि अनुभव गर्न पाएको र प्रतीकले अहिलेसम्म विश्वसनीय पत्रिकाको रूपमा पहिचान बनाएको बताए । प्रतीकले गरेको पत्रकारिताको सिको यहाँका अरू पत्रिकाले पनि गर्नुपर्ने सुझाव दिए ।. कार्यक्रममा नेपाल फोटो पत्रकार महासङ्घ, पर्साका अध्यक्ष विजय चौहान, भोजपुरी साहित्य प्रतिष्ठान पर्साका अध्यक्ष उमाशङ्कर द्विवेदीले शुभकामना मन्तव्य व्यक्त गरेका थिए ।. कार्यक्रममा प्रतीक दैनिकका सम्पादक प्रताप श्रेष्ठलाई उपप्रमुख कार्कीले पुरस्कार राशि रु १५ हजार, प्रशंसापत्र र माला लगाएर सम्मान गरेकी थिइन् । यसैगरी, स्तम्भकार शीतल महतो अनुपस्थित थिए । उनको पुरस्कार सम्पादक शत्रुघ्न नेपाललाई सप्रजिअ पौडेलले प्रदान गरेका थिए । स्तम्भकार महतोलाई रु १० हजार र प्रशंसापत्र दिइएको थियो । वीरगंज भन्सारका प्रमुख भन्सार अधिकृत हरिहर पौडेलले मेशिन अपरेटर महेशप्रसाद रामलाई पुरस्कृत गरेका थिए ।. यसैगरी, वार्षिकोत्सवको अवसरमा यस वर्ष पनि सफाइकर्मीहरूलाई नगद सहयोग गरिएको थियो । सहायक प्रजिअ भीमकान्त पौडेल, वीरगंज महानगरका प्रमुख प्रशासकीय अधिकृत प्रदीप निरौला, सफाइ अधिकृत राजु साह, सर्पुmद्दीन मियाँले नगदबाट पुरस्कृत गरेका थिए ।. कार्यक्रममा प्रधानसम्पादक जगदीशप्रसाद शर्माले स्वागत र सम्पादक प्रताप श्रेष्ठले सहजीकरण गरेका थिए ।.",https://eprateekdaily.com/2021/08/18/20013
नारायणी अस्पतालको फार्मेसीमा अख्तियारको छापा,प्रमुख समाचार,प्रतीक दैनिक,"साउन ३२, २०७८",वीरगंज,"अख्तियार दुरुपयोग अनुसन्धान आयोग, हेटौंंडाको टोलीले नारायणी अस्पतालको फार्मेसीमा छापा मारेको छ ।. सोमवार अख्तियारका क्षेत्रीय कार्यालय प्रमुख अर्जुनप्रसाद शर्माले उपसचिव विष्णु सापकोटा नेतृत्वको पाँच सदस्यीय टोलीले फार्मेसीमा छानबिन शुरू गरेको बताए । विभिन्न सञ्चारमाध्यममा फार्मेसीमा हुने गरेको अनियमितताबारे समाचार प्रकाशन भएको र फार्मेसीको रु १ करोड २३ लाख अनियमितता सम्बन्धमा छानबिन शुरू भएको प्रमुख शर्माले बताए । उनले छापामारीपछि खुल्ने तथ्यबारे सार्वजनिक गरिने बताए । अहिले छापामारी टोलीले अनुसन्धान गर्दैछ, पूर्ण विवरण आएपछि जानकारी गराउने प्रमुख शर्माले बताए ।. अख्तियारका सूचना अधिकृत विष्णु सापकोटाले फार्मेसीमा रहेका औषधिको मौज्दात र खरीद सूचीको अनुसन्धान भइरहेको बताए । उनले अनुसन्धानपछि थप कुरा प्रकाशमा ल्याउने जानकारी गराए । नारायणी अस्पतालका मेडिकल सुपरिटेन्डेन्ट डा वीरेन्द्र प्रधानले अस्पतालको फार्मेसीमा अख्तियारले छानबिन गरिरहेको पुष्टि गरेका छन् । उनले फार्मेसीमा अख्तियारको टोली आएर छानबिन गरिरहेको बताए । नारायणी अस्पतालमा चार वर्षअगाडि फार्मेसी सञ्चालन भएको हो।. रु २० लाखको पूँजीबाट सञ्चालित फार्मेसीको आम्दानीबाट एकजना अधिकृत, चारजना फर्मासिस्ट र एकजना सहायक गरी छजनालाई तलब सुविधा दिनुपर्नेमा अहिले अस्पताल विकास समितिले उनीहरूको तलब सुविधा दिंदै आएको छ । छजनामा मासिक रु २ लाख खर्च छ । अस्पतालको फार्मेसीको अवस्था दिनानुदिन खस्कँदो छ । दैनिक रु ५० हजारभन्दा बढी बिक्री हुने फार्मेसीमा अहिले रु सात हजार पनि मुश्किलले बिक्री हुन्छ ।. त्यसैगरी, औषधि व्यवस्था विभागमा १३ सय औषधि दर्ता रहेकामा फार्मेसीमा १५० भन्दा बढी औषधि उपलब्ध छैनन् । अस्पतालमा लेखिने औषधि फार्मेसीमा दुर्लभ नै पाइन्छ । स्वास्थ्य बीमा गरेकाहरू पनि फार्मेसीबाट औषधि नपाएर बिचल्लीमा छन् ।. यसैबीच अख्तियारको टोलीले अस्पतालको फार्मेसीबाट औषधि खरीदको कागजपत्र सिलबन्दी गरेर लगेको छ ।",https://eprateekdaily.com/2021/08/16/19903
पर्सामा ५० हजारजनाले पूर्ण खोप लिए अझै ६४ हजार मानिस दोस्रो खोप लिन बाँकी,प्रमुख समाचार,प्रतीक दैनिक,"साउन २९, २०७८",वीरगंज,"पर्सा जिल्लामा ५० हजारले कोभिशिल्ड, भेरोसिल र जानसिन खोपको पूर्ण मात्रा लिएको स्वास्थ्य कार्यालय, पर्साका खोप अधिकृत पशुपति यादवले बताएका छन् ।. उनले कोभिशिल्डको पहिलो र दोस्रो गरी खोपको दुई मात्रा ९ हजार २६४ जना, भेरोसिलको पहिलो र दोस्रो मात्रा ८ हजार १२ जना र जानसिन खोप ३२ हजार ८७८ जना गरी तीन तहको पूर्ण खोप ५० हजार १५४ जनाले लिएको बताएका छन् । उनले कोभिशिल्ड र भेरोसिल दुई मात्रा तथा जानसिनको एक मात्रा मात्र लगाउनुपर्ने भएकोले सोही अनुरूप खोप लगाइएको बताए।. यसैगरी, उनले कोभिशिल्डको पहिलो खोप लिने ३७ हजार १३० जनामध्ये दोस्रो मात्रा ९ हजार २६४ जनाले मात्र लिन सकेको बताए ।. कोभिशिल्डको दोस्रो खोप लिन अहिले २७ हजार ८६४ जना बाँकी रहेको खोप अधिकृत यादवले बताए ।. यसैगरी, भेरोसिलको पहिलो मात्रा ४६ हजार २९७ जनाले लिएको र खोपको दोस्रो मात्रा ८ हजार १२ जनाले मात्र लिएको तथा ३६ हजार २८५ जना खोपको दोस्रो मात्रा लिन बाँकी रहेको उनले जानकारी गराए । कोभिशिल्ड र भेरोसिल गरी अहिले पर्सा जिल्लामा ६४ हजार १५१ जनालाई खोपको दोस्रो मात्रा दिन बाँकी रहेको उनले बताए ।. खोप अधिकृत यादवले तोकिएको समूहलाई खोप दिइरहेको र कार्यालयमा थोरै मात्र खोप सञ्चय रहेको बताए । उनले खोपको ५०–६० मात्रा आकस्मिक कामको लागि राखिएको बताए । वैदेशिक रोजगार र अध्ययनका लागि बाहिर जानुपर्ने विद्यार्थीहरूको लागि आकस्मिक खोप राखिएको खोप अधिकृत यादवको भनाइ छ ।",https://eprateekdaily.com/2021/08/13/19742
नारायणीको आइसियूको अवस्था नाजुक,प्रमुख समाचार,प्रतीक दैनिक,"साउन २६, २०७८",वीरगंज,"नारायणी अस्पतालको आइसियू अहिले भद्रगोल अवस्थामा छ । पाँच शøयाको आइसियू अहिले वातानुकूलित छैन । औषधिको अभाव छ ।. त्यसैगरी, पर्याप्त जनशक्ति पनि नहुँदा सेवा दिन अप्ठेरो परेको त्यहाँ कार्यरत कर्मचारीले गुनासो गरेका छन् । कोरोना सङ्क्रमण बढेपछि आइसियू अस्तव्यस्त भएको हो । आइसियू रहेको पुरानो ठाउँमा कोरोना सङ्क्रमितको लागि शøया बनाइएको र आइसियूलाई अन्यत्र सारिएकोमा अहिले व्यवस्थापनमा कमजोरी देखिएको हो ।. गर्मीयाममा आइसियूमा एसी जडान नहुँदा बिरामीहरूलाई समस्या भएको छ । सहायक कर्मचारीको व्यवस्थापन नहुँदा सो कक्षमा जोसुकै मानिस जुनसुकै बेला आउजाउ गर्ने हुनाले बिरामीहरूमा सङ्क्रमण फैलिन सक्ने कर्मचारीहरू बताउँछन् ।. नारायणी अस्पतालका मेडिकल सुपरिटेन्डेन्ट डा वीरेन्द्र प्रधानले वातानुकूलित मेशिन आइसकेको तर जडानमा तत्काल समस्या रहेको बताए । उनले अस्पतालको विद्युत् क्षमताले नभ्याएको र ट्रान्सफर्मर जडान गर्न दुई साता लाग्ने बताए । सो अवधिसम्म आइसियूको वैकल्पिक व्यवस्था गर्नेतर्फ विचार भइरहेको बताए ।. १८ शøयाको एचआइडिसियूमा तत्काल आइसियूलाई व्यवस्थापन गर्ने तयारी भइरहेको उनले बताए ।",https://eprateekdaily.com/2021/08/10/19481
हुलाकी सडक बनेसँगै बिग्रन शुरू,प्रमुख समाचार,प्रतीक दैनिक,"भदौ ६, २०७८",सेढवा,तराईको जीवनरेखा मानिएको हुलाकी सडक निर्माण कार्य गुणस्तरहीन भइरहेको स्थानीयले आरोप लगाएका छन् ।. वीरगंजको पावरहाउस चोकदेखि जीराभवानी गाउँपालिका–१ को चमरीटोलसम्म ३० किलोमिटर सडकको निर्माण कार्य पप्पु कन्स्ट्रक्शनले गर्दैछ भने चमरीटोलदेखि ठोरीको चौतारासम्मको ३० किलोमिटर सडक बाँनिया जेभी कन्स्ट्रक्शनले निर्माण गरी सरकारलाई हस्तान्तरण गरिसकेको छ । तर सडक निर्माण कार्य गुणस्तरहीन भएको कारण अहिले छोटो समयमा नै बिग्रन थालेको स्थानीयले गुनासो गरेका छन् ।. जीराभवानी गापा–२ सेढवा निवासी जीतबहादुर पासवानले पप्पु कन्स्ट्रक्शनले गरेको कालोपत्रे सडकमा खाल्डाखुल्डी पर्न थालेको बताए । उनले कतिपय स्थानको कालोपत्रे सडकमा गिट्टी उप्किएको देख्न पाइने बताए । उनले कमसल कार्य गरिएकाले निर्माण भएको केही महीनामा नै बिग्रन शुरू भएको आरोप लगाए ।. पासवानले निर्माण कार्य अन्तिम चरणमा रहेको सडकका दर्जनौं स्थानमा चार इन्चसम्मको खाल्डो तथा कैयौं स्थानमा सडक भासिएको देखाएका छन् ।. पप्पुले निर्माण गरिरहेको सडकखण्डमा तीनवटा कल्भर्टको निर्माण कार्य सम्पन्न भएको छ तर कालोपत्र नगर्दा अहिले वक्र्षायाममा सवारीसाधन सञ्चालनमा समस्या हुने गरेको स्थानीयले बताए ।. ठोरी गापा–५ सुवर्णपुर निवासी विमल प्रधानले सडक निर्माण कार्यमा सरकारले तोकेको मापदण्ड पूरा नगरी सम्पन्न गरिएकाले यस प्रकारका समस्या आइपरेको र यसको प्राविधिक चेकजाँच हुनुपर्ने बताए । उनले चमरीटोलदेखि ठोरीसम्मको सडक कालोपत्रे भएको केही महीनामैं ठोरी गापा–४ को तटबन्ध भत्केको र दर्जनौं स्थानमा सडक भासिएको बताए ।. ठेकेदार कम्पनीले गरेको कामलाई स्थानीय सरकारले कुनै वास्ता नगरेको कारण यस्तो समस्या आएको प्रधानले आरोप लगाए । बाढीले भत्केको तटबन्धलाई ठोरी गापाले मर्मत गरी सडकलाई जोगाइरहेको छ ।,https://eprateekdaily.com/2021/08/22/20271
कोरोनाले पोखराको पर्यटन व्यवसाय चौपट,प्रमुख समाचार,प्रतीक दैनिक,"भदौ ४, २०७८",पोखरा,"पश्चिमाञ्चल होटल पर्यटन व्यवसायी सङ्घ, पोखराका अध्यक्ष विकल तुलाचनले कोरोनाको कारण पोखराको होटल व्यवसाय चौपट भएको बताएका छन् ।. नेपाल पत्रकार महासङ्घ, पर्सा शाखाको टोलीको सम्मानमा आयोजित अन्तक्र्रियामा अध्यक्ष तुलाचनले पोखरामा मात्र दैनिक १० हजार पर्यटक आउने गरेकामा अहिले सो सङ्ख्याको १० प्रतिशत पर्यटक पनि नआएको बताए । उनले बाह्य पर्यटकमा भारतीय पर्यटकहरू पोखरा आउन औंधी रुचाउने गरेकामा वीरगंज मुख्य नाका हालसम्म बन्द रहेको कारण भारतीय पर्यटकहरूको आवागमन पनि नभएको बताए । उनले लकडाउनको कारण पोखरामा होटल व्यवसायीहरूले ३०/३५ प्रतिशत कामदार मात्र राखेर जेनतेन गुजारा गर्दै आएको बताए । अध्यक्ष तुलाचनले आन्तरिक पर्यटन प्रवद्र्धनमा पत्रकारहरूले सहयोग गर्नुपर्ने आग्रह गरे ।. नेपाल पत्रकार महासङ्घ प्रदेश २ का महासचिव श्याम बन्जाराले आन्तरिक पर्यटन प्रवद्र्धनका लागि सञ्चारकर्मीहरूले भूमिका खेल्ने आश्वासन दिए ।. नेपाल पत्रकार महासङ्घ, पर्साका अध्यक्ष अनुप तिवारीले पर्सा जिल्लाबाट पोखरामा आन्तरिक पर्यटक पठाउन भूमिका खेल्ने बताए । उनले पोखरा पर्यटन व्यवसायको लागि पर्सेली पत्रकारले यसअघि पनि सघाएको र आगामी दिनमा पनि सघाउने प्रतिबद्धता जाहेर गरे ।. कार्यक्रममा पश्चिमाञ्चल होटल पर्यटन व्यवसायी सङ्घका पूर्वअध्यक्ष हरिशर्मा गैरे, केन्द्रीय सदस्य भरतराज पराजुली, कोक्षाध्यक्ष पार्वती पाण्डेलगायतले मन्तव्य व्यक्त गरेका थिए ।. पर्साबाट गएका पत्रकारहरूको टोलीमा उपाध्यक्ष सुक्षमा शर्मा, सचिव भूक्षण यादव, कोक्षाध्यक्ष सञ्जीव मिश्र, महेशचन्द्र गौतम, विजय कुशवाहालगायत सहभागी छन् ।",https://eprateekdaily.com/2021/08/20/20172
अपराध गरेपछि समातिन्छ भन्ने सन्देश प्रवाह हुन जरुरी –मुख्यमन्त्री,प्रमुख समाचार,प्रतीक दैनिक,"साउन ३१, २०७८",वीरगंज,"प्रदेश नं दुईका मुख्यमन्त्री लालबाबू राउत गद्दीले अपराध गरेपछि समातिन्छ भन्ने सन्देश प्रवाह हुनको लागि पनि सिसिटिभी क्यामरा सहायक हुने बताएका छन् ।. जिल्ला प्रहरी कार्यालय, पर्सामा आइतवार सिसिटिभी एलइडी भिडियो वाल तथा नियन्त्रण कक्ष भवनको उद्घाटन गर्दै मुख्यमन्त्री गद्दीले महानगरमा हुने सबैखाले अपराध नियन्त्रणका लागि सिसिटिभी सहायक साबित भएको बताए । उनले वीरगंजमा विभिन्नखाले अपराध भइरहेका र त्यसमध्ये धेरै अपराधको छिनोफानोमा सिसिटिभी सहयोगीसिद्ध हुने गरेको बताए ।. यहाँका उद्योगी, व्यापारीहरू विभिन्न कारणले आफूलाई असुरक्षित महसूस गरिरहेको र वीउवासङ्घका पूर्वअध्यक्ष गोपाल केडियामाथि गोलीसमेत प्रहार भएको घटना स्मरण गर्दै यस्ता सबै घटनालाई नियन्त्रण गर्न उद्योगी–व्यवसायीबाट शुरू भएको सिसिटिभी निगरानीमा सबैको सहयोग बढिरहेको र आफूले पनि सहयोग गर्ने बताए । उनले प्रदेश सरकारबाट यसका लागि रु ४० लाख यसअघि नै दिने आफूले घोषणा गरे पनि सोअनुरूपको कार्य नभएकोमा दुःखेसो पोखे।. उनले आफ्नो संसदीय विकास कोषबाट सिसिटिभीको निगरानी प्रभावकारी बनाउन थप सहयोग गर्ने आश्वासन दिए । मुख्यमन्त्री गद्दीले राजमार्गमा समेत सिसिटिभी जडानको लागि आफूले पहल गरिरहेको र सो कार्यले पूर्णता पाएपछि दुर्घटना न्यूनीकरणका साथै घटित घटनाका दोषीलाई कारबाई गर्न सहज हुने बताए ।. कार्यक्रममा पर्साका प्रमुख जिल्ला अधिकारी पीताम्बर घिमिरे, प्रदेश २ का प्रहरी नायब महानिरीक्ष्Fक उमेश रञ्जीतकार, नेपाल पत्रकार महासङ्घ पर्साका अध्यक्ष अनुप तिवारीले एलइडी टिभी जडानपछि शहरमा निगरानी बढ्ने र अपराध न्यूनीकरण हुने विश्वास व्यक्त गरे । उनीहरूले प्रहरी कारबाईमा सिसिटिभी क्यामरा सहयोगीसिद्ध भइरहेको र यसको प्रभावकारितालाई अझ बढाउनुपर्नेमा जोड दिए ।. कार्यक्रममा वीउवासङ्घका वरिष्ठ उपाध्यक्ष अनिल (पटवारी) अग्रवालले कार्यपत्र प्रस्तुत गर्दै वीउवासङ्घको सहकार्यमा सेफर वीरगंजमार्फत २०६७ सालदेखि सिसिटिभी क्यामरा जडान भएको बताए । उनले हाल ८२ वटा सिसिटिभी क्यामरा जडान भएपनि ३४ वटा मात्र सञ्चालनमा रहेको र पूर्ण सञ्चालनको लागि सबैको सहकार्य आवश्यक रहेकामा जोड दिए ।. वीउवासङ्घका महासचिव एवं सेफर वीरगंजका अध्यक्ष मनोज दासको अध्यक्षतामा भएको कार्यक्रममा प्रदेशसभा सदस्य प्रह्लाद गिरी, जन्नत अन्सारी, मन्जुर आलम, सिंहासन साह कलवार, प्रहरी उपरीक्षक बेलबहादुर पाण्डे, सशस्त्र प्रहरी उपरीक्षक राजेन्द्र खड्का, वीरगंज ब्यारेकका मेजर नैना बस्नेतलगायतको सहभागिता थियो ।. आज जडान भएको एलइडी टिभी जडानमा मुख्यमन्त्री गद्दीले रु ३१ लाख र सङ्घीय सांसद प्रदीप यादवले रु ८ लाख आआफ्नो संसदीय विकास कोषबाट सहयोग गरेका थिए ।",https://eprateekdaily.com/2021/08/15/19861
"वडामा अख्तियारको छापा, महानगरमा छानबिन",प्रमुख समाचार,प्रतीक दैनिक,"साउन २८, २०७८",वीरगंज,अख्तियार दुरुपयोग अनुसन्धान आयोग हेटौंडाले वीरगंज महानगरपालिका–१४ वडा कार्यालयमा छापा मारेको छ ।. वडा कार्यालयबाट प्रदान गरिने सेवाबापत लिने शुल्कको रसिद नदिने र सो शुल्क महानगरपालिकाको राजस्व फाँटमा दाखिला नगरेको सूचनाको आधारमा छापामारी गरिएको हो।. छापामारीको क्रममा वडा कार्यालयका सहायक सचिवले शुल्क महीनौंसम्म दाखिला नगरेको प्रमाण फेला परेको थियो ।. सोही प्रमाणको आधारमा अख्तियारको टोलीले वीरगंज महानगरपालिकाको राजस्व फाँटमा पनि छानबिन गरेको छ । वडा कार्यालयमा अनियमितता सम्बन्धमा राजस्व महाशाखाको संलग्नता हुन सक्ने आधार देखी सो कार्यालयको कम्प्युटर नियन्त्रणमा लिएर अनुसन्धान गरिएको छ ।. अख्तियारको पाँचजनाको टोलीले महानगरको राजस्व शाखाको आर्थिक प्रणालीको चेकजाँच गरिरहेको छ ।. वीरगंज महानगरपालिकाले राजस्व महाशाखामा देशभरिकै महानगर र नगरपालिकामा प्रयोग हुने साङ्ग्रिला एपबाट आर्थिक कारोबार गर्दै आएको र यो एपको प्रयोग निकै विश्वसनीय हुने गरेको बताइएको छ । अख्तियारका राकेश तोरम्बाले अनुसन्धान जारी रहेको र गलती फेला परे सञ्चारकर्मीहरूलाई जानकारी गराउने बताए ।,https://eprateekdaily.com/2021/08/12/19653
वीरगंज–रक्सौल मितेरी पुल कालोपत्र गर्ने योजना अघि बढ्यो,प्रमुख समाचार,प्रतीक दैनिक,"साउन २१, २०७८",परवानीपुर,"मुलुकको प्रमुख भन्सार नाका वीरगंज–रक्सौलको मितेरी पुलको मरम्मत सम्भार हुने भएको छ ।. भारतीय सरकार मातहतको पथ निर्माण विभागले १०६ मिटर लम्बाइको आधा पुल अर्थात् ५३ मिटर कालोपत्र गरी मरम्मत गरिदिने भएको हो । वीरगंज–रक्सौल नाकालाई सौन्दर्यीकरण गर्ने अभियानका सहभागीहरूले चासो देखाएपछि उक्त पुलको मरम्मत हुने कार्य अघि बढ्ने भएको हो ।. बिहीवार वीरगंजस्थित भारतीय महावाणिज्य दूतावासको सक्रियतामा भारतीय पक्षसँग रक्सौल कस्टमभन्दा उत्तरमा रहेको भारतीय दूतावासको आवासमा सरोकारवालाहरूबीच छलफल भई उक्त सडक कालोपत्र गर्न नेपाली पक्षले अनुरोध गरेको थियो ।. सन् १९९४ मा भारत सरकारको नेशनल हाइवेले उक्त पुल निर्माण गरेको थियो । तर पुलको आधा हिस्सा दशगजा क्षेत्रमा पर्ने भएकोले दुवै देशका सरकार तथा स्थानीय सरकारहरू मरम्मत सम्भार गर्न हच्किंदै आएका थिए । पोहोर वीरगंज महानगरका प्रमुख विजयकुमार सरावगी र पर्साका सांसद प्रदीप यादव सम्मिलित टोलीले भ्रमण गरी पुलमा भएको खाल्डाखुल्डीलाई ग्रेभलले भरिएको थियो । तर वर्षात्को बेला उक्त पुल भएर सयौं गाडी गुड्ने भएकोले उक्त पुल पुनः जीर्ण भएको छ । पुलको मध्य भागमा करीब ४ फिट गहिरो खाल्डाखुल्डी भएको छ ।. नेपाली र भारतीय पक्षले आज पुलको अवलोकन गरी भारतीय आयल कर्पोरेशनदेखि भारतीय कस्टमसम्म सडक मरम्मत गर्ने बजेट आएकोमा त्यसै योजनामा थप इस्टिमेट गरी पथ निर्माण विभागले एक हप्ताभित्र उक्त पुलको करीब ५३ मिटर कालोपत्र गरिदिने आश्वासन दिएको छ ।. विभागका इन्जिनीयर मृत्युञ्जय कुमारका अनुसार पुलको ५३ मिटर भाग भारतीय पक्षले बनाइदिने र बाँकी भाग नेपाली पक्षले कालोपत्र गरेर पुललाई मरम्मत गर्नेछ ।. वीरगंजको रजतजयन्ती चोकदेखि मितेरी पुलसम्म १३ सय मिटर सडकलाई छ लेनमा विस्तार गर्न ठेक्का लागिसकेको र चालू आवमैं उक्त सडक विस्तार गर्ने नेपाल सरकारको लक्ष्य छ । वीरगंजका सामाजिक संस्था व्यवस्थित वीरगंज र ग्रीनसिटी सामुदायिक सेवा केन्द्रको सक्रियतामा वीरगंज–रक्सौल नाकालाई सुन्दर र व्यवस्थित बनाउने अभियान अघि बढेको छ ।. सोही क्रममा शनिवार वृहत् सरसफाइ र जनचेतनामूलक कार्यक्रम पनि भोलन्टियर समूह वीरगंजले राखेको छ ।. बिहीवारको भ्रमणमा जिल्ला प्रशासन कार्यालय पर्साका सूचना अधिकारी सहायक प्रमुख जिल्ला अधिकारी भीमकान्त पौडेल, भारतीय महावाणिज्य दूतावास वीरगंजका वाणिज्यदूत शैलेन्द्र कुमार, सशस्त्र प्रहरी बल भन्सार गुल्मका सप्रनि सुवर्णबहादुर बम, व्यवस्थित वीरगंजका संयोजक दिलीपराज कार्की, ग्रीनसिटी सामुदायिक सेवा केन्द्र आदर्शनगरका अध्यक्ष जयप्रकाश खेतान, रक्सौलका समाजसेवी महेश अग्रवाल, रक्सौल नगर परिषद्का प्रमुख कार्यकारी अधिकारी विजयकुमार, पथ निर्माण विभागका कार्यकारी निर्देशक अशोक कुमार, रक्सौल कस्टमका उपायुक्त आशुतोषकुमार सिंहलगायतको सहभागिता थियो ।",https://eprateekdaily.com/2021/08/05/19125
महामारीलक्षित वीरगंजमा होल्डिङ सेन्टर बन्दै,प्रमुख समाचार,प्रतीक दैनिक,"साउन २१, २०७८",परवानीपुर,"वीरगंजमा कोरोना महामारीमा क्वारेन्टाइन सेवा दिने उद्देश्यले २८ करोड रुपैयाँको होल्डिङ सेन्टर निर्माण भइरहेको छ । वीरगंज–१६ इनर्वास्थित वीरगंज भन्सारको गोदामको जग्गामा नेपाली सेनाले होल्डिङ सेन्टर निर्माण गरिरहेको छ ।. भारतबाट भित्रिनेहरूलाई क्वारेन्टाइनमा राखेर सीमा क्षेत्रको आवागमन सहज पार्न यस्तो होल्डिङ सेन्टर निर्माण भइरहेको हो । हजारजनालाई खान, बस्न र चिकित्सा सेवा निश्शुल्करूपमा उपलब्ध गराइ सङ्क्रामक रोगबाट बचाउन नेपाल सरकारले यस्तो योजना लागू गरेको हो । नेपाली सेनाको व्यवस्थापकीय जिम्मेवारीमा निर्माण भइरहेको होल्डिङ सेन्टरको बजेट करीब रु २८ करोड रहेको छ भने आठवटा होल्डिङ सेन्टरको झन्डै २ अर्ब २५ करोड रुपैयाँभन्दा बढी बजेट रहेको ठेकेदार कम्पनी हनुमान कन्स्ट्रक्शन, ललितपुरले जनाएको छ ।. एउटै ठेकेदार कम्पनीले आठवटै नाकामा होल्डिङ सेन्टर निर्माण गर्ने ठेक्का पाएको हो । नेपालका १० ठाउँमा बनाउने लक्ष्यसहित टेन्डर आह्वान गरिएकामा एक ठाउँमा जग्गा नपाएको र काठमाडौंमा हाल नबनाउने भएपछि अहिले आठवटै ठाउँको मात्र ठेक्का भएर काम शुरू भएको छ । झापा, मोरङ, पर्सा, रूपन्देही, कपिलवस्तु, नेपालगंज, कैलालीलगायत नाकामा होल्डिङ सेन्टर निर्माण भइरहेको नेपाली सेनाले जनाएको छ ।. वीरगंज भन्सारको पश्चिमपट्टिको गोदाममा यो योजना गत असार २५ गतेदेखि शुरू भएको हो । अहिले दैनिक सयभन्दा बढी कामदार खटिरहेका छन् । एउटा प्रशासनिक भवन, एउटा सेन्ट्रल किचेन र २० वटा ५० जना अट्ने क्वारेन्टाइन हल गरी कुल २२ वटा भवन निर्माण भइरहेको छ । दुई वटा भवनको बीचमा एउटा किचेन र पछाडिपट्टि सुविधायुक्त शौचालयको पनि व्यवस्था मिलाइएको छ । एउटा भवनको क्षेत्रफल ११७ फिट लम्बाइ र करीब २० फिट चौडाइ रहेको छ । चण्डीप्रसाद गण श्रीपुर वीरगंजका मेजर नैन बस्नेतका अनुसार केन्द्रीय योजना अनुसार नै काम भइरहेको छ । उनले मध्य भदौसम्म काम सम्पन्न गर्ने सम्झौता भए तापनि निषेधाज्ञाको कारण काम करीब एक महीना लम्बिन सक्ने बताए । आगामी असोजको मध्यसम्म काम पूरा गर्ने गरी ठेकेदार पक्षसँग समन्वय गरी काम भइरहेको उनले बताए । फलामे पाइपले उभ्याइएको घरमाथि जस्ता र छेउछाउबाट पफ बोर्ड लगाइने ठेकेदार कम्पनीका इन्जिनीयर प्रवेन्द्र चौधरीले बताए ।. कोरोनालगायत अन्य सङ्क्रामक महामारीको बेला भारतबाट वीरगंज नाका हुँदै नेपाल भित्रिनेहरूलाई सीमा क्षेत्रबाट ल्याएर स्वास्थ्य परीक्षणपछि त्यस क्वारेन्टाइनमा १० देखि १४ दिनसम्म राख्न सकिनेछ । यसले महामारी सङ्क्रमणको जोखिम कम होस् र राज्य सुरक्षित बनोस् भन्ने सरकारको रणनीति छ । यसअघि सुविधासम्पन्न ठाउँ नहँुदा सीमा क्षेत्रका विद्यालय, कलेजलाई क्वारेन्टाइन बनाएर शङ्कास्पद व्यक्तिलाई राखिएको थियो । अहिले कामको प्रगति अनुसार सबैभन्दा बढी काम हुने होल्डिङ सेन्टरहरूमा क्रमशः कैलाली, झापा, मोरङ, कपिलवस्तु, पर्सा, नेपालगंज, रूपन्देही छन् । वीरगंजको होल्डिङ सेन्टरको काम करीब १५ प्रतिशतभन्दा बढी भइसकेको छ । अहिले फलामे पाइप ठड्याउने, बेसको काम गर्ने, जोडाइ गर्ने, ट्रस जोड्नेलगायतका काम भइरहेका छन् ।",https://eprateekdaily.com/2021/08/05/19002
"शिरमा देश, मनमा मधेस राखेर सबैले काम गर्नुपर्छ –प्रदेशप्रमुख झा",प्रमुख समाचार,प्रतीक दैनिक,"साउन १९, २०७८",वीरगंज,"प्रदेश २ का प्रमुख राजेश झा ‘अहिराज’ले शिरमा देश र मनमा मधेसको भावना राखेर सबैले काम गर्नुपर्ने बताएका छन् ।. पर्साका सुरक्षा निकायका पदाधिकारीहरूसँगको अन्तक्र्रियामा सहभागीहरूको जिज्ञासा सुनेपछि उनले यस्तो बताएका हुन् ।. जिल्ला प्रशासन कार्यालय पर्साको सभाहलमा आयोजित कार्यक्रममा उनले देशमा पछिल्लो समय अभाववाद र अतिवाद बढ्दै गएको जसको कारण देश कट्टरवाद र द्वन्द्ववादमा फस्दै गएको बताए । हरेक नागरिकलाई देशप्रति गर्व गर्न लायक भावना जागृत गराउन सुरक्षा निकाय, निजामती र पत्रकार मितेर काम गर्नुपर्ने उनले सुझाव दिए । उनले भने, “पत्रकार समाजका ऐना हुन्, उनीहरूका माध्यमले समाजमा लुकेका सफलताका कथा, पीडितका व्यथा, नवीन योद्धा, जीवनप्रतिको आस र राज्यप्रतिको विश्वास जगाउने खालका सहकार्य गर्न आवश्यक छ ।” उनले प्रदेश प्रमुख बनेपछि विभिन्न पहाडी र हिमाली जिल्लाको पनि भ्रमण गरेको चर्चा गर्दै त्यहाँ आफूले निकै माया र सद्भाव पाएको बताए ।. अभाव र अतिवादका कारण समाजमा राज्यप्रति अविश्वास, निराशा, दूरी, आक्रोश, वितृष्णा बढ्दै जाँदा देश द्वन्द्वमा फस्न लागेको बताए । ठीक समयमा देशमा राष्ट्रिय एकता कायम गर्न जिल्ला तहबाट सहकार्य भएन भने आगामी दिनमा कट्टरवाद झनै फैलिने उनले बताए ।. कार्यक्रममा पर्साका प्रमुख जिल्ला अधिकारी पीताम्बर घिमिरेले जिल्लाको शान्ति सुरक्षा तथा कोरोना महामारी नियन्त्रण गर्न विगतमा गरिएका गतिविधिका बारेमा जानकारी गराएका थिए ।. त्यसैगरी, पर्साका प्रहरी उपरीक्षक बेलबहादुर पाण्डेले गत आवमा पर्सामा अपराधजन्य गतिविधि १० प्रतिशतले बढेको भन्दै आत्महत्या र लागूऔषध ओसारपोसारका घटनामा पनि वृद्धि भएको बताएका थिए ।. त्यसैगरी, पर्साका सशस्त्र प्रहरी उपरीक्षक राजेन्द्र खड्काले सीमा सुरक्षा तथा सीमास्तम्भका बारेमा जानकारी गराए । नारायणी अस्पतालका मेडिकल सुपरिटेन्डेन्ट डा वीरेन्द्र प्रधानले अस्पतालले कोरोना महामारीको तेस्रो लहरलाई रोक्न गरिरहेको तयारी तथा विगतका प्रगति विवरण सुनाएका थिए ।. स्वास्थ्य कार्यालय पर्साका निमित्त प्रमुख नवलकिशोर साहले खोप कार्यक्रमका बारेमा जानकारी गराएका थिए ।. कार्यक्रममा चण्डीप्रसाद गणका गणपति नैन बस्नेत, पर्साका अनुसन्धान उपनिर्देशक टीकाप्रसाद पोखरेल, वीरगंज उद्योग वाणिज्य सङ्घका उपाध्यक्ष माधव राजपाल, नेपाल पत्रकार महासङ्घ पर्साका अध्यक्ष अनुप तिवारी, महासङ्घ प्रदेश २ का महासचिव श्याम बन्जारालगायतको सहभागिता थियो ।",https://eprateekdaily.com/2021/08/03/18882
नारायणीमा वार्डका कर्मचारी नै औषधिको दलाल,प्रमुख समाचार,प्रतीक दैनिक,"साउन २५, २०७८",वीरगंज,"नारायणी अस्पताल मेडिकल सर्जिकल वार्डका एकजना पुरुष कर्मचारी शनिवार बिहान बिरामीसँग कुरा गर्दै थिए– “खोइ औषधिको पुर्जी हेरौं, ल हिंड्नुस मेरो पसलमा, त्यहाँ १० प्रतिशत छुटमा औषधि दिन्छु ।” ड्युटीमा रहेका कर्मचारी भएपनि औषधिको दलालले जस्तो कुरा गरेपछि बिरामी शायद विश्वस्त हुन सकेनन् । उनले भने– “एक छिन पख्नुस्, मेरो मान्छे बाहिर जानुभएको छ, आउनुभएपछि उहाँले जता भन्नुहुन्छ उतै जानेछु ।”. यो सुनेपछि कर्मचारीले बुझे माछा जालमा पर्नेवाला छैन, चलाख छ । उनले हतपत बिरामीको हातबाट पुर्जी खोसे र च्यातिदिए । “राम्रो कुरा भनेको नमान्ने ? ल हेरौं, अब कसरी अरू ठाउँबाट औषधि लिन्छौ र कसरी हुन्छ उपचार,” गनगन गर्दै कर्मचारी त्यहाँबाट अगाडि बढ्यो ।. चिकित्सकले लेखिदिएको औषधिको पुर्जी कर्मचारीले च्यातिदिएपछि अलमलमा परेका बिरामी कुरुवा फर्कने बाटो हेर्दै थिए । आफू रौतहटदेखि आएकोले वीरगंजमा जे जस्तो व्यवहार भएपनि सहन बाध्य भएको बिरामीले बताए । त्यतिमात्रै होइन, विरोध गरे आफ्नो उपचार राम्रो नहुने हो कि भन्ने त्रास बिरामी र उनको आफन्तजनमा रहेछ । “चिकित्सकको सहमतिविना कर्मचारीले दादागिरी देखाउन सक्दैन नि,” निन्याउरो अनुहार गर्दै बिरामीले भने ।. नारायणी अस्पतालमा काम गर्ने अधिकांश कर्मचारीको औषधिपसल छ । ती कर्मचारीहरूले नै अस्पतालका बिरामीलाई आलोपालो गरेर आफ्नो पसलमा पठाउने गर्छन् ।. “डाक्टरले हेरेर जानुहुन्छ अनि वार्डका कर्मचारी आएर फलानो ठाउँमा जानुस्, छुट पाउनुहुन्छ भनेर पठाउँछन्,” मेडिकल वार्डमा उपचाररत अर्का बिरामीका कुरुवाले नाम नछाप्न आग्रह गर्दै भने– “उनीहरूले भनेको पसलमा जाँदा औषधिमा पहिला नै दाम बढाएर जोड्छन्, अनि छुट दिन्छन् । झगडा गरौं भने पनि आफ्नो बिरामी अस्पतालमा हुन्छ, फेरि उपचारमा पक्षपात होला कि भन्ने डर ।”. नारायणी अस्पतालमा उपचार गराउन दैनिक दुई/तीन सयजना बिरामी पुग्छन् । उनीहरूमध्ये प्रायः पर्साका ग्रामीण क्षेत्र र बारा, रौतहट एवं सर्लाही जिल्लाका हुन्छन् । नारायणीमा राम्रो र सहुलियतमा उपचार हुन्छ भनेर नै उनीहरू आएका हुन्छन् । वीरगंजका बासिन्दा होइनन् भन्ने थाहा पाउने बित्तिकै अस्पतालका कर्मचारी तथा दलालहरू पछि लाग्ने गर्छन् ।. “चिकित्सकले पुर्जी लेखिदिने बित्तिकै कर्मचारीरूपी दलाल आइपुग्छन्,” अस्पतालमा भर्ना भएका एकजना बिरामीका कुरुवाले भने, “हामीलाई औषधि लिन जुन ठाउँमा जान भनिएको हुन्छ, त्यहाँ गएनौं भने उनीहरूले हाम्रो बिरामीलाई राम्ररी हेरचाह नै गर्दैनन्, न त समयमा औषधि दिन्छन्, न उपचार नै गर्छन् ।”. अस्पतालमा कार्यरत कर्मचारीहरूबीच यतिसम्म समझदारी हुन्छ कि उनीहरूले एकापसमा पालो राखेका छन् । आजको पालोमा एउटा पसलमा पठाउँछन् भने अर्को दिन अर्को पसलको पालो आउँछ । कुनै बिरामीले तोकिएको पसलभन्दा अन्तैबाट औषधि ल्यायो भने उनीहरूले त्यो औषधि नचलाइ त्यही कम्पोजिसन भएको अर्को औषधि आफ्नो पसलबाट मगाउँछन् र प्रयोगमा ल्याउँछन् । यसरी हेर्दा औषधि फरक देखिन्छ तर कम्पोजिसन एकै हुन्छ ।”. नारायणी अस्पताल परिसरभित्र औषधिपसल छ तर पनि कर्मचारीको मिलेमतो र कर्तुतका कारण अस्पतालको पसलमा बिरामीलाई पठाइँदैन र त्यहाँ गए पनि चाहिने औषधि पाइँदैन । सर्वसाधारण बिरामीलाई अस्पतालकै कर्मचारीले डकैती गरिररहँदा पनि कारबाई गर्ने निकाय मौन बसेको छ ।. गर्भवती शøयामा होस् वा मेडिकल वार्डमा औषधिपसलेहरूले आआफ्नो मान्छे राखी गरीब बिरामीलाई लुटिरहेका छन् ।. अस्पतालका कर्मचारीले बिरामी तथा कुरुवामाथि दलाली गर्ने र दादागिरी देखाउने गरेकोबारे आफूहरूलाई जानकारी नभएको नेपाल प्रहरीको अस्पताल बिटको भनाइ छ । पीडित पक्षबाट समयमा जानकारी आएमा जोसुकै भएपनि समातेर प्रमाणको आधारमा कारबाई गरिने बिटका प्रहरी इन्चार्ज प्रहरी नायब निरीक्षक वकील सिंहले बताए ।",https://eprateekdaily.com/2021/08/09/19387
"पर्साका हरेक वडाको श्रेस्ता च्यातिएको छ, कुनै वडाको ठेली गायब छ",प्रमुख समाचार,प्रतीक दैनिक,"साउन २०, २०७८",परवानीपुर,"भूमिसुधार तथा मालपोत कार्यालय पर्साले संरक्षण गर्न नसक्दा पर्साका १४ वटा पालिकाका विभिन्न वडामा दर्ता रहेको जग्गाको श्रेस्ता च्यातिएको र कुनै कुनै वडाको मोठ अर्थात् ठेली नै गायब रहेको पाइएको छ ।. वीरगंज महानगरको नगवा, भवानीपुर, लालपर्सालगायत विभिन्न वडाका ठेली र श्रेष्ता नरहेको मालपोत स्रोतले जनाएको छ । श्रेस्ताको फोटो खिचेर अनलाइनमा अपडेट गर्न आएको प्राविधिक टोलीले समेत थुप्रै श्रेस्ता र केही वडाका ५० पन्ने ठेलीसमेत नभेटिएको बताएको छ ।. पिज जिओकम–सिड जेभीका प्राविधिक अमरनाथ राउतका अनुसार धेरै पहिलेदेखि मालपोत पर्सामा ठेली गायब गर्ने, श्रेस्ता च्यात्ने परम्पराका कारण थुप्रै श्रेस्ताको पन्ना नभेटिएको बताए। “कुनै कुनै वडाको पूरै पन्ना भएको मिसिल अर्थात् ठेली नै गायब छ, कसरी फोटो खिचेर हाल्ने, एउटा ठेलीमा आधा दर्जनभन्दा बढी श्रेस्ताको पन्ना च्यातिएको पनि भेटेका छौं, हामीले हाकिम साहेबलाई जानकारी गराएका छौं, श्रेस्ता जुन अवस्थामा छ, त्यतिकै पन्नाको फोटो खिचेर हालेका छौं,” राउतले भने ।. पर्सामा १४ वटा पालिकामा गरी करीब ९६ वटा ठेली रहेकामा करीब ६ हजार श्रेस्ताको पन्नाको फोटो खिचेर अपडेट गर्ने क्रममा यस्तो कमजोरी भेटिएको प्राविधिकहरूले बताएका छन् । कर्मचारीहरूले जथाभावी जग्गाको श्रेस्ताको ठेली कार्यालयमा पसेर मोठ भिडाउने गर्दा पन्ना च्यातिने गरेको बताउँछन् ।. कर्मचारीहरूले लेखनदासको बदमाशीले श्रेस्ता च्यातिने आरोप लगाउँँछन् भने लेखदासहरू कर्मचारीहरूले आर्थिक प्रलोभनमा परेर स्वयं नै श्रेस्ता च्यातेर जग्गाको स्वामित्वबारे अन्योल खडा गर्ने गरेको तर्क गर्छन् ।. तर यस विषयमा भूमिसुधार तथा मालपोत विभागले छानबीन गरी सम्पूर्ण श्रेस्ताको संरक्षण गरी सिस्टममा बसेर काम गर्ने नियम ल्याउनुपर्ने सुझाव सेवाग्राहीको छ । श्रेस्ता र मोठ जस्ता संवदेनशील कुरामा पनि मालपोतका कर्मचारीहरू संवेदनशील नबनेको र जथाभावी मोठ भिडाउन लेखनदासलाई दिने चलन बन्द गर्नुपर्ने सेवाग्राहीले अपील गरेका छन् ।",https://eprateekdaily.com/2021/08/04/18966
कलैयामा सोमवारदेखि भौतिकरूपमा कक्षा सञ्चालन,प्रमुख समाचार,प्रतीक दैनिक,"साउन १८, २०७८",वीरगंज,"कलैया उपमहानगरपालिकामा रहेका सबै तहका कक्षा सोमवारदेखि सञ्चालनमा आउने भएको छ ।. कलैया उपमहानगरपालिकाका उपसचिव प्रह्लादप्रसाद वर्णवालले आधारभूत तहका १ देखि ८ कक्षामध्ये ४ देखि ८ र मावि तहका ९ देखि १२ सम्मको कक्षा विद्यार्थीहरूको भौतिक उपस्थितिमा पठनपाठन गर्न पाउने निर्णय भएको हुँदा सोही अनुरूप सञ्चालन गर्न निर्देशन गरेका छन् ।. नगर कक्षा समितिको साउन १५ गते बसेको बैठकले यी कक्षाहरू भौतिकरूपमा विद्यार्थीहरू उपस्थित गराएर सञ्चालन गर्न निर्णय गरेअनुरूप उपमहानगरपालिकामा रहेका सामुदायिक तथा संस्थागत विद्यालयहरूलाई सञ्चालन गर्न निर्देशन गरिएको छ । विद्यालय सञ्चालन गर्दा कम्पाउन्ड, कक्षा कोठा, शौचालय, प्रयोगशाला विसङ्क्रमित गर्नुपर्ने, शिक्षक–विद्यार्थीहरूले स्वास्थ्यसम्बन्धी मापदण्ड पालना गर्नुपर्ने, एउटा बेन्चमा एकजना मात्र राख्नुपर्ने र सोअनुरूप कक्षा सञ्चालनमा डेस्क–बेन्चको कमी नभएको खण्डमा सिफ्ट अनुसार कक्षा सञ्चालन गर्ने र घरमा भएका विद्यार्थीहरूको लागि टेलिफोन, अनलाइन, भिडियो कन्फ्रेन्समार्फत अथवा विद्यार्थीहरूको घरमा गई सिकाइ सहजीकरण, गृहकार्य दिने निर्देशन गरिएको छ ।. बारा जिल्लामा सबै तहका विद्यालयहरू सञ्चालनमा आए पनि पर्सा जिल्लामा अहिलेसम्म विद्यालय सञ्चालन हुन सकेको छैन । वैशाख १६ गतेदेखि शुरू भएको निषेधाज्ञा अनिश्चितकालको लागि जारी भएको छ । तर केही विद्यालय भने निषेधाज्ञामा पनि विनापोशाक सञ्चालन भइरहेका छन् । वीरगंज महानगरपालिकाले असार १ गतेदेखि कक्षा ८ देखि १२ सम्म भौतिकरूपमा सञ्चालनको निर्देशन गरे पनि जिल्ला सङ्कट व्यवस्थापन समितिले यससम्बन्धी निर्णय नगरेको कारण अहिलेसम्म आधिकारिकरूपमा सञ्चालनमा आउन सकेका छैनन् । तर महानगरका थुप्रै संस्थागत विद्यालय भने यो अवधिमा विनापोशाक भौतिकरूपमा विद्यार्थीहरू राखेर सञ्चालन भइरहेका छन् ।",https://eprateekdaily.com/2021/08/02/18778
"श्रेस्ताको फोटो खिंच्न ढिलाइ, २० वटा ठेली भिजेर नष्ट",प्रमुख समाचार,प्रतीक दैनिक,"साउन १५, २०७८",परवानीपुर,"भूमिसुधार तथा मालपोत कार्यालय, पर्सामा श्रेस्ता तथा मोठको विवरण कम्प्युटर प्रणालीमा अद्यावधिक गर्न श्रेस्ताको फोटो खिंचेर अनलाइन सर्भरमा राख्न ढिलाइ भइरहेको छ ।. विभागले काममा खटाएको पिज जिओकम–स्पिड जेभीका कर्मचारीहरूको लापरवाहीले गर्दा यो काममा ढिलाइ भइरहेको हो । आव २०७७–०७८ मा काम सम्पन्न गर्नुपर्ने ठेकेदार कम्पनी पिज जिओकम–स्पिड जेभीले सम्झौता गरे तापनि निर्धारित समयमा काम गर्न नसकेर ढिलाइ भइरहेको हो । यो कामको लागि सरकारले च्यातिएको तथा झुरी परिसकेको श्रेस्ता मठहरूको रेकर्ड राख्न र आगामी दिनमा अनलाइन प्रविधिबाट छिटोछरितो काम गर्न यो प्रणाली प्रयोगमा ल्याइरहेको छ ।. गत असार १० गतेसम्म मालपोत कार्यालय, पर्सामा १५ वटा साबिक गाविसहरूको मोठ र श्रेस्ताको फोटो खिचेर अनलाइनमा राख्ने काम बाँकी रहेको, डाटाको पूर्णता तथा शुद्धता जाँच समितिको बैठकमा जानकारी गराइएको थियो ।. मालपोत कार्यालय, पर्साका निमित्त प्रमुख कमोद तिवारीका अनुसार त्यति बेलासम्म बहुअरी बि, सुगौली दाप, महादेवपट्टी, परसौनीबिर्ता, लखनपुर, अलौ, मसियानी, हरिहरपुर प., मुर्ली बी, परशुरामपुर, कौवा वनकटैया, भौराटार, लिपनीबिर्ता, नकटुवा बी, बैरियाबिर्ता दापु गरी १५ वटा गाविसको मोठ श्रेस्ता अद्यावधिक गर्ने काम बाँकी थियो ।. मालपोत कार्यालय, पर्साको तत्कालीन ८२ वटा गाविसलाई हालको १४ वटा पालिकाको संरचनामा ९६ वटा मोठ ठेलीमध्ये ८१ वटा गाविसको मोठको फोटो खिच्ने काम भइसकेको र बाँकी १५ वटा गाविसको बाँकी रहेको बताइएको छ ।. यस विषयमा फोटो खिच्ने ठेक्का लिएको ठेकेदार कम्पनी पिज जिओकम–स्पिड जेभीका कम्प्युटर अपरेटर अमरनाथ राउतका अनुसार १५ वटामा करीब आधा गाविसको काम सम्पन्न भइसकेको र करीब एक दर्जन गाविसहरूको मोठ श्रेस्ताको काम बाँकी छ । उनका अनुसार बाँकी रहेको १५ वटामध्ये महादेवपट्टी, लिपनीबिर्ता, परशुरामपुर, परसौनी, लखनपुर, नकटुवा बी, हरिहरपुर बी, कौवा वनकटैयाको काम साउन १० गतेसम्म भइसकेको र बाँकी काम पनि अन्तिम चरणमा रहेको बताए ।. प्राविधिकले भिजाए २० वटा मोठ ठेली. फोटो खिचेर अनलाइनमा अपडेट गर्ने काममा संलग्न प्राविधिकहरूको लापरवाहीको कारण भूमिसुधार तथा मालपोत कार्यालय अन्तर्गतको विभिन्न गाविस तथा वीरगंज महानगरपालिकाको वडाको २० भन्दा बढी श्रेस्ता मोठ ठेली पानीले भिजेको पत्ता लागेको छ ।. मालपोत कार्यालय, स्रोतका अनुसार गत असार पहिलो साता परेको अविरल वर्षाले मालपोत हाकिम बस्ने भवनको तेस्रो तल्लामा पानी पसेर २० वटा ठेली पानीले भिजेर नष्ट भएको छ । पानीले भिज्दा श्रेस्तामा लेखिएका विवरण सबै गलेको छ भने जग्गाधनीको फोटोसमेत पनि गलेको बताइएको छ ।. यस विषयमा फोटो खिच्ने प्राविधिक समूहका कम्प्युटर अपरेटर अमरनाथ राउतसँग बुझ्दा उनले राति सुतेको बेला कोठामा पानी पसेको हुँदा श्रेस्ता भिजेको बताए । साथै उनले आफू आउनुभन्दा अघि प्राविधिकहरूले लापरवाही गरेको बताए ।. मालपोत कार्यालय, पर्साका निमित्त प्रमुख तिवारीले भिजेको मोठ ठेलीको विवरण कम्प्युटरमा अद्यावधिक गरिसकेकोले नयाँ श्रेस्ता गणना गर्न समस्या नहुने । तर जग्गाधनीले तत्कालै श्रेस्ता भिडाउन वा रेकर्ड राख्न भन्दा अप्ठेरो पर्ने उनले बताए ।",https://eprateekdaily.com/2021/07/30/18624
बहुदरमाई पूर्ण खोप नगरपालिका घोषित,प्रमुख समाचार,प्रतीक दैनिक,"साउन २३, २०७८",पर्सागढी,"बहुदरमाई नगरपालिका शनिवार पूर्ण खोप नगरपालिका घोषणा भएको छ ।. वडा नं २ पिपरास्थित बहुदरमाई मन्दिरमा आयोजित कार्यक्रममा नगरप्रमुख नितेन्द्र साहले नगरपालिकालाई पूर्ण खोप नगरपालिका घोषणा गरेका थिए । सो अवसरमा उनले नगरपालिकाका नौवटै वडामा जन्मेदेखि २३ महीनाका बालबालिकालाई १३ थरीका विभिन्न खोप दिने कार्यमा संलग्न स्वयंसेविकाहरूलाई विशेष धन्यवाद दिए । उनले बालबालिकाहरूलाई आवश्यक सबैखाले खोप दिएर ती रोगमुक्त बनाउने प्रयास भएको बताए । नले पूर्ण खोप नगरपालिका घोषित भएपनि अबका दिनमा पनि नगरका बालबालिकाहरूलाई खोप लगाउने अभियानलाई निरन्तरता दिने प्रतिबद्धता जाहेर गरे ।. घोषणा कार्यक्रममा उपप्रमुख गायत्रीदेवी यादव, राजनीतिक सल्लाहकार राजदेव साह, निमित्त प्रशासकीय अधिकृत विदुर उप्रेती, लेखापाल हरि पटेल, महिला तथा बालबालिका अधिकृत पार्वती पौडेल, स्वास्थ्य प्रमुख वीरेन्द्र साह, स्वास्थ्य कार्यालय पर्साका खोप अधिकृत पशुपति यादव, प्रदीप गिरी, वडाध्यक्ष प्रमोद यादव, केदार तिवारी, लालबाबू साह, हरेराम साहलगायतको सहभागिता थियो ।",https://eprateekdaily.com/2021/08/07/19273
विनापोशाक निजी विद्यालयहरू भौतिकरूपमा सञ्चालन,प्रमुख समाचार,प्रतीक दैनिक,"साउन १६, २०७८",वीरगंज,"वीरगंज महानगरपालिकाका निजी विद्यालयहरू एकपछि अर्काे निषेधाज्ञामा खुल्ने क्रम जारी छ। वैशाख १६ गतेदेखि जारी निषेधाज्ञा अहिले अनिश्चितकालका लागि लगाइएको छ ।. कोरोना सङ्क्रमणको कारण निषेधाज्ञा वैशाख १६ गतेदेखि लगाइएको एक/एकसाताको लागि थप गर्दै लगिएपनि पछिल्लो चरण असार १३ गतेदेखि अनिश्चितकालका लागि लगाइएको र अहिले एक महीना बितिसक्दा पनि सोबारे कुनै निर्णय गरिएको छैन ।. निषेधाज्ञा जारी अवस्थामा सार्वजनिक यातायात र विद्यालय सञ्चालनको अनुमति दिइएको छैन । तर सोही बखतदेखि खुलेयाम सार्वजनिक यातायातका साधन जिल्ला बाहिर निर्वाध सञ्चालन भएका छन् भने अहिले विद्यालयहरू पनि एकपछि अर्काे खुलिरहेका छन् ।. सामुदायिक विद्यालयसमेत भौतिकरूपमा कक्षा ८ देखि १२ सम्म सञ्चालनका लागि वीरगंज महानगरपालिकाले नयाँ शैक्षिक सत्रको शुरू, असार १ गतेदेखि दिएको थियो । तर महानगरपालिकाको मात्र इजाजतबाट विद्यालय सञ्चालन हुन नपाउने र विद्यालय सञ्चालनका लागि जिल्ला कोभिड सङ्कट व्यवस्थापन केन्द्रले अनुमति नदिएको कारण अहिलेसम्म विद्यालय भौतिकरूपमा सञ्चालनमा आउन सकेको छैन ।. जिल्ला कोभिड सङ्कट व्यवस्थापन केन्द्र संयोजक र जिल्ला प्रशासन कार्यालय, पर्साका प्रमुख जिल्ला अधिकारी पीताम्बर अधिकारी मन्त्रिपरिषद्को निर्णयबाहेक विद्यालय सञ्चालनका अनुमति दिन नसकिने कुरामा अडिग छन् ।. महानगरपालिकाका प्रमुख विजयकुमार सरावगीले विद्यालय सञ्चालनका लागि जेठ अन्तिम सातादेखि गर्दै आएको लम्बिङ प्रजिअको अडानका कारण सफ्ल हुन सकेको छैन ।. यसैबीच केही विद्यालयहरूले असारदेखि विनापोशाक भौतिकरूपमैं विद्यालय सञ्चालन गरेको गुनासो आएपछि प्याब्सन पर्साले सोको जिम्मेवारी नलिने बताएपछि ती विद्यालयहरू केही दिन बन्द थिए । तर अहिले एउटा विद्यालयले सामाजिक सञ्जालमार्पmत नै विद्यार्थीहरूलाई भौतिकरूपमा सहभागी हुन आह्वान गरेको छ ।. प्याब्सनका एकजना सदस्यले एकाधबाहेक सबैजसो विद्यालयहरू विनापोशाक सञ्चालनमा रहेको जनाएको छ । अहिले विनापोशाक सञ्चालनमा आएका विद्यालयहरूले महानगरपालिकाले जारी गरेको सूचना अनुसार कक्षा ८ देखि १२ सम्मका विद्यार्थीहरूलाई भौतिकरूपमा सहभागी गराएर अध्यापन गराउँदै आएको छ ।. बिहान पौने सात बजेदेखि बिहान साढे एघार बजेसम्म निजी विद्यालयहरूको अवलोकन, अनुगमन गर्ने हो भने यो कुरा प्रमाणित हुने स्रोतले दाबी गरेको छ ।",https://eprateekdaily.com/2021/07/31/18697
"सडकमैं गाडी पार्क गर्ने चलन बढ्यो, ट्राफिक प्रहरी मौन",प्रमुख समाचार,प्रतीक दैनिक,"साउन २४, २०७८",वीरगंज,"वीरगंजमा निजी सवारीसाधनहरू सार्वजनिक सडकमैं पार्क गर्ने चलन बढ्दै गएको छ ।वीरगंजको पुरानो बसपार्क, नयाँ बसपार्क, मालपोतको पार्किङ स्थल, घण्टाघरस्थित विपी उद्यानमा निर्मित पार्किङ स्थल गरी चारवटा पार्किङ स्थल हुँदा पनि सडकमैं सवारीसाधन पार्क गर्दा शहरी क्षेत्रमा भीडभाड बढिरहेको छ ।. यी चारवटा पार्किङ स्थलमा वीरगंज महानगरले ठेक्का लगाएको छ । तर प्रहरी प्रशासनको मौनताका कारण सर्वसाधारणले पार्किङस्थलमा गाडी पार्क गर्नुभन्दा सडकमैं सवारीसाधन जथाभावी पार्क गर्दा वीरगंज बजारको ट्राफिक व्यवस्था अस्तव्यस्त बनेको छ ।. वीरगंज रजतजयन्ती चोकदेखि नयाँ बसपार्क चोक, प्रतिमा चोक, गण्डक चोकसम्म, बाइपास सडकमा र ४० फिटे सडकखण्डमा पिकअप भ्यान, ट्याक्टर, ट्रक, बसलगायत सवारीसाधन जथाभावी पार्क गरिन्छ भने वीरगंज बजारको घण्टाघर, माईस्थान, आदर्शनगर, मकालु चोक, बिर्ता चोकलगायतमा पनि हलुका सवारीसाधन पार्क गर्ने चलन बढिरहेको छ । तर पार्किङस्थलमा गाडी पार्क गरिंंदैन ।. पार्किङस्थल ठेक्का लिएका ठेकेदारहरूका अनुसार न्यूनतम शुल्क तिर्ने डरले कालो प्लेटका भाडाका सवारीसाधन पनि सडकमैं पार्क गरिन्छ । जिल्ला ट्राफिक प्रहरी कार्यालयको असहयोगका कारण जथाभावी गाडी पार्क गर्ने परम्परा बढिरहेको छ ।. २०७६ असोज ८ बाट पाँच वर्षको लागि नयाँ बसपार्कको ठेक्का साढे ७ करोड रुपैयाँमा लागेको छ । तर सबै गाडी सडकमैं पार्किङ हुने भएकाले दुई वर्षदेखि बर्सेनि करीब १ करोड १४ लाख रुपैयाँ घाटा लागिरहेको ठेकेदार कम्पनी एनके इन्टरनेशनल कन्स्ट्रक्शन प्रालिले जनाएको छ । ठेकेदार शिवजी गुप्ताका अनुसार नयाँ बसपार्कबाट वार्षिक ५४ लाख आम्दानी र १८ लाख खर्च घटाएर ३६ लाख मुनाफा भइरहेको छ ।. जबकि ठेकेदार कम्पनीले वीरगंज महानगरलाई वार्षिक डेढ करोड रुपैयाँ किस्ता तिरिरहेकोले घाटा भइरहेको गुप्तो बताए । उनका अनुसार नयाँ बसपार्कमा एउटा गाडी १२ घण्टा पार्क गरेमा ३ सय रुपैयाँ मात्र पार्किङ शुल्क तिर्नुपर्छ । त्यसमा यात्रु विश्रामस्थल, शौचालय, स्नानघरलगायत सुविधा छन् । यातायात व्यवसायीहरूले २०७६ असोज २६ गते बैठक बसी सार्वजनिक सडकमा गाडी पार्क नगर्ने सहमति गरे तापनि जथाभावी पार्किङ भइरहेको छ ।. घण्टाघरमा पनि पार्किङस्थल हुँदा पनि लालबङ्गला र विपी उद्यानको अगाडि सडकमैं तीन पाङ्ग्रे र म्याजिक भ्यान पार्क गरी सडक जाम भइरहेको छ ।. त्यसैगरी, बसपार्कबाट लामो दूरीका लागि छुट्ने बसहरू वीरगंज भन्सार नाकामा गएर यात्रु बोकेर आउने क्रमले हलुका सवारीसाधनको रोजगार खोसिएको गुनासो बढेको छ । पुरानो बसपार्कमा टाटा सुमो र कारबाहेक अन्य सवारीसाधन पार्क गर्ने गरिएको छैन ।. त्यस्तै, मालपोतको पार्किङस्थलमा मालपोतमा आउने सेवाग्राहीले मात्र साइकल, मोटरसाइकल पार्क गर्छन् । बजार क्षेत्रको सडकमा पार्किङ गर्दा पार्किङ शुल्क तिर्नुनपर्दा अधिकांशले सडककै एक छेउमा पार्किङ गर्छन् ।. यस विषयमा जिल्ला ट्राफिक कार्यालय पर्साका प्रहरी नायब निरीक्षक दीपेन्द्र साहले सार्वजनिक सडकमा जथाभावी गाडी पार्क गर्नेलाई कारबाही गर्ने चेतावनी दिने गरेको बताए । उनले कोरोना महामारीमा गाडी बन्द हुँदF कमै गाडी पार्क हुने गरेको थियो तर अहिले आवागमन बढेपछि चुनौती थपिएको बताए । उनले जथाभावी र नियमविपरीत सवारी पार्क गर्ने गाडीलाई ह्वील लक लगाएर जरिवाना गरिरहेको बताए ।",https://eprateekdaily.com/2021/08/08/19335
दुर्घटना निम्त्याउने गरी सडकबीचमा पोल राखेर ढलान,प्रमुख समाचार,प्रतीक दैनिक,"साउन १६, २०७८",सेढवा,"नेपाल विद्युत् प्राधिकरणले बिजुलीको पोल नसार्दा ग्रामीण भेगमा विकास निर्माणका काम प्रभावित भएका छन् । खासगरी सडक निर्माणको क्रममा सडकबीच रहेका पोल नहटाइँदा सडक बीचमैं पोल पारेर ढलान, पिच गर्ने काम हुँदै आएको छ ।. जीराभवानी गाउँपालिका–१ भवानीपुरमा दुईवटा विद्युत् पोल परेको कारण कालोपत्र गर्ने काम रोकिएको छ ।. गाउँलेले पोल हटाएर मात्र कालोपत्र गर्न अडान लिएपछि ठेकदारले पोल परेको क्षेत्र छाडेर अन्यत्र कालोपत्र गरेको छ ।. तर जीराभवानी गापा–१ अन्तर्गत जगतियादेखि महादेवपटीसम्म पोललाई सडकको बीचमैं आरसिसी ढलान भने पोललाई बीचमैं राखेर गरिएको छ ।. सडक डिभिजन कार्यालय र गापाको संयुक्त लगानीमा निर्माण भएको सो सडकको बीचमा पोल परेको र पोल हटाउने कुरामा प्राधिकरणले आलटाल गरेपछि ठेकदारले पोललाई बीचमा पारेर ढलान गरेको छ ।. सात मिटर चौडा सो सडकमा करीब तीन मिटरभित्र विद्युत् पोल छ । पोल बीचमैं पारेर सडक निर्माण गरिएकोले दुर्घटनाको जोखिम बढेको स्थानीयको गुनासो छ ।. यस सम्बन्धमा जीराभवानी गापाका प्रमुख प्रशासकीय अधिकृत प्राण मेहतासँग बुझ्दा उनले सडक निर्माण कार्य अगावै नेपाल विद्युत् प्राधिकरण पोखरिया वितरण केन्द्रलाई सोबारे अवगत गराइएको तर पोल हटाउन कुनै चासो नदेखाएपछि आवको अन्तमा ठेकदारले सडकबीचमा पोल पारेर ढलान गर्न बाध्य भएको बताए ।. नेपाल विद्युत् प्राधिकरण पोखरिया वितरण केन्द्रका इन्जिनीयर निर्मल फौज्दारले जीराभवानी गापाबाट हाइटेन्सन तारको पोल सार्ने परिपत्र आएको तर माथिल्लो निकायको निर्देशनबाट मात्रै पोल सार्न मिल्ने बताए ।. विद्युत् प्राधिकरण प्रदेश कार्यालय, जनकपुरबाट स्वीकृत लिएर केन्द्रबाट आदेश भएपछि लगत स्टिमेटको आधारमा रकम धरौटी जम्मा भएपछि मात्रै पोल सार्ने काम हुने इन्जिनीयर फौजदारले बताए । फाइल माथिल्लो निकायमा गएको छ निर्देशन आउने बित्तिकै पोल सार्ने काम हुने उनले बताए ।",https://eprateekdaily.com/2021/07/31/18761
"मोटरसाइकल चोरीमा प्रहरीको संलग्नता, पार्टपुर्जा रक्सौलमा बिक्री",प्रमुख समाचार,प्रतीक दैनिक,"साउन २३, २०७८",परवानीपुर,"वीरगंज र आसपासका क्षेत्रमा हुने मोटरसाइकल चोरीका घटनामा प्रहरीको संलग्नता रहेको समाचार प्राप्त भएको छ ।. वीरगंजलगायत आसपासका क्षेत्रमा अहिले दैनिक दुईवटा मोटरसाइकल चोरी भइरहेको प्रहरीले जनाएको छ । जिल्ला प्रहरी कार्यालय, पर्साको तथ्याङ्क अनुसार गत आवमा २३ वटा पल्सर मोटरसाइकल चोरी भएको थियो । त्यस्तै, २६६ वटा अन्य ब्रान्डका मोटरसाइकल चोरी भएको थियो । केही मोटरसाइकल फेला परेपछि मोसाधनीलाई जिम्मा लगाइएको प्रहरी नायब उपरीक्षक ओमप्रकाश खनालको भनाइ छ ।. वीरगंजबाट चोरी भएका मोटरसाइकल भारतको सीमावर्ती रक्सौल पुग्ने गर्छ । चोरी भएका मोटरसाइकल क्राइम शाखामा कार्यरत प्रहरी तथा सादा पोशाकमा रहेका प्रहरीले नै सीमासम्म पु-याउन सहयोग गर्ने गरेको समाचार स्रोतले जनाएको छ । रक्सौलको नहर चोकको उत्तरपट्टि रहेका थुप्रै कबाडपसलमा मोटरसाइकलको पार्टपुर्जा खोलेर बिक्री हुने गरेको छ ।. यसबारे भारतीय प्रहरीलाई पनि जानकारी हुन्छ तर आर्थिक प्रलोभनका कारण उनीहरूले केही गर्दैनन् । रक्सौलस्थित कबाडपसलमा नेपालीहरू नै पुगेर आफ्नो सवारीसाधनको लागि चोरी भएका मोटरसाइकलका पार्टपुर्जा किन्ने तथा सोही ठाउँमा फेर्ने गर्छन् । रक्सौलको नहर चोकमा यस्ता कबाडपसल ११ वटा छन् र त्यहाँ चोरिएका मोटरसाइकलहरूको निर्बाधरूपमा व्यापार भइरहेको छ ।. स्रोतका अनुसार वीरगंजमा मोटरसाइकल चोरी हुने बित्तिकै रक्सौलमा रहेका कबाडधनी तथा सादा पोशाकका नेपाल प्रहरीकहाँ खबर पुग्छ । जिल्ला प्रहरी कार्यालय, पर्साको क्राइम ब्रान्चमा काम गर्ने अधिकांश प्रहरी यस कार्यमा संलग्न रहेको समाचार स्रोतको दाबी छ ।. नेपाल प्रहरीसँग मोटरसाइकल चोरहरूबारे जानकारी भएपनि मोटरसाइकल चोरहरू पक्राउ नपर्नुमा प्रहरीको मिलेमतो रहेको प्रस्ट हुन्छ ।. एकातर्फ पर्साका प्रहरी उपरीक्षक बेलबहादुर पाण्डे समाजमा शान्ति सुव्यवस्था ल्याउन आफूहरू दिनरात खटेको बताएका पनि अर्कोतिर सादा पोशाकका प्रहरीहरूले नै चोरी र तस्करी कार्यमा संलग्न रहेको बताइन्छ ।. तत्कालीन प्रहरी उपरीक्षक गङ्गा पाण्डे क्राइम ब्रान्चका केही प्रहरीलाई यस्तो कार्यमा संलग्न रहेको पाएपछि कारबाई गरेकी थिइन् ।.",https://eprateekdaily.com/2021/08/07/19188
पर्सागढी नपाको भ्रष्टाचारको पोल खुल्दैछ,प्रमुख समाचार,प्रतीक दैनिक,"साउन ८, २०७८",वीरगंज,"पर्सागढी नगरपालिकाका निमित्त कार्यकारी अधिकृत भरत यादवले गरेका भ्रष्टाचारको पोल खुल्न थालेको छ ।. नगरप्रमुख लोकनारायण यादव र निमित्त प्रमुख प्रशासकीय अधिकृत यादवले नक्कली बिल प्रयोग गरी भुक्तानी दिएको, नक्कली उपभोक्ता समिति बनाएर रकम हिनामिना गरेको, खरीद नभएको सामानको भुक्तानी दिएको जस्ता घटना पनि बाहिरिएका छन् ।. निमित्त प्रमुख प्रशासकीय अधिकृत यादव बाराबाट सरुवा भई आउँदा ल्याएका रमेश यादव तथा दीपक सिंहमार्फत आफैंले खोलेको कम्पनीबाट लाखौं मूल्यबराबरको धारा, कृषि सामग्री, औषधि, बोटबिरुवा, खाद्यान्न, फर्निचरलगायतका सामान खरीद गरेको स्रोतले बताएको छ ।. असार महीनाको अन्तिम दिन निमित्त प्रमुख प्रशासकीय अधिकृत यादवले करीब चार करोड रुपैयाँको नक्कली बिल भुक्तानी गराउन दबाब दिंदा लेखा अधिकृतले चेक काट्न नमानेपछि सबै बिलको भुक्तानी रोकिएको छ ।. निमित्त प्रमुख प्रशासकीय अधिकृत यादवले गरेको भ्रष्टाचारको साक्षी लेखा अधिकृत राम कुशवाहा बस्न नमानेपछि फिर्ता पठाएको कोष तथा लेखा नियन्त्रकको कार्यालय पर्साले जनाएको छ ।. कोलेनिकाका प्रमुख रुद्रबहादुर कार्कीका अनुसार नगरपालिकाले फिर्ता पठाएको लेखा अधिकृत कुशवाहा हालसम्म पर्सागढी नपाकै कर्मचारी रहेको र उनलाई नियम मिचेर काम गराउन खोज्दा नमान्दा फिर्ता पठाउन नमिल्ने बताउँछन् ।. निमित्त प्रमुख प्रशासकीय अधिकृत यादवले चार करोड रुपैयाँबराबर बिलको भुक्तानीको फाइलमा तोक लगाएका छन्, हाम्रो लेखा अधिकृतले चेक काट्न नमानेपछि नियमविपरीत काम गर्न खोज्ने निमित्त प्रमुख प्रशासकीय अधिकृत यादवले दबाब दिएको कोलेनिकाको भनाइ छ ।. यतिमात्र होइन नगरप्रमुख यादवले नीति तथा कार्यक्रम वाचन गरेबापत रु ५ लाख भुक्तानी लिएका छन् । बाराका विभिन्न फर्मलाई बीउबिजन, आर्गेनिक मल, धारा, मोटर, ह्युमपाइप, विद्यालय फर्निचर खरीदमा २ करोड, कोरोनाकालमा वीरगंजमा रहेको साह होटेललाई क्वारेन्टाइनबापत ११ लाख, सामुदायिक विद्यालयमा सफ्टवेयर जडान नगरी २० लाखको बिल अवैध भुक्तानीको लागि पेश भएको छ ।. यस्तै, घटना दर्ताका नाममा १२ लाख रुपैयाँको बिल पेश भएको बताइएको छ । नगरपालिकाकी उपप्रमुख अर्चना चौधरीले यसबारे केही दिनअघि नेपाल पत्रकार महासङ्घमा पत्रकार सम्मेलन गरी बताएकी थिइन् ।",https://eprateekdaily.com/2021/07/23/18209
निषेधाज्ञामा पनि सार्वजनिक यातायात निर्बाध सञ्चालन,प्रमुख समाचार,प्रतीक दैनिक,"साउन ३, २०७८",वीरगंज,"पर्सा जिल्लामा निषेधाज्ञा जारी भएपनि यो अवधिमा निषेध गरिएका कुराहरू निर्बाध सञ्चालन हुँदा पनि अनुगमन गरी कारबाई गरिएको छैन ।. वैशाख १६ गतेदेखि निरन्तररूपमा जारी निषेधाज्ञा अहिले अनिश्चितकालको लागि लागेको छ ।शुरूमा साताव्यापीरूपमा निषेधाज्ञा थप गरिए पनि असार २२ गतेपछि जारी निषेधाज्ञाको मिति नतोकी अनिश्चितकाललाई जारी छ ।. यो अवधिमा जिल्ला प्रशासन कार्यालय पर्साले सञ्चालनमा रोक लगाएको सार्वजनिक यातायातका साधनहरू अहिले जिल्लाबाहिर पनि निर्बाध सञ्चालन भइरहेका छन् ।. प्रशासनले जिल्लाभित्रका सार्वजनिक सवारीसाधनहरू सञ्चालन अनुमति दिएको थियो तर रात्रिबससँगै दिवासेवाका माइक्रो, टाटा सुमोहरू पनि सञ्चालनमा आएका छन् । निषेधाज्ञा जारी भएदेखि नै वीरगंजको लक्ष्मनवाबाट बढी भाडा असुलेर केही बस सञ्चालन हुँदै आएका थिए । अहिले यो सङ्ख्या बढ्दो छ ।. भारतसँगको सीमानाकामध्ये वीरगंज–रक्सौल नाका मात्र सञ्चालनमा छ । तर यो नाकाबाट विदेशीलाई आउन रोक लगाइएको छ ।. वीरगंज–काठमाडौं सञ्चालित बसहरूमा आधा भारतीयहरू यात्रा गर्छन् । सीमानाका बन्द भएको बेलामा काठमाडौंसम्म बससेवा सुचारु हुनाले नाकामा कति कडाइ गरिएको छ भन्ने कुरा प्रस्ट हुन्छ ।. अहिले रात्रिबसहरू बसपार्क र घण्टाघरस्थित नेपाली सेनाको ब्यारेकअगाडिबाट पूर्ववत्रूपमा सञ्चालित छन् ।. जिल्ला प्रशासन कार्यालय पर्साका सहायक प्रजिअ भीमकान्त पौडेलले सार्वजनिक यातायातका सवारीसाधन जिल्लाबाहिर सञ्चालनको अनुमति नभएको बताए ।. जिल्ला ट्राफिक प्रहरी कार्यालय पर्साका प्रमुख प्रहरी निरीक्षक सुमन कार्कीले गन्तव्य जिल्लाको स्वीकृति लिएका सार्वजनिक सवारीसाधनहरू मात्र सञ्चालनमा रहेको बताए ।. उनले वीरगंजबाट जुन स्थानका लागि सार्वजनिक सवारीसाधन सञ्चालन हुने हो, त्यहाँ प्रवेशको स्वीकृति लिएका सवारीसाधनलाई सञ्चालन अनुमति दिइएको बताए । तर वीरगंजबाट कसैले अनुमति नलिएको उनले बताए । सबैखाले सार्वजनिक यातायातहरू स्वीकृतिविना सञ्चालित छन् ।. गुपचुप विद्यालय पनि सञ्चालित. निषेधाज्ञाअघिदेखि नै पर्सा जिल्लामा बन्द रहेका विद्यालयहरू अहिले गुपचुपरूपमा सञ्चालनमा आएको स्रोतले जनाएको छ ।. वीरगंज महानगरपालिकाले असार १ गतेदेखि महानगरका विद्यालय सञ्चालनमा अग्रसरता देखाए पनि जिल्ला कोभिड सङ्कट व्यवस्थापन केन्द्रले विद्यालय सञ्चालनको लागि सिफारिश नगरेको कारण अहिलेसम्म भौतिक उपस्थितिमा विद्यालय सञ्चालन भएको छैन ।. तर महानगरका केही निजी विद्यालयले विनापोशाक विद्यार्थीहरूलाई भौतिक उपस्थिति गराएर अध्यापन गराइरहेको स्रोतले जनाएको छ ।. यसअघि पनि विनापोशाक केही विद्यालय सञ्चालन हुँदा निजी विद्यालयहरूको छाता सङ्गठन प्याब्सन पर्साले विज्ञप्ति जारी गरेर भौतिकरूपमा सञ्चालित विद्यालयहरूमा घटित घटनाको जिम्मेवार प्याब्सन नहुने भनेपछि गत मङ्गलवार र बुधवार दुई दिन केही विद्यालय बन्द पनि भएका थिए ।. तर विद्यालय सञ्चालनको कुनै सम्भावना नदेखिएपछि अहिले पुनः गुपचुपरूपमा विद्यालयहरू सञ्चालनमा आएका छन् ।",https://eprateekdaily.com/2021/07/18/17805
सबैखाले भेदभाव हट्नुपर्छ –मुख्यमन्त्री गद्दी,प्रमुख समाचार,प्रतीक दैनिक,"साउन ७, २०७८",वीरगंज,"मुख्यमन्त्री लालबाबूराउत गद्दीले समृद्ध समाज बनाउन विद्यमान सबैखाले भेदभाव हट्नुपर्ने बताएका छन् । वीरगंज महानगरको सुन्दरमल रामकुमार कन्या मावि, त्रिभुवन हनुमान मावि र माईस्थान विद्यापीठमा कक्षा ८ मा अध्ययनरत छात्राहरूलाई साइकल वितरण तथा छात्रवृत्ति वितरण कार्यक्रममा बोल्दै मुख्यमन्त्री गद्दीले प्रदेश नं २ सहित देशभर भेदभाव रहेकाले यसलाई हटाउनुपर्ने बताए ।. उनले विश्वका समृद्ध देशमा हाम्रो देशझैं भेदभाव नभएको दाबी गरे । उनले लैङ्गिक, जातीय, छुवाछूतजस्ता भेदभाव समाजमा अहिले पनि विद्यमान भएको र यसलाई सबैले मिलेर हटाउनुपर्ने सुझाव दिए ।. उनले छोरा र छोरीबीचको भेदभाव झन् विकराल अवस्थामा रहेको बताए । छोरालाई राम्रो र महँगो शिक्षा दिने तर छोरीलाई सोही स्तरको शिक्षाबाट वञ्चित गराइएको आरोप लगाए ।. उनले प्रदेश सरकारले दलित सशक्तीकरणमा देशभरि फड्को मारेको दाबी गर्दै दलितहरूको लागि प्राविधिक शिक्षामा आर्थिक सहयोग गर्दै आएको र आगामी दिनमा निश्शुल्क बीमा गरिने बताए ।उनले दलितमाथि हुने सबैखाले भेदभावविरुद्ध प्रदेश सरकारले कडा कारबाई गर्ने कानून बनाएको पनि जानकारी गराए ।. कक्षा ८ मा अध्ययनरत माईस्थान विद्यापीठका १२० जना, कन्या माविका ७२ जना र त्रिभुवन माविका ९८ जना छात्रालाई साइकल वितरण गरिएको थियो । कार्यक्रममा वडाध्यक्ष धु्रव नेपाल, वीरगंज उद्योग वाणिज्य सङ्घका अध्यक्ष सुबोध गुप्ता, पूर्वअध्यक्ष गोपाल केडिया, जसपा पर्साका अध्यक्ष रामनरेश यादव, नेपाल पत्रकार महासङ्घ, पर्साका उपाध्यक्ष युवराज खड्कालगायतको सहभागिता थियो",https://eprateekdaily.com/2021/07/22/18110
निषेधाज्ञामा रातारात ५६ जनाको जग्गापास,प्रमुख समाचार,प्रतीक दैनिक,"साउन १३, २०७८",परवानीपुर,"भूमिसुधार तथा मालपोत कार्यालय, पर्साले निषेधाज्ञा अवधिमा पनि घूस लिएर केही सेवाग्राहीको काम गरेको रहस्य खुलेको छ ।. गत वैशाख १६ देखि असार ६ गतेसम्म पर्सामा निषेधाज्ञाको कारण भीडभाड हुने अधिकांश सरकारी कार्यालय बन्द रहेको अवस्थामा सेवाग्राहीसँग लाखौं रुपैयाँ घूस लिएर कर्मचारीहरूले जग्गापास गरेको भूमिसुधार तथा मालपोत विभागको स्रोतले बताएको छ ।. सो अवधिमा कर्मचारी र केही लेखनदासको मिलेमतोमा ५६ वटा जग्गासम्बन्धी काम भएको विभागकै उच्च अधिकारीले बताएका छन् । सो अवधिमा मालपोत कार्यालय, पर्साको चलानी रजिस्टरमा पनि जग्गासम्बन्धी काम भएको विवरण उल्लेख गरिएको छ ।. बैंकको रोक्का, दृष्टिबन्धक, लेखत, रजिस्टे«शनलगायत विभिन्न काम भएको बताइएको छ । रोक्का र दृष्टिबन्धक रु ५० हजार र जग्गापासको काम रु १ लाख लिएर गरिएको बताइएको छ।. मालपोत कार्यालय, पर्साका प्रमुख वासुदेव खतिवडाले आफूलाई यस विषयमा जानकारी नभएको बताए । उनले आफू निषेधाज्ञाको अन्तिमतिर वीरगंजमा सरुवा भएकोले जानकारी नभएको बताए ।. पर्साका प्रमुख जिल्ला अधिकारी पीताम्बर घिमिरेले केही जग्गाको अत्यावश्यक अवस्थामा काम गर्नुपर्ने भएकोले आफूले सिफारिश गरेको तर दर्जनौंको सङ्ख्यामा गोप्यरूपमा जग्गाको काम भएको छ भने त्यसबारे छानबिन गर्ने उनले बताए ।. “निषेधाज्ञा अवधिमा केहीले उपचार खर्च भएन भनेर जग्गा बेच्ने उद्देश्यले लालपुर्जा लिएर आएका थिए । दुई/तीन वटा त्यस्ता सिफारिश हामीले गरेका थियौं, बाँकी ५६ वटा जग्गासम्बन्धी काम कसरी भयो भन्ने विषयमा छानबिन गर्नेछु,” उनले भने ।. मालपोत कार्यालय, पर्सामा धर्मेन्द्र महतो, प्रभावतीदेवी तिवारी, ममता साह, भीष्म पराजुली, नितेश कुमार, रामकेवल मण्डल, विवेक साह, सरोष्तम दवाडी, कमलेश यादव, प्रमोद चाचान, अरुण मिश्र, दीपु गिरी, लीलावतीदेवी कोइरिन, रोहित साह, सनी बैठा, प्रेम कुर्मीलगायत व्यक्तिका जग्गाको काम निषेधाज्ञा अवधिमा भएको भूमिसुधार तथा मालपोत विभागको अनलाइन सर्भरबाट थाहा भएको छ ।. यस विषयमा नेपाल लेखापढी कानून व्यवसायी एशोसिएशनले असार ७ गते नै भूमिसुधार तथा मालपोत कार्यालय, पर्साका प्रमुखसँग जानकारी माग गरे तापनि अहिलेसम्म कार्यालयले कुनै लिखित जवाफ बुझाएको छैन ।",https://eprateekdaily.com/2021/07/28/18481
ट्रायलमैं चल्दैछ महानगरको पानी प्रशोधन केन्द्र,प्रमुख समाचार,प्रतीक दैनिक,"साउन ४, २०७८",वीरगंज,"नेपाल सरकार, शहरी विकास मन्त्रालय, वीरगंज महानगरपालिका, नगर विकास कोष तथा एशियाली विकास बैंकको संयुक्त लगानीमा मझौला शहर एकीकृत वातावरणीय सुधार आयोजना अन्तर्गत वीरगंज महानगर–१ शान्तिनगरमा निर्मित फोहर पानी प्रशोधन केन्द्र निर्माण सम्पन्न भएर उद्घाटन भएको दुई वर्ष बित्न लाग्दा पनि सञ्चालनमा आउन सकेको छैन ।. मझौला शहर एकीकृत शहरी वातावरणीय सुधार आयोजना अन्तर्गत निर्मित पानी प्रशोधन केन्द्रको २०७६ भदौ १० गते तत्कालीन शहरी विकासमन्त्री मोहम्मद इस्तियाक राईले उद्घाटन गरेका थिए । सो आयोजना अन्तर्गत निर्मित पानी प्रशोधन केन्द्रमा वीरगंजका सबै घरका शौचालयको फोहर पानीलाई प्रशोधन गरी श्रीसिया नदीमा बगाउने योजना हो । तर अहिले यो योजना दुई वर्षदेखि थाती रहेको छ ।. वीरगंजमा यो योजना अन्तर्गत बनाइएका नालामा वीरगंजका घरधनीहरूले शौचालयको फोहर पानी नबगाउँदा पानी प्रशोधन केन्द्र प्रयोगविहीन भएको वीरगंज महानगरका सेनिटरी महाशाखा प्रमुख इन्जिनीयर राजीव सिंहले बताए । उनले अहिलेसम्म पानी प्रशोधन केन्द्र ट्रायलमा दैनिक डेढ/दुई घण्टा सञ्चालन गर्दै आएको बताए । मेशिनरी उपकरण खराब हुन सक्ने भएकोले अहिलेसम्म शौचालयका पानी नालामा जोडिएको ५० घर र विश्व बैंकको सहयोगमा यसअघि निर्मित महानगरको दश फुटे मुख्य नालाको पानीबाट दैनिक ट्रायल गरिंदै आएको प्रमुख सिंहले बताए ।. उनले प्रशोधन केन्द्र निर्माण हुनुअगावै वीरगंज महानगरपालिकाले यससम्बन्धी सूचना जारी गरेको थियो तर केन्द्र निर्माण भएपछि पनि घरधनीहरूले महानगरको सूचनालाई बेवास्ता गर्दै आएका छन् । अहिलेसम्म ५० घरपरिवारले मात्र शौचालयको पानी नालामा विर्सजन गर्दै आएका र सबैलाई सो नालामा शौचालयको पानी विसर्जनका लागि यस आवदेखि महानगरपालिकाको पहलमा काम शुरू गरिने उनले बताए ।. महानगरले बितेको नगरसभाबाट १२ जना प्लमर नियुक्त गर्ने निर्णय गरेको र यो आवमा सो नियुक्तिसँगै घरधनीहरूको शौचालयको पानी नालामा मिसाउने कार्य गरिने प्रमुख सिंहले बताए । कसैको शौचालय घरको पछाडि भागमा भएको र नालासम्म पाइप बिछ्याएर बगाउनुपर्ने भएकोले घरधनीहरूले यसमा खर्च गर्न अग्रसर नभएका हुन् ।. तर अब सो कार्य महानगरपालिकाले गर्ने र सोबापतको भुक्तानी सम्बन्धित घरधनीसँग असुल उपर गर्नुका साथै शौचालयको पानी नालामा बगाएबापत लाग्ने शुल्क पनि दाबी गरिने प्रमुख सिंहले बताए । मझौला शहर एकीकृत वातावरणीय सुधार आयोजना र सघन शहरी विकास योजना अन्तर्गत दुई चरणको कार्यक्रमबाट वीरगंज महानगरपालिकाका करीब चार हजार घरको शौचालयको पानी नालामा विसर्जन गर्ने योजना छ ।. महानगरपालिकाले एक करोड लिटर पानी प्रशोधन गर्ने गरी पानी प्रशोधन केन्द्रको निर्माण गरेको हो । अहिले दैनिक सञ्चालनका लागि पनि कम्तीमा अढाई लाख लिटर पानी आवश्यक हुन्छ ।दीर्घकालीन योजना अन्तर्गत महानगरको बस्ती बढ्ने हुँदा एक करोड लिटर फोहर पानी प्रशोधित गरेर श्रीसिया नदीमा विसर्जन गर्ने गरी यो प्रशोधन केन्द्र निर्माण गरिएको हो ।",https://eprateekdaily.com/2021/07/19/17884
प्रधानमन्त्री रोजगार कार्यक्रमको करोडौं रकम हिनामिना,प्रमुख समाचार,प्रतीक दैनिक,"साउन ७, २०७८",वीरगंज,"पर्साका स्थानीय तहहरूले एक हप्तामा नै प्रधानमन्त्री रोजगार कार्यक्रमको १२ करोड ७५ लाख ८४ हजार रुपैयाँ झ्वाम पारेका छन् । अन्य बजेट शीर्षकसँगै आएको रोजगार कार्यक्रम अन्तर्गतको बजेट पनि असार महीनाको अन्तिम दिन नक्कली व्यक्ति खडा गरी झ्वाम पारिएको हो ।. नेपाल सरकारले आर्थिक वर्ष २०७४/७५ देखि देशका सबै पालिकामा रहेका बेरोजगारीहरूलाई कम्तीमा एक सय दिनको रोजगार दिने उद्देश्यले यो कार्यक्रम लागू गरेको हो । तर भ्रष्टाचारमा डुबेका पालिकाका जनप्रतिनिधि तथा कर्मचारीहरूले सो कार्यक्रमको बजेटमाथि गिद्दे आँखा लगाइ नक्कली व्यक्तिहरू खडा गरी गरीब बेरोजगारीहरूले काम गरेबापत पाउनुपर्ने रकमसमेत खाएको पाइएको छ ।. आआफ्नो पालिकामा रहेका बेरोजगारीहरूको पहिचान र सूचीकृत गरी रोजगार सेवा केन्द्रमा पठाएपछि नेपाल सरकारले सोही अनुसार रोजगार कार्यक्रमको लागि रकम पठाउने गरेको छ । एक आर्थिक वर्षमा न्यूनतम एक सय दिनको रोजगारको प्रत्याभूति दिने गरी एक घर एक रोजगार दिने उद्देश्यले पठाएको बजेटमा पनि पालिकाहरूले भ्रष्टाचार गर्न बाँकी छाडेनन् । सूचीकृत बेरोजगारीहरूलाई न्यूनतम रोजगार सुनिश्चित गर्न व्यावसायिक कृषि, सिंचाइ, खानेपानी, नदी नियन्त्रण, वन, पर्यटन, यातायात पूर्वाधारलगायतका सार्वजनिक निर्माण तथा अन्य सार्वजनिक कार्यमा खटाउनुपर्ने प्रत्यक्ष निर्देशिका रहे तापनि एक सातामा नै कार्यक्रम गरी बजेट सिद्धयाइएको छ ।. आव २०७७/७८ को लागि पर्साका १४ वटा स्थानीय तहले ७ हजार ३४५ जना बेरोजगारीलाई सूचीकृत गरेकामा नेपाल सरकारले सोही अनुसार १४ वटा पालिकालाई दुई हजार पाँच सय ३९ जनालाई रोजगार दिने उद्देश्यले बजेट पठाएको थियो ।. गत आवमा पोखरिया नपाले ४३९ जना बेरोजगारीलाई रोजगार दिएबापत २ करोड २७ लाख १९ हजार, पर्सागढी नपाले १४५ जना बेरोजगारीलाई रोजगार दिएबापत रु ६४ लाख ८५ हजार, छिपहरमाई गापाले १८५ जना बेरोजगारीलाई रोजगार दिएबापत रु ९५ लाख ८७ हजार, जगरनाथपुर गापाले १६६ जना बेरोजगारीलाई रोजगार दिएबापत रु ४६ लाख, धोबिनी गापाले एक सयजना बेरोजगारीलाई रोजगार दिएबापत ५१ लाख ९२ हजार, पकाहामैनपुर गापाले १८७ जना बेरोजगारीलाई रोजगार दिएबापत ९३ लाख ९४ हजार, पटेर्वासुगौली गापाले १३० जना बेरोजगारीलाई रोजगार दिएबापत ६७ लाख ४३ हजार, विन्ध्यवासिनी गापाले ३४७ जना बेरोजगारीलाई रोजगार दिएबापत १ करोड ७९ लाख, सखुवाप्रसौनी गापाले १४५ जना बेरोजगारीलाई रोजगार दिएबापत ७५ लाख १९ हजार, ठोरी गापाले १७६ जना बेरोजगारीलाई रोजगार दिएबापत ९१ लाख २२ हजार, कालिकामाई गापाले १८६ जना बेरोजगारीलाई रोजगार दिएबापत ९६ लाख ३९ हजार, जीराभवानी गापाले एक सय बेरोजगारीलाई रोजगार दिएबापत ५१ लाख ५२ हजार, बहुदरमाई नपाले १३२ जना बेरोजगारीलाई रोजगार दिएबापत ६८ लाख ४६ हजार, वीरगंज महानगरपालिकाले १२१ जना बेरोजगारीलाई रोजगार दिएबापत ६२ लाख ६१ हजार रुपैयाँ नेपाल सरकारले पठाएको थियो ।. वर्षभरि रोजगार सिर्जना गरी बेरोजगारी हटाउन एक घर एक रोजगार कार्यक्रमको उद्देश्य भए तापनि पालिकाहरूले आफूखुशी रकम बाँडफाँड गर्न नक्कली व्यक्ति खडा गरी रकम हिनामिना गरेको स्रोतले जनाएको छ ।",https://eprateekdaily.com/2021/07/22/18066
सडकपेटीमा थुपारिएका निर्माण सामग्री जफत,प्रमुख समाचार,प्रतीक दैनिक,"साउन १०, २०७८",वीरगंज,"वीरगंज महानगरको सडकपेटीमा जथाभावी भण्डारण गरिएका निर्माण सामग्रीलाई वीरगंज महानगरपालिकाले जफत गरेको छ ।. वीरगंजको बाइपास क्षेत्रमा सडक र पेटी अतिक्रमण गरेर अनधिकृतरूपमा राखिएका गिट्टी, बालुवा, ढुङ्गा, कबाडीका सामान आइतवार पनि महानगरपालिकाले जफत गरेको छ । महानगरको दोस्रो बाइपास क्षेत्रको नगवा चोकदेखि भन्सारसम्म जाने सडक किनारामा राखिएका निर्माण सामग्री शनिवार वीरगंज महानगरपालिकाले जफत गरेको थियो ।. आइतवार नयाँ बसपार्कदेखि उत्ततर्फ सडक किनारामा राखिएका इँटा, गिट्टी, बालुवा, ढुङ्गा, टायरलगायत कबाडी सामान नियन्त्रणमा लिएको छ ।. महानगरपालिकाले पटक–पटक सूचना जारी गरी सडकपेटीमा अनधिकृतरूपमा राखिएका सामान हटाउन अनुरोध गरेको र नहटाएपछि महानगरपालिकाको सरसफाइ शाखाका कर्मचारी, नगर प्रहरी र सार्वजनिक निजी साझेदारी कार्यक्रम अन्तर्गतको फोहोर व्यवस्थापन गर्ने ठेकेदारको संयुक्त पहलमा सडकपेटीमा राखिएका सामानहरू हटाउने अभियान शुरू गरिएको सरसफाइ शाखाका इन्चार्ज सर्फुद्दीन मियाँँले बताए ।. सडकपेटीमा व्यापार–व्यवसाय प्रयोजनका लागि जथाभावी निर्माण सामग्रीहरू राखिदिंदा दुर्घटनाको जोखिम बढेको र शहरको सौन्दर्यलाई असर पार्ने भएकोले हटाउन थालिएको नगर प्रहरी इन्चार्ज हरि भुसालले बताए ।. उनले सडकपेटीमा जथाभावी ढुङ्गा, बालुवा, गिट्टी, टायर तथा कबाडी सामान राखेमा वीरगंज महानगरपालिकाको सरसफाइ ऐन २०७५ अनुसार कारबाई गर्ने चेतावनी पनि दिए ।",https://eprateekdaily.com/2021/07/25/18357
पर्सामा जानसिन खोप लिन मानिसको भीड,प्रमुख समाचार,प्रतीक दैनिक,"साउन १२, २०७८",वीरगंज,"पर्सा जिल्लामा अमेरिकी कम्पनी जोन्सन एन्ड जोन्सनको जानसिन खोप लगाउनेहरूको भीड रह्यो । सरकारले पहिलो चरणको खोप कोभिशिल्ड र दोस्रो चरणमा भेरोसिल खोप लगाएकोमा आज जानसिन खोप लगाएको हो । पर्सा जिल्लामा ७३ सय फाइल ९३६ हजार ५ सय मात्रा० आएको र सोमध्ये ७१ सय फाइल ९३५ हजार मात्रा० सोमवार र मङ्गलवार दुई दिन गरी ५० देखि ५४ वर्ष उमेरका व्यक्तिलाई लगाउने बताइएको छ । जिल्ला स्वास्थ्य कार्यालय, पर्साका निमित्त प्रमुख नवलकिशोर साहले दुई दिनभित्र ३५ हजार मात्रा खोप लगाइने जानकारी गराए ।. उनले यसअघि पहिलो चरणमा कोभिशिल्ड ३६ हजार ८८० जनालाई लगाइएको र दोस्रोपटक सोही कोभिशिल्ड ९ हजार ४ जनालाई मात्र लगाइएको बताए ।भेरोसिल पहिलो चरणमा ८ हजार ६३४ जनालाई लगाइएको र त्यसको दोस्रो मात्रा ७ हजार ३२७ जनालाई दिइएको निमित्त प्रमुख साहले बताए । जानसिन खोप जिल्लाभरि वडा कार्यालय, स्वास्थ्य कार्यालयहरूबाट दिइएको हो । यो खोप लिनको लागि उमेरबाहेकका मानिसहरूको वडा कार्यालयमा भीड लागेको थियो । यसअघिको कोभिशिल्ड र भेरोसिल खोप दुई मात्रामा लिनुपर्ने तर जानसिन खोप एक मात्रा लिएर पुग्ने हुनाले मानिसहरूको भीड लागेको हो । यसको साथै भारतमा अध्ययनका लागि जान लागेका विद्यार्थीहरूले पनि वडास्तरमा खोपको लागि माग गरेका थिए । उनीहरूका कारण कतिपय वडामा विवाद पनि भयो ।. तोकिएको उमेर समूहलाई मात्र दिने भनिएपछि भारतमा अध्ययनका लागि जाने विद्यार्थीहरूले आफूहरूलाई पनि सो खोप आवश्यक भएको भन्दै दबाब दिएका थिए ।.",https://eprateekdaily.com/2021/07/27/18402
बाइपास सडकको अतिक्रमण हटाउँदै महानगरपालिका,प्रमुख समाचार,प्रतीक दैनिक,"साउन ९, २०७८",वीरगंज,"वीरगज महानगरपालिकाले सडकमा राखेको अतिक्रमण हटाउने कार्य शनिवारदेखि पुनः शुरू गरेको छ । बाईपास सडकमा राखिएका सामान तत्काल हटाउने, नियन्त्रणमा लिने कारबाई थालिएको छ ।. बाइपास सडकको हालैमा निर्माण कार्य सम्पन भएको तर सडक पेटीमा क्षमताभन्दा बढी सामान बोकेका सवारी साधन चलाउँदा पेटी नै भत्किने अवस्थामा पुगेको छ ।. सम्बन्धित ठेकेदारले दुईपटकसम्म मरम्मत गर्दा पनि समस्याको समाधान भएको छैन । सडकपेटीमा गिट्टी, बालुवा, ईंट, कबाडी सामान, बिग्रेका गाडीहरू जथाभावी राख्दा सडक बिग्रनुका साथै दुर्घटना समेत हुने गरेको छ ।. सडकको दुवैतर्फ रहेको नालाको स्ल्याबसमेत ओभरलोड सवारीका कारण भत्केको छ । सडक छेउछाउ खोलिएका बडी–करखाना तथा कबाड पसलको कारण सडकको ५० प्रतिशत भाग अतिक्रमित छ । महानगर तथा जिल्ला ट्राफिक कार्यालय, पर्साले पटकपटक चेतावनी दिंदा पनि अतिक्रमण नहटाएपछि सामान जफत गर्ने अभियान महानगरले शुरू गरेको महानगरका सरसफाइ शाखा प्रमुख सरफुद्दिन अंसारीले बताए ।. भत्केको नाला वा स्ल्याब तथा फूटपाथ, जुन पसल एवं गोदाम अगाडि भत्केको छ उसैलाई मरम्मत गराउने गरी दण्डित गर्ने महानगरको कारबाई प्रक्रिया रहेको शाखा प्रमुख अंसारीले बताएका छन् ।",https://eprateekdaily.com/2021/07/24/18273
स्थानीय तहका जनप्रतिनिधि तथा कर्मचारीहरूबीच कमिशन विवाद,प्रमुख समाचार,प्रतीक दैनिक,"साउन २, २०७८",वीरगंज,"पर्साका स्थानीय तहहरूमा भ्रष्टाचार गरेबापतको कमिशन नपाउँदा जनप्रतिनिधि तथा कर्मचारीहरूबीच मनमुटाव शुरू भएको छ ।. आर्थिक वर्ष सम्पन्न भए लगत्तै सबै कर्मचारी तथा जनप्रतिनिधिले आआफ्नो हैसियतले कमिशन लिने चलन छ । तर कमिशन उठाएका प्रमुख कार्यकारी अधिकृत, योजना शाखा प्रमुखहरूले कर्मचारी तथा जनप्रतिनिधिहरूलाई दिनुपर्ने कमिशन नदिई बेपत्ता भएका छन् ।. आफ्नो कमिशन लिन प्रतिदिन उनीहरूको कोठा वा घरमा जनप्रतिनिधिहरू धाइरहेका छन् । कर्मचारी सूत्रका अनुसार कुल बजेटमध्ये अध्यक्ष, उपाध्यक्ष तथा वडाध्यक्षहरू तथा गाउँपालिका कार्यालयको छुट्टै बजेट हुन्छ ।. जनप्रतिनिधिको बजेट आफूखुशी बाँड्ने तथा गाउँपालिका कार्यालयको बजेट प्रमुख कार्यकारी अधिकृत तथा कर्मचारीहरूले हैसियत अनुसार भागबन्डा गर्ने पर्सामा चलन छ । काम नभए पनि नक्कली बिल प्रयोग गरी सबै बजेट झ्वाम बनाएको ती कर्मचारी सूत्रले बताएको छ । काम नगरी लाखौं रकम भुक्तानी दिएको सूत्रले बताएका छ । समय आएमा पत्रकार सम्मेलन गरी बताउने एकजना कर्मचारीले बताए ।. भ्रष्टाचारमा सहयोग नगरे पर्साका कुनै पालिकामा स्थायीरूपले काम गर्न नदिने उनको तर्क थियो । सोही भ्रष्टाचारको साक्षी बन्नेबापत आफूले पाउनुपर्ने ८ लाख रकम लिन आएको तर हाकिम मोबाइल बन्द गरी बसेको उनको भनाइ थियो ।. अर्कोतिर कमिशन नपाउँदा कर्मचारीहरूबीच फाटो उत्पन्न भएको छ । बढी बोलेमा प्रमुख कार्यकारी अधिकृतले सरुवा गर्ने धम्की दिने गरेको एकजना नासुले बताए । पर्साका अधिकांश प्रमुख कार्यकारी अधिकृत काठमाडौं गएका छन् ।. स्रोतका अनुसार भ्रष्टाचारमा लिप्त प्रमुखहरूले माथिल्लो निकायमा घूस खुवाइ सरुवा रोक्न काठमाडौं गएको बुझिएको छ । साउन महीनाको अन्तिम सप्ताहमा उनीहरूको सरुवा हुने स्रोतले बताएको छ ।",https://eprateekdaily.com/2021/07/17/17742
"पालिकामा अनियमितता, आर्थिक वर्षको अन्तमा करोडौं खर्च",प्रमुख समाचार,प्रतीक दैनिक,"साउन ५, २०७८",वीरगंज,"पर्सा जिल्लाका स्थानीय पालिकाहरूले आफैंले सार्वजनिक गरेका नीति तथा कार्यक्रमलाई पाखा लगाउँदै अनावश्यक शीर्षकमा करोडौं रकम खर्च गरेको पाइएको छ ।. पालिका प्रमुखहरूले आर्थिक वर्षको अन्तिम चरणमा आएर आफूखुशी रकम बाँडफाँड तथा रकमान्तर गरी हिनामिना गरेकोे पाइएको छ । कोष तथा लेखा नियन्त्रकको कार्यालय पर्साका अनुसार जनप्रतिनिधिहरूले बजेट सिध्याउन सजिलो हुने, अनियमितता तथा कमिशन र भ्रष्टाचार गर्न मिल्ने शीर्षकमा रकमान्तर गरी करोडौं रकम खर्च गरेका छन् ।. पालिकाको बजेटको ठूलो हिस्सा आर्थिक वर्षको अन्तिम दुई/चार दिनमा खर्चिनुले पनि त्यहाँ अनियमितता एवं गुणस्तरहीन काम भएको कोलेनिकाका अधिकारीहरूको तर्क छ । त्यस्ता शङ्कास्पद अवस्थाका पालिकाहरूको केही बजेटसमेत रोकेको कोलेनिकाले जनाएको छ । “११ महीनासम्म केही नगर्ने तर १२औं महीना असारको मसान्तसम्ममा आफूखुशी रकम बाँडफाँड गरी ठूलो रकमको चेक काट्नुले उनीहरूको नियतमाथि शङ्का गर्नुपर्ने ठाउँ देखिएको छ,” कोलेनिका पर्साका प्रमुख रुद्रबहादुर कार्कीको भनाइ छ ।. “प्रचलित ऐन, कानून, नीति, नियम एवं पालिकाले तय गरेको बजेट पुस्तिकाको आधारमा काम गर्नुको साटो कुल बजेटको ५० प्रतिशत रकम वर्षको अन्तिम १५ दिनमा सिध्याउनेहरूले कस्तो विकास गरे होलान् सहजै अनुमान गर्न सकिन्छ,” प्रमुख कार्कीले भने । सङ्घ वा प्रदेश सरकारले पठाएको रकम सम्बन्धित पालिकालाई पठाउने मात्रै नभई त्यसको लेखाजोखा तथा दुरुपयोग नियन्त्रण गर्नु पनि कोलेनिकाको अधिकारभित्र पर्ने भन्दै प्रमुख कार्कीले कोलेनिका अब एक्शनमा जाने बताए ।. कोलनिकाले उपलब्ध गराएको तथ्याङ्क अनुसार बितेको आर्थिक वर्ष २०७७/७८ मा पर्साका १४ वटा स्थानीय तहमध्ये वीरगंज महानगरले सङ्घ सरकारबाट अनुदानबापत रु १ अर्ब ४३ करोड पाएकोमा चालूतर्फको रु ३८ करोडमध्ये १५ करोड असारको अन्तिम सातामा आएर खर्च गरेको छ । पोखरिया नगरपालिकाले पनि सङ्घीय सरकारबाट रु ३५ करोड २८ लाख पाएकोमा चालूतर्फको ८ करोडमध्ये अन्तिम १५ दिनमा २ करोड खर्च गरेको छ ।. बहुदरमाई नपाले आव २०७७/७८ मा सङ्घीय सरकारबाट रु ३२ करोड ७४ लाख पाएकोमा चालूतर्फको ७ करोडमा २ करोड आव पछिल्लो १५ दिनमा खर्चेको छ । त्यसैगरी, पर्सागढी नपाले सङ्घीय सरकारबाट रु २९ करोड ४८ लाख पाएकोमा चालूतर्फको ७ करोडमध्ये २ करोड १५ लाख असारको अन्तिममा खर्च गरेको छ ।. जिल्लाका गापाहरूमा पकाहामैनपुर गापाले सङ्घ सरकारबाट रु २० करोड ५२ लाख पाएकोमा चालूतर्फको ५ करोडमा ४ करोड रुपैयाँ पछिल्लो १५ दिनमा खर्चेको छ । कालिकामाई गापाले सङ्घ सरकारबाट रु २२ करोड २२ लाख पाएको थियो । सोमध्ये चालूतर्फको ६ करोडमा २ करोड रुपैयाँ १५ दिनमा खर्च गरेको छ । त्यसैगरी, धोबिनी गापाले सङ्घ सरकारको रु २१ करोड ४६ लाखमध्ये चालूतर्फको ५ करोडमा २ करोड १५ दिनमा खर्चेको छ । ठोरी गापाले सङ्घ सरकारबाट रु २९ करोड ४३ लाख पाएकोमा चालूतर्फको ६ करोडमा ३ करोड १५ दिनमा खर्च गरेको छ ।. कोलेनिका अनुसार विन्ध्यवासिनी गापाले सङ्घ सरकारबाट रु २४ करोड ८ लाख पाएकोमा चालूतर्फको ५ करोडमध्ये ३ करोड पछिल्लो १५ दिनभित्र खर्च गरेको छ । सखुवाप्रसौनी गापाले सङ्घ सरकारबाट पाएको रु ३२ करोड ६७ लाखमा चालूतर्फको ८ करोडमा ३ करोड १५ दिनमा खर्च गरेको छ ।. पटेर्वासुगौलीले सङ्घबाट रु २७ करोड ७७ लाख अनुदान पाएकोमा चालूतर्फको ५ करोडमध्ये ३ करोड असार महीनामा मात्र खर्च गरेको छ । जगरनाथपुर गापाले सङ्घ सरकाराबाट रु २७ करोड ९५ लाख पाएकोमा चालूतर्फको ७ करोडमा ३ करोड असारको पछिल्लो १५ दिनमा खर्च गरेको छ ।. छिपहरमाई गापाले पनि सङ्घ सरकारबाट रु २५ करोड ८ लाख अनुदान पाएकोमा चालूतर्फको ७ करोडमा ३ करोड रुपैयाँ असारको पछिल्लो १५ दिनमा खर्च गरेको छ । जीराभवानी गापाले सङ्घ सरकारबाट रु २५ करोड ४४ लाख पाएकोमा चालूतर्फको ४ करोडमा ३ करोड पछिल्लो चरणमा खर्च गरेको छ ।. पालिकाहरूले अन्तिम चरणमा आएर कतिपय योजना एकै दिनमा सिध्याएको पनि पाइएको छ। एक वर्षसम्म चुप बसेका जनप्रतिनिधि र कर्मचारीहरूले बर्खा लागेपछि आवको अन्तिममा बाटो ढलान, भवनको छत तथा नाला ढलानलगायतका कामहरू गरेका छन् । सिंहदरबारको अधिकार पालिकामार्फत गाउँटोलमा आएको भनिए पनि पालिकाहरूको अपारदर्शी, अनियमितता एवं भ्रष्टाचारका कारण सर्वसाधारण नागरिक निराश भइसकेका छन् ।",https://eprateekdaily.com/2021/07/20/17982
पर्सा जिल्लामा इन्फ्लुएन्जा महामारी,प्रमुख समाचार,प्रतीक दैनिक,"साउन १४, २०७८",वीरगंज,"पर्सा जिल्लामा कोभिडको जस्तो लक्षण देखिने इन्फ्लुएन्जा ए र बी भाइरल भएको छ ।. करीब दुई सातादेखि इन्फ्लुएन्जा फैलिएको र अहिले यो भाइरल भएर प्रायः सबै घरपरिवार पीडित भएको नारायणी अस्पतालका डा. सरोजरोशन दास बताउँछन् । उनले अस्पतालमा उपचारका लागि दैनिक आउने रोगीमध्ये ९० प्रतिशत यही समस्याबाट ग्रसित हुने गरेको बताए।. निजी क्लिनिकहरूमा पनि आउने बिरामीमध्ये १०–१५ जना यसै भाइरलबाट पीडित हुने गरेको उनले बताए । रूघा, खोकी, ज्वरो, नाक बग्ने, थकान र जीउ दुख्ने अनि कमजोरी महसूस हुने कोभिड जस्तो लक्षण देखा परिरहेको उनी बताउँछन् ।. अस्पतालमा इन्फ्लुएन्जा परीक्षणको सुविधा नभएकोले सरूवा रोग नियन्त्रण टेकुको प्रयोगशालामा पर्साका पाँच र धनुषाका तीनजनाको नमूना पठाइएको उनले बताए ।. प्राप्त रिपोर्टमा पर्साका चारजनामा इन्फ्लुएन्जा तथा धनुषाका तीनजनामा इन्फ्लुएन्जा बी पुष्टि भएको छ ।. डा. दासले इन्फ्लुएन्जा भाइरल भएर घरघरमा पुगेपनि यसको राम्रो पक्ष पनि देखिएको बताए । राम्रो पक्ष के भने यो भाइरल विरुद्ध तीनदेखि पाँच दिनसम्म इन्टिबायटिक औषधी सेवन गर्दा निको हुने उनले बताए ।. नारायणी अस्पतालका कोभिड संयोजक डा. उदयनारायण सिंहले पनि अस्पतालमा अहिले कोभिडजस्तो लक्षण भएको इन्फ्लुएन्जाका बिरामी बढेको बताए । उनले अहिले दैनिक ५० देखि ९० जनाको स्वाब परीक्षण भइरहेको तर सङ्क्रमित भने नगण्य पुष्टि हुने गरेको बताए ।. अस्पतालमा कोभिडको पाँचजना सङ्क्रमित मात्र रहेकाले कोभिड बिरामी घटेको तर इन्फ्लुएन्जाका बिरामी ह्वात्तै बढेको बताए ।",https://eprateekdaily.com/2021/07/29/18574
वीरगंजमा पार्क निर्माण अफाप साबित,प्रमुख समाचार,प्रतीक दैनिक,"असार ३०, २०७८",वीरगंज,"वीरगंज महानगरपालिकालाई पार्क निर्माण फापेको छैन । तीन दशक पहिले लक्ष्मणवामा बनेको वीरेन्द्र पार्क हालसम्म सञ्चालनमा आउन सकेको छैन ।. शहरी क्षेत्रभन्दा बाहिर भएकोले सो पार्क अहिलेसम्म सञ्चालनमा आउन नसकेपछि त्यहाँ कालिका कन्स्ट्रक्शनको कार्यालय सञ्चालन गराइएको छ । विगत केही वर्षदेखि वीरेन्द्र पार्कमा कालिकाले डेरा जमाएर बसेको छ ।. यसैगरी, करीब २५ वर्ष पहिले वीरगंज महानगरको स्वामित्वमा आएको विपी उद्यान पनि अहिलेसम्म निर्माण नै हुन सकेको छैन । दश वर्ष पहिले विपी उद्यान निर्माणको लागि महानगरपालिकाले डिपिआर तयार गरेको थियो ।. सो डिपिआर अनुसार अहिले बल्ल पर्खाल लगाउने र ढलान गर्ने काम शुरू भएको छ । करीब रु एक अर्ब लगानी लाग्ने विपी उद्यानमा अहिले अढाई दशकपछि बल्ल रु तीन करोड २० लाखको लगानीमा निर्माण कार्य भइरहेको छ ।. शहरी सघन तथा भवन निर्माण आयोजना अन्तर्गत निर्माण शुरू भएको विपी उद्यानमा जग्गाको विषय र निर्माणको विषयलाई लिएर छुट्टाछुट्टै परेको रिटमा अदालतले रोक्का आदेश जारी गरेको छ ।. ११ सय मिटर पर्खाल निर्माणमा ८ सयजति सम्पन्न भएको र ४ हजार वर्गफिट ढलान कार्यमा ३४ सय वर्गफिट ढलान भइसकेको र ६ सय वर्गफिट ढलान हुन बाँकी हुँदा अदालतले रोक्का गरेको छ ।. यसैगरी, मझौला शहर एकीकृत वातावरणीय सुधार आयोजना अन्तर्गत एशियाली विकास बैंकको सहयोगमा माईराम पोखरीमा निर्माण गरिएको चिल्डे«न पार्कको उद्घाटन भएको पनि तीन वर्ष बितिसकेको छ ।. नगरप्रमुख विजयकुमार सरावगीले २०७५ असोज २० गते चिल्डे«न पार्कको उद्घाटन गरेका थिए। तर उद्घाटन भएको तीन वर्ष भइसक्दा पनि महानगरपालिकाले पार्क सञ्चालनमा ल्याउन सकेको छैन ।. सो पार्कमा बिहान मर्निङ वाक गर्नेबाहेक कुनै पनि गतिविधि हुन सकेको छैन । त्यहाँ बनेका भौतिक संरचनाहरू एकपछि अर्को बिग्रने क्रममा छन् ।. निजी क्षेत्रको संलग्नतामा पार्क सञ्चालन गर्ने महानगरको योजना अनुसार सिलबन्दी टेन्डर निकाल्दा पनि कसैले टेन्डर भरेन ।",https://eprateekdaily.com/2021/07/14/17522
असारे विकास ः वर्षात्मा सडक ढलान,प्रमुख समाचार,प्रतीक दैनिक,"असार २४, २०७८",भिस्वा,"छिपहरमाई गाउँपालिकामा वर्षाको समयमा पनि सडक ढलानको काम जारी छ ।. स्थानीय मङ्गल माविदेखि भारतीय सीमासम्म सडक ढलानको ठेक्का सकार गरेको गुनगुन कन्स्ट्रक्शन छिपहरमाई–५ ले वर्षा भइरहेको समयमा ढलान कार्यलाई तीव्रता दिएको छ ।. २९७.५० मिटर सडक ढलानको लागि सो कन्स्ट्रक्शनले रु ५३ लाख ४२ हजारमा ठेक्का सकार गरेको छ ।. जेठ १ गते सम्झौता गरेको गुनगुनले सडक ढलानको काम आगामी कात्तिक मसान्तसम्म पूरा गर्नुपर्ने सम्झौता छ तर असारमा नै सम्पन्न गर्नेगरी वर्षा भइरहेको बेला पनि ढलानको कामलाई तीव्रता दिएकोले सडक टिकाउ नहुनेमा स्थानीयहरू ढुक्क छन् ।. स्थानीय सुरेन्द्र जयसवालले वर्षायाम सकिएपछि पनि ठेकेदारले काम सम्पन्न गर्ने समयसीमा रहँदा हतारहतारमा वर्षामा काम गर्नुको कारण चाहिं असारे विकास रहेको बताए । उनले वर्षायाममा गरिएको कामको दोष ठेकेदारमाथि नपर्ने हुँदा यो समयमा काम भइरहेको बताए ।. अर्का महमद जान मियाँ, शशिभूषण गुप्ता, भोला मियाँ र अनिल जयसवालले भने सम्झौताअनुरूपको काम नभएको आरोप लगाए । उनीहरूले ९/९ भाँडो बालुवा र गिट्टी तथा एक भाँडो सिमेन्टको प्रयोग भइरहेको भन्दै सडक ढलान टिकाउ नहुने दाबी गरे ।. सिमेन्टको प्रयोग कम भएको र बालुवा तथा गिट्टीमा वर्षायामका कारण माटो मिसिएकोले ढलान टिकाउ नहुने उनीहरूको तर्क छ ।",https://eprateekdaily.com/2021/07/08/17044
भानुभक्त आचार्य नेपाली सांस्कृतिक एकताका नायक हुन् : मा. गङ्गाप्रसाद उप्रेती,प्रमुख समाचार,प्रतीक दैनिक,"असार २६, २०७८",गरुडा,"अन्तर्राष्ट्रिय नेपाली समाज (इन्स) को भाषा तथा साहित्य समितिद्वारा आयोजित भानुजयन्ती विशेष कार्यक्रमलाई सम्बोधन गर्दै नेपाल प्रज्ञा प्रतिष्ठानका कुलपति माननीय गङ्गाप्रसाद उप्रेतीले आदिकवि भानुभक्त आचार्यलाई नेपाली सांस्कृतिक एकताका नायक भएको बताएका छन् ।. जूम प्रविधिमा आयोजित कार्यक्रमलाई सम्बोधन गर्दै कुलपति उप्रेतीले स्पष्ट शब्दमा “राष्ट्रको पूर्वाधार निर्माण गर्ने एकीकरणकर्ता पृथ्वीनारायण शाह हुन् भने नेपाली सांस्कृतिक एकताका लागि पूर्वाधार तयार पार्ने सांस्कृतिक नायक भानुभक्त आचार्य हुन्” भनी बताएका छन् ।. आचार्यको योगदानको चर्चा गर्दै कुलपति उप्रेतीले भानुभक्तको रामायणले विभिन्न देशमा छरिएर रहेका नेपालीबीच सांस्कृतिक एकताको आधार तयार पारेको बताएका छन् । कार्यक्रमलाई सम्बोधन गर्दै डा तुलसी भट्टराईले पौने दुई सय वर्ष पहिले लेखिएको रामायणले आजसम्म नेपाली साहित्यको धेरै किसिमले प्रतिनिधित्व गरेको बताउँदै यस कृतिले आदिकविको अन्तर्राष्ट्रियकरण गरेको बताएका छन् ।. दुई सय वर्ष पहिलेको समाज लेखिएको भानुका कृतिहरूको समालोचना अहिलेको समाजको आधारमा गर्न त्यत्ति स्वाभाविक नहुने प्रभा आचार्य भट्टराईले बताउँदै भानुभक्तको योगदानको मूल्याङ्कन तत्कालीन समाज र संस्कृतिको आधारमा गरिनु न्यायपूर्ण हुने बताएकी छन् ।. प्रा ज्ञानु अधिकारीले भानुभक्तको जीवनी र योगदानको चर्चा गर्दै कतिपयले भानुभक्तको वधूशिक्षा भन्ने कृतिको कडा आलोचना गर्ने गरेकामा त्यसमा व्यक्त गरिएको विचारलाई तत्कालीन समाजको इतिहासको रूपमा स्वीकार गर्नुपर्ने बताउँदै उक्त कृतिलाई तत्कालीन समाजको अवशेषको रूपमा पनि स्वीकार गर्नुपर्ने तर्क दिएकी छन् ।. भानु प्रतिष्ठानका अध्यक्ष प्राडा व्रतराज आचार्यले आदिकविको पारिवारिक जीवन, सामाजिक तथा अन्य प्रभावको विस्तृत परिचर्चा गर्दै आदिकविले नेपाली जातित्वको निर्माण गरेको बताएका छन् । आदिकविको परिवारको तत्कालीन राज्यसत्तामा पनि पहुँच रहेको पनि प्राडा आचार्यले स्पष्ट पारेका छन् ।. कार्यक्रमलाई सम्बोधन गर्दै इन्स अध्यक्ष अर्जुन उप्रेतीले कार्यक्रमलाई निकै फलदायी रहेको बताउँदै इन्स विभिन्न देशमा फैलिइसकेको बताएका छन् । अध्यक्ष उप्रेतीले अन्तर्राष्ट्रिय नेपाली चिन्तन केन्द्रको स्थापना हुने सङ्केत पनि गरेका छन् ।. इन्सको भाषा तथा साहित्य समिति अध्यक्ष डा जानुका नेपाल पौडेलको अध्यक्षतामा भएको कार्यक्रममा प्राज्ञ देवी नेपाल, कविता राई, लोचन भट्टराई, प्रकाश सिलवाललगायतले विभिन्न सन्दर्भका रचना वाचन गरेका थिए । दुई दिवसीय कार्यक्रममा सर्जकहरूको रचना वाचनको मुख्य कार्यक्रम आइतवार राखिएको आयोजकले जनाएको छ ।",https://eprateekdaily.com/2021/07/10/17153
प्रयोगविहीन गिट्टी खोलामा फाल्दा जोखिम बढ्यो,प्रमुख समाचार,प्रतीक दैनिक,"असार २१, २०७८",निजगढ,"बाराको निजगढस्थित क्रसर उद्योगहरूले प्रयोगमा नआउने तथा बिक्री नहुने आकारका गिट्टी खोलामा फ्याँक्दा जोखिम बढेको छ । खोलामा फालेको मसिनो गिट्टीले मानिस, पशु चौपाया, साथै वन्यजन्तुहरूको ज्यान जोखिममा परेको हो ।. निजगढका विभिन्न आठवटा क्रसर उद्योगले प्रयोगमा नआउने १० एमएम आकारभन्दा मसिनो आकारका गिट्टी नदी, खोला, खहरेमा जथाभावी फ्याँकिरहेका छन् । यसरी विसर्जित मसिनो गिट्टी नदी उत्खनन गर्दा बनेका खाडलमा र खोलाको नदीउकास बगर क्षेत्रमा ठूलो परिमाणमा रहँदा वर्षाको बेला उक्त क्षेत्र दलदलमा परिणत हुने गरेको छ ।. यस्तो दलदलमा कुनै कारणवश मानव तथा चौपाय फस्न गयो भने बाहिर निस्कनुको साटो भासिएर डुब्ने निश्चित छ । बकैया खोलामा खनिएको खाडलमा परेर केही वर्ष पहिले दुईजना महिलाको ज्यान गएको थियो भने अवनिश क्रसर उद्योगले खनेको खाडलमा नुहाउने क्रममा तीनजनाको ज्यान गइसकेको छ । निजगढ आसपासको दलदलेमा यसअघि कैयौंपटक चौपायहरू फसिसकेका छन् ।. रातको समय वा भेलबाढी आएको बेला मसिनो गिट्टी कहाँ छ भन्ने यकीन गर्न नसक्दा मानिस पनि फस्ने र ज्यान जान सक्ने खतरा बढेको छ । नदी किनारा तथा सो आसपास मजदूरी गर्ने सुकुमबासी, खोला आरपार गर्न बाध्य गोठाला, घाँस तथा दाउरा गर्नेहरूलाई क्रसरद्वारा विसर्जित गिट्टीले उच्च जोखिम निम्त्याएको छ ।. निजगढ नगरपालिकाले ग्रेभल, ढुङ्गा, बालुवा उत्खननका लागि ठेक्का लगाएपछि एक्साभेटरको प्रयोगले खोलाबगरमा ठूला खाडलहरू बनेका छन् । स्थानीय सुकुमबासी मजदूरहरूले पनि नदीजन्य पदार्थ सङ्कलन गर्दा जताततै ठूला र गहिरा खाडलहरू बनाएका छन् । प्रयोगमा नआउने गिट्टी खोलाभित्रै फाल्दा त्यही खाडलहरूमा गएर जम्मा हुन्छ । यसरी फ्याँकेको गिट्टी केही वर्ष खदिलो नहुने भएकोले दलदलमा परिणत हुन्छ ।. मसिना गिट्टीले मात्रै खाडलहरू भरिंदा मानिस, पशु चौपाय, वन्यजन्तुसमेत धस्ने, गाडिने भई ज्यान जान सक्ने थाहा भएर पनि स्थानीय तह, जिल्ला प्रशासन कार्यालय बारा, जिल्ला प्रहरी कार्यालय बारालगायतका निकायहरू मूकदर्शक बनेका छन् ।. उद्योगका नाममा मानव, पशु चौपाया, वन्यजन्तुहरूको संवेदनशीलता माथि लापरवाही गर्ने क्रसर उद्योगहरूलाई अविलम्ब कारबाही गर्नुपर्ने निजगढका बासिन्दाहरूको माग छ ।.",https://eprateekdaily.com/2021/07/05/16818
बाढीले पर्सेली किसानको रोपाइँ प्रभावित,प्रमुख समाचार,प्रतीक दैनिक,"असार २५, २०७८",ओमप्रकाश चौधरी,"अविरल वर्षासँगै आएको बाढीले पर्सेली किसानका धानबालीलाई नराम्ररी क्षति पु-याएको छ । पर्साको थरुहट क्षेत्रमा अगहनी धान ८० प्रतिशत रोपाइँ भइसकेको थियो । अहिले रोपाइँ भएका खेत बाढीका कारण डुबानमा परेका छन् भने करीब १० प्रतिशत खेतमा रोपिएको धानबाली पूर्णरूपमा क्षति भएको अनुमान गरिएको छ ।. सामान्य अवस्था भएको भए अहिले थरुहट क्षेत्रका किसान धानखेतीमा गोडमेल गरी मल, विषादी छर्ने कार्यमा व्यस्त हुन्थे । तर खेत डुबानमुुक्त नभएकाले रोपाइँको एक सातापछि गोडमेल गर्न सकेका छैनन् र मल, विषादी छर्ने काम पनि ढिला भएको जीराभवानी गाउँपालिका–२ सेढवाका किसान रोगाही चौधरीले बताए ।. जगरनाथपुर गापा–३ का किसान विष्णुनाथ साह लगातारको पानीले खेतको आलीसम्म पानी जमेको र रोपिएको धान कुहिन थालेको बताउँछन् । उनले रोपनीको दश दिनपछि मल, विषादी प्रयोग गर्न नसकेर धानबाली बिग्रने र उत्पादन घट्न सक्ने भन्दै चिन्ता जाहेर गरे ।. यसैगरी, रोपाइँ गर्न बाँकी २० प्रतिशत किसानलाई पनि समस्या भएको छ । रोपाइँका लागि छरेको धानको बीउलाई बाढीले क्षति पु-याएको र नयाँ बीउ बनाएर रोपाइँ गर्दा ढिलो हुने भएकोले किसानहरूलाई समस्या भएको हो । उनीहरूले रोपाइँ गरेर बाँकी रहेकाहरूसँग बीउ सापटी लिइरहेका छन् । तर २० प्रतिशत किसानको लागि आवश्यक बीउ सापटी लिएर सम्भव नहुने तथा नयाँ बीउ तयारी गर्न कम्तीमा २० दिनभन्दा बढी समय लाग्ने भएकोले किसानको चिन्ता बढेको हो ।. थरुहट क्षेत्रमा वर्षाले नाला, कुलो र खोलामा बाढी आएर ठोरी, जीराभवानी, पटेर्वासुगौली, जगरनाथपुर गापाका केही धानबाली बगाएको किसानहरू बताउँछन् ।. थरुहट क्षेत्र सरह नै बजियान. (नहरदेखी दक्षिण) क्षेत्रमा यसपालि बाढीले खेत जलमग्न पारेकोले धानबाली प्रभावित हुने भएको छ । बजियानमा २५ प्रतिशत किसानले मात्र रोपाइँ गर्न सकेका छन् । ७५ प्रतिशत खेतमा रोपाइँ बाँकी छ । रोपाइँ पूरा गरेका किसानहरूलाई पनि थरुहटका किसान सरहको रोपाइँ सड्ने, कुहिने र मल, विषादीको प्रयोग नगर्न पाएकोमा बाली नसप्रने र उत्पादन घट्ने चिन्ता छ ।. पोखरियाका किसान शशिकान्त कुशवाहाले तीन बिघा खेत डुबानमा परेको बताए । उनले रोपनीका लागि तयार गरेको बीउ डुबानमा परेकोले समस्या झेल्नुपरेको बताए । बीउ डुबानमा परेको तर डुबान नभएको अन्यत्र खेतमा रोपनी गर्नुपर्ने किसानहरूले सापटी लिन शुरू गरेको बताए । पोखरिया नगरपालिकाको दक्षिणी भागका खेतहरू बढी डुबानमा परेका छन् । डुबानमुक्त भएका खेतहरूमा रोपनी शुरू भएको छ र किसानहरूले सापटीमा बीउ लिएर रोपनी गरिरहेका छन् । बजियानका छिपहरमाई, कालिकामाई, विन्ध्यवासिनी गापा तथा बहुदरमाई नपा र वीरगंज महानगरपालिकाका केही क्षेत्र डुबानमा परेका छन् ।",https://eprateekdaily.com/2021/07/09/17110
हिलोमा ढलान तर ठेकेदार भन्छन्– गुणस्तरीय निर्माण,प्रमुख समाचार,प्रतीक दैनिक,"असार २७, २०७८",वीरगंज,"वीरगंज महानगरपालिका अन्तर्गतको विपी उद्यानमा सघन शहरी तथा भवन निर्माण आयोजना कार्यालय, पर्साले निर्माण गराइरहेको पर्खाल र पार्किङस्थल निर्माण कार्यलाई लिएर अहिले विवाद भएको छ ।. एक वर्षअघि वनशक्ति/सागर जेभीले यही चालू आवको असार मसान्तसम्म काम सम्पन्न गर्नेगरी ११ सय मिटर लम्बाइको पर्खाल र ४ हजार वर्गफिट ढलानको काम रु ३ करोड २० लाखमा सकार गरेको थियो । एक वर्ष अवधिको यो काम गत वैशाखदेखि पर्खाल लगाउन र असारको दोस्रो सातापछि ढलानको काम शुरू भएको हो । अहिले ढलान कार्यलाई लिएर विभिन्न टीकाटिप्पणी भइरहेका छन् ।. शहरको मुख्य ठाउँमा भइरहेको यो ढलान कार्यमा सबैको आँखा छ तर ठेकेदारले हिलो माटोमैं रड ओछ्याएर ढलान गरिरहेका छन् । यसबाट सो ढलान कतिको टिकाउ हुन्छ भन्ने कुरा सहज अनुमान गर्न सकिन्छ । तर ठेकेदार रोहित खड्का काम कमसल नभएको दाबी गर्छन् । उनले ढलान कार्यको गुणवत्तामा कुनै किसिमको कमी नभएको बताए । ढलान सकिएपछि तीन टनको सवारीसाधन चलाएर देखाउने उनले दाबी गरे । ढलान ईरिक्शा, अटो आदिको पार्किड्ढो लागि बनाउँदै गरेको उनले प्रस्ट्याए ।. ठेकेदार खड्काले पर्खाल निर्माण कार्य उच्च अदालतद्वारा रोकिएकोले ११ सय मिटरको साटो ८ सय मिटर लम्बाइको पर्खाल मात्र निर्माण हुन सकेको बताए । वीरगंज–१० घडीअर्वाका ढुड्डाना परिवारले २ बिघा ४ कट्ठा जग्गामा दाबी गर्दै सर्वोच्च अदालतमा मुद्दा दिएको र सोसम्बन्धी फैसला नहुँदै विपी उद्यानलाई पर्खालले घेर्ने काम भएको भन्दै उच्च अदालतमा परेको रिटमा अदालतले रोक्का राखेको आयोजनाका वीरगंज प्रमुख प्रदीपकुमार सिंहले बताए । उनले पनि विपी उद्यानमा निर्माण भइरहेको पर्खाल र ढलान गुणस्तरीय भएको दाबी गरे ।. विपी उद्यान करीब १० बिघा जग्गामा छ । मन्त्रालयले वीरगंज महानगरको नाममा जग्गापास गरेको २३ वर्ष बितिसक्दा पनि अहिलेसम्म त्यहाँ कुनै किसिमको विकास निर्माण भएको थिएन । विगतमा सो जग्गामा तरकारी बजार सञ्चालन हुनुका साथै डोम, मुसहर जातिले कच्ची घर बनाएर बस्दै आएका थिए ।",https://eprateekdaily.com/2021/07/11/17275
२४९ हेक्टर वनको जग्गामा अतिक्रमण,प्रमुख समाचार,प्रतीक दैनिक,"साउन १, २०७८",परवानीपुर,"पर्साको राष्ट्रिय वनको २४९ हेक्टर जग्गा अतिक्रमित रहेको डिभिजन वन कार्यालय पर्साले जनाएको छ ।. डिभिजन वन कार्यालय पर्साका निमित्त प्रमुख फरमान मियाँले ३८१ हेक्टर जग्गा अतिक्रमित रहेकामा तीन वर्ष अवधिमा १३२ हेक्टर अतिक्रमित जग्गा खाली गराइ वृक्षारोपण गरिएको बताए । उनले अझै २४९ हेक्टर जमीन अतिक्रमणमा परेको जानकारी गराएका छन् ।. पर्सा जिल्लाको कुल क्षेत्रमध्ये ५६ प्रतिशतमा वन रहेको डिभिजन कार्यालयको तथ्याङ्क छ । कुल ७७ हजार ५ सय हेक्टर क्षेत्रफलमा वन रहेकोमा ६६ हजार हेक्टर वन पर्सा राष्ट्रिय निकुञ्जमा पर्छ ।. आधाभारदेखि रामभौरीभाठासम्म उत्तरतर्फ निकुञ्जको क्षेत्र पर्छ भने दक्षिणतर्फ डिभिजन वन कार्यालयको कार्यक्षेत्र पर्छ । जसमध्ये डिभिजन वन कार्यालयको कार्यक्षेत्रमा ११ हजार ५ सय हेक्टर जग्गामा भएको वनक्षेत्र पर्छ । त्यसैमध्ये ३८१ हेक्टर वन अतिक्रमणमा परेको थियो ।. आव २०७५/७६ देखि हालसम्म करीब १३२ हेक्टर जग्गा अतिक्रमणमुक्त गराइएको छ । सबैयामा अतिक्रमणमुक्त गरिएको २७ हेक्टर जग्गामा उखुखेती भइरहेको थियो ।. यसैगरी, झाबराहामा रहेको २० हेक्टर अतिक्रणमुक्त जग्गामा तरबारसहित वृक्षारोपण गरिएको छ ।. गत वर्ष बसन्तपुर–गादीमाई साझेदारी वनको अन्तर्गतको २५ हेक्टर जग्गा अतिक्रमणमुक्त गराइएको थियो भने मनवामा ६० हेक्टर जग्गा अतिक्रमणबाट मुक्त गरी वृक्षारोपण गरिएको थियो ।. वन अतिक्रमण रणनीति–२०६८ अनुसार जिल्लामा वन अतिक्रमण नियन्त्रण गर्न प्रमुख जिल्ला अधिकारीको संयोजकत्वमा कार्यदल हुन्छ, त्यसैले अतिक्रमण हटाउने गर्छ । वन ऐन २०७६ मा वनक्षेत्र भोगचलनको आधारमा दर्ता गराउन मिल्दैन, गराएमा बदर हुन्छ भनी स्पष्ट उल्लेख भए तापनि सुकुमबासीको नाममा वनक्षेत्र अतिक्रमण हँुदै आएको छ ।. भूमिसम्बन्धी समस्या समाधान आयोगको व्यवस्थामा कानून बाझिने व्यवस्था उल्लेख भएकोले अतिक्रमण हटाउन समस्या हुने गरेको छ ।. आयोगमा प्रचलित कानूनमा जेसुकै लेखिए पनि अभिलेखमा वन जनाए पनि रूखबिरुवा नभएको ठाउँ सुकुमबासीलाई दिने भनेर उल्लेख भएकोले जसले पायो त्यसले वनको क्षेत्र कब्जा गरी घरटहरा तथा खेतीपाती गर्ने गरेका छन् ।",https://eprateekdaily.com/2021/07/16/17670
पर्सा जिल्लाभरि धमाधम असारे विकास,प्रमुख समाचार,प्रतीक दैनिक,"असार २२, २०७८",वीरगंज,"पर्सा जिल्लाका स्थानीय तहहरूमा विकास गर्नुको साटो असारे बजेट सिध्याउने दाउपेच अवलम्बन गर्दै अहिले धमाधम विकास निर्माण कार्य हुँदैछन् ।. असल काम गराउनका लागि वर्षभरिको समय भएपनि सो बखत चाख नदिने र अहिले विभिन्न शीर्षकमा रहेका विकास बजेट रित्याउन वर्षाको समयमा पनि विकास निर्माण कार्य धमाधम हुँदैछन् ।. प्रत्येक आवमा असार २४ गतेसम्म चेक भुक्तान गर्ने समयसीमा भएकोले सबै स्थानीय तहमा अहिले विकासको नाममा झारा टार्ने काम जारी छ । वीरगंज महानगरपालिकाको विपी उद्यान, नेशनल टे«डिङदेखि ब्रह्मचोकसम्म सडक निर्माण कार्य वर्षाले वीरगंज डुबानमा परेको बेलादेखि नै जारी छ । वर्षाले जमीन गिलो भएको बेला ढलान गर्दा सडकको अवस्था के होला सहजै मापन गर्न सकिन्छ ।. यसैगरी, विभिन्न वडामा ग्रेभल बिछ्याउने कार्य, नाला, ढलान तथा कालोपत्र सडक निर्माण कार्य भइरहेका छन् । यी सबै विकास कार्य असार २४ गतेसम्म भुक्तानी गर्ने प्रयोजनबाट मात्र गरिएका हुन् ।. महानगरको यस्तो चाला छ भने जिल्लाका तीनवटा नगरपालिका र दशवटा गाउँपालिकामा पनि यसैगरी असारे विकासको गति तीव्र छ ।. असारे विकास कार्यको चेक काट्न अहिले ५६ घण्टा बाँकी छ तर करोडौं मूल्यका योजनाहरूको निर्माण कार्य हिजोदेखि शुरू भएको स्रोतले बताएकाको छन ।. यस्ता योजनाको काम कहिलेसम्म सक्ने, प्राविधिक प्रतिवेदन मूल्याङ्कन तथा ल्याब परीक्षण रिपोर्ट कहिले र कसले दिने भन्ने अन्योलताबीच असारे विकास जारी छ ।. छिपहरमाई गापाको भिस्वामा रहेको माविदेखि भारतीय सिमानासम्म २९७ मिटर सडकको ढलान कार्य भइरहेको छ । गापाको बजेटमा गुनगुन कन्स्ट्रक्शन छिपहरमाईले सो निर्माण कार्य मूल्य अभिवृद्धि करसमेत रु ५३ लाख ४२ हजारमा गर्दैछ ।. आजको मितिसम्म उक्त सडकको ढलान कार्य १४ मिटरसम्म मात्र भएको छ । निर्माण कार्य वर्षाले समेत रोक्न नसक्दा दिनरात काम भइरहेको छ । तोकिएको समयमा कुनै पनि हालतमा कार्य सम्पन्न हुने छाट देखिंदैन तर असारे विकास भएकोले असम्भवलाई सम्भव पार्ने काम भने भइरहेको छ । अहिले सो सडक ढलान कार्यको प्राविधिक रिपोर्टदेखि अन्य आवश्यक कागजात तयारी गरी पेश गरेर चेकसमेत बनिसकेको स्रोतले दाबी गरेको छ ।. धोबिनी गापामा टावरलाइट जडान नभए पनि ठेकेदारले भुक्तानी पाइसकेको स्रोतले जनाएको छ। लङ्गडी चोकमा टावरलाइटको काम भइरहेको अवस्थामा भुक्तानी हुनुले सबैलाई आश्चर्यचकित पारेको छ । टावरलाइटको बेस दुई दिन पहिले मात्र ठेकेदारले हतारमा तयार गरेको थियो । तर सो बेस कमसल भएपछि भत्काएर पुनः बेस तयार भइरहेको छ ।. पालिकाहरूले चालू आवमा बाँकी रहेको बजेटबाट आवश्यक नै नभएका सामानहरू खरीद गरेर थुपारिरहेका छन् । धोबिनी गापाले गत वर्ष १४ लाख रुपैयाँको फर्निचर खरीद गरेको थियो भने यस वर्ष पनि फर्निचर खरीद गरेर भण्डारण गरेको छ ।. पकहामैनपुर गापाको स्टोरमा आज बिहान तीन ट्रक सामान उतारिएको स्रोतले जनाएको छ ।",https://eprateekdaily.com/2021/07/06/16902
"नारायणी अस्पतालमा फार्मेसी छ, औषधि भने छैन",प्रमुख समाचार,प्रतीक दैनिक,"असार २३, २०७८",वीरगंज,"नारायणी अस्पतालको फार्मेसीबाट अहिले औषधी नगण्य मात्रामा वितरण भइरहेको छ। चार वर्षअघि सरकारले उपलब्ध गराएको २० लाख सिड मनीबाट नारायणी अस्पतालले फार्मेसी सञ्चालनमा ल्याएको थियो।. फार्मेसी खुलेको बेलामा दैनिक रु ५० हजारभन्दा बढीको औषधि बिक्री हुने गरेको थियोे। अहिले दिनको रु ७ हजारभन्दा कमको औषधि बिक्री हुने गरेको अस्पतालले जनाएको छ। रु २० लाखको लागतमा खोलिएको औषधिपसलबाट त्यहाँ कार्यरत कर्मचारीको तलब सुविधा दिने व्यवस्था गरिएकोमा अहिले फार्मेसी दुरवस्थामा पुगेको छ।. चिकित्सकले बिरामीलाई लेख्ने औषधि त्यहाँ मुश्किलले पाइन्छ। पहुँच भएकाहरूले औषधि पाए पनि त्यस दायराबाहेकका बिरामीहरू दैनिक फार्मेसीबाट रित्तो हात फर्कन्छन्।. अस्पतालमा नौवटाको हाराहारीमा निजी औषधिपसल थिए। तर अस्पतालको आफ्नै फार्मेसी हुनुपर्ने सर्वोच्चको आदेशपछि सरकारले नारायणी अस्पतालमा फार्मेसी सञ्चालनमा ल्याएर त्यहाँ भएका निजी औषधिपसलहरू बन्द गराएको थियो।. अस्पतालमा साझा सहकारीको मात्र एउटा औषधिपसल भएको अवस्थामा अस्पतालको फार्मेसीले दिन दुई गुणा रात चौगुणा आम्दानी गर्नुपर्ने हो। तर अहिले त्यहाँको फार्मेसीको अवस्था यति विघ्न खराब भएको छ कि सिटामोल छैन भनेर बिरामीलाई फर्काए आश्चर्य मान्नुपर्दैन।. स्वास्थ्य बीमा गरेकाहरूको लागि अस्पतालबाट निश्शुल्क औषधि व्यवस्था गरिएको छ र सोको भुक्तानी फार्मेसीले बीमा बोर्डबाट पाउँछ। तर स्वास्थ्य बीमा गराएकाहरूबाट फार्मेसीले फाइदा मात्र लिने र औषधि भने नदिने गरेको घटना नौलो होइन।. चिकित्सकले बीमा गरेकाहरूको पुर्जीमा लेखे अनुसारको औषधि फार्मेसीमा पाइँदैन तर फार्मेसीका कर्मचारीले भने चिकित्सकले दिएको औषधिको पुर्जी बिरामीलाई फिर्ता नदिएर बीमा बोर्डसँग पुर्जी अनुसारको औषधि दिएको दाबी गर्दै रकम निकासाको दाबी गर्छन्।. अहिले नारायणी अस्पतालको फार्मेसीले दाबी गरेको बीमाबापतको रु ७० लाख बोर्डले रोकेको छ। रोक्नुको कारण भने हस्तलिखित बिल हुनु हो। अस्पतालमा कम्प्युटराइज बिलको व्यवस्था भएपनि बिरामीलाई दिने औषधि र बीमामा दाबी गर्ने औषधि नमिल्दा हस्तलिखित बिलको प्रयोग हुने गरेको बीमा बोर्डको आशङ्का छ।. अस्पतालको फार्मेसीमा जहिले जाँदा पनि औषधी नभएको भनी फर्काउने गरेको वीरगंज महानगर–१२ मुर्ली निवासी विनोद कुशवाहाको गुनासो छ। पर्सा जिल्ला छिपहरमाई गापा–५ भिस्वाका विकासकुमार पाण्डेले फार्मेसीमा औषधि नपाउँदा बाहिरबाट औषधि किनेर ल्याउनुपर्ने बाध्यता रहेको बताए। बाहिरका औषधिपसलेसँग फार्मेसी सञ्चालन गर्ने कर्मचारीको मिलेमतो रहेको सेवाग्राहीहरू दाबी गर्छन्।. फार्मेसी सञ्चालन भएदेखि अहिलेसम्म हरहिसाब गरिएको छैन। यसबारेमा अस्पताल प्रशासनले बारम्बार ताकेता गर्दा पनि हरहिसाब नगरिएको अस्पताल स्रोतले जनाएको छ।. बिरामीले औषधि नपाउने फार्मेसीका लागि एकजना अधिकृत तहका इन्चार्ज, चारजना फार्मेसी सहायक र एकजना कार्यालय सहयोगी करारमा राखिएका छन्। उनीहरूलाई अहिले सरकारले पठाएको स्वास्थ्य जोखिम भत्ताबाट तलब सुविधा उपलब्ध गराइएको छ।. छजना फार्मेसीका कर्मचारीले मासिक दुई लाख तलब बुझ्छन् तर फार्मेसीको बिक्री मासिक त्यति छैन। हालसालै फार्मेसीले एक दिनको बिक्री सात रुपैयाँ मात्र देखाएको थियो।. यसअघि अस्पतालभित्र तीनवटा र बाहिर सातवटा निजी औषधिपसल थिए। एउटा पसलको मासिक ५० हजारसम्म भाडा तिर्दा पनि निजी औषधिपसलहरू मुनाफामैं थिए। तर अहिले अस्पतालको फार्मेसी र साझाको पसल गरी अस्पतालभित्र दुईवटा मात्र पसल हुँदा फार्मेसी यो अवस्थामा पुग्नु चरम लापरवाही र अनियमितताको सूचक भएको स्वयम् अस्पतालका कर्मचारीहरू बताउँछन्।. फार्मेसीका इन्चार्ज हरेन्द्र यादव फार्मेसीको अवस्था जर्जर भएको स्वीकार्छन्। उनी जागीर गुम्ने चिन्ताले सताएको बताउँछन्। उनकन अनुसार फार्मेसीमा औषधि व्यवस्था विभागमा दर्ता रहेका १३ सय प्रकारका औषधिमध्ये १५० प्रकारका औषधि मात्र स्टक छ। उनले करीब रु २५ लाखको औषधि स्टक रहेको बताए।. दुई वर्षदेखि कोरोनाको कारण ओपिडी, मेडिकल र सर्जिकल वार्ड प्रभावित भएकाले औषधि बिक्रीमा गिरावट आएको बताए ।. चिकित्सक र फार्मेसी कर्मचारीबीच तालमेल भएको खण्डमा दैनिक रु एक लाखको औषधि बिक्री हुन सक्ने उनले बताए।. इन्चार्ज यादवले चिकित्सकले लेख्ने कम्पनीको औषधि फार्मेसीमा नहुने र फार्मेसीमा भएका औषधि चिकित्सकले नलेखिदिने तथा लेखिएको औषधिको कम्पोजिसन मेल खाने गरी दिंदा बढी विवाद हुने गरेको बताए। चिकित्सकले फार्मेसीमा राखिने कम्पनीका औषधि लेखिदिने हो भने वर्तमान समस्याको समाधान हुने उनको सुझाव छ।. नारायणी अस्पतालका वरिष्ठ चिकित्सक डा अरुणकुमार सिंह रोग निको हुने औषधि लेख्नु चिकित्सकको धर्म भएको बताउँछन्। फार्मेसीले चिकित्सकको राय अनुसार औषधि खरीदमा ध्यान दिनुपर्ने उनको सुझाव छ।. नारायणी अस्पतालले आगामी आर्थिक वर्षको लागि चालू आवमा रु ४ करोड ९० लाखको औषधि, सर्जिकललगायत सामान खरीदका लागि टेन्डर आह्वान गरेको छ। चालू आवमा फार्मेसीको अवस्था खस्किंदै गएपछि ४५ दिनको उधारोमा औषधि ल्याउने र बिक्री गरेपछि भुक्तानी दिने गरिएको छ।. रु ४ करोड ९० लाखको ठेक्कामा शशी श्रीवास्तव सञ्चालक रहेको पर्सा साइन्स इम्पोरियम, राजेश झा सञ्चालक रहेको हस्पिटल सर्भिस काठमाडौं, ज्याउल हक सञ्चालक रहेको आमना फार्मेसी वीरगंज, महेश यादव सञ्चालक रहेको महेश मेडिसिन डिस्ट्रिब्युटर रौतहटले छुट्टाछुट्टै ठेक्का सम्झौता गरिसकेका छन्।. त्यसैगरी, अस्पतालले बीमा बोर्डबाट हालसम्म ३० लाख रुपैयाँ भुक्तानी पाएको छ भने ७० लाख भुक्तानी पाउन बाँकी छ। बीमा बोर्डले विभिन्न अस्पतालबाट पठाइएका हस्तलिखित बिलको भुक्तानीमा ढिलाइ गरिरहेको छ। नारायणी अस्पताल पनि सोही श्रेणीमा पर्छ।",https://eprateekdaily.com/2021/07/07/16980
वीरगंज महानगर पूर्ण खोप घोषित,प्रमुख समाचार,प्रतीक दैनिक,"असार ३१, २०७८",वीरगंज,"वीरगंज महानगरपालिका पूर्णखोप महानगर घोषित भएको छ । नगरसभा गृहमा बिहीवार आयोजित कार्यक्रमका प्रमुख अतिथि प्रदेश २ का खानेपानी तथा ऊर्जामन्त्री ओमप्रकाश शर्माले महानगरलाई पूर्ण खोप घोषित गरेका हुन् ।. सो अवसरमा उनले प्रदेश र सङ्घ सरकारले महानगरलाई कोभिड सङ्क्रमणमा नसघाएको आरोप लगाए । उनले पहिलो र दोस्रो कोरोनाकालमा महानगरले गरेको कामको सराहना गरे । बालबालिकालाई पूर्ण खोप दिएसरह विभिन्न सङ्घसंस्थाको सहयोगमा कोभिडविरुद्ध खोप लगाउने अभियान सञ्चालन गर्न उनले सुझाए ।. सरकारको अनुदान सहयोगमा कोभिड खोप प्राप्त भइरहेको भए पनि समग्र नेपालीलाई पुग्ने अवस्था नभएको र यसमा रोटरी, लायन्स, लियो क्लबजस्ताको सहयोगमा अन्तर्राष्ट्रिय समुदायसँग खोप सहयोग लिएर उपलब्ध गराउन आग्रह गरे ।. नगरप्रमुख विजय सरावगीले पूर्ण खोप महानगर घोषणा गरेसँगै अब ३२ वटै वडालाई बालमैत्री घोषणा गर्ने उद्घोष गरे । उनले ४० वटा सूचकमा महानगरपालिकाले बालमैत्री घोषणाको लागि काम गर्दै आएको र बालमैत्री घोषणा गरेर नेपालमैं पहिलो हुने दाबी गरे । १५ महीना मुनिका बालबालिकालाई १२ थरीको खोप दिएर उनीहरूको जीवन सुरीक्षत गरिएको नगरप्रमुख सरावगीले बताए ।. वीरगंज महानगरका स्वास्थ्य महाशाखा प्रमुख अरुण महतोले वीरगंज महानगरपालिकाको ३२ वटै वडामा खोप लिन बाँकी, जन्मेदेखि १५ महीनामुनिका सबै बालबालिकालाई खोप लगाइएको बताए । उनले चैत र वैशाखमा गरिएको सर्भे अनुसार २९ हजार १९३ घरमध्ये २ हजार ६६१ जना बच्चा फेला परेका र तिनीहरूमध्ये २ हजार ६६ ले पूर्ण खोप लगाएको तथा ८ जनाले कुनै खोप नलगाएको र ५८७ जनाले आंशिक खोप लगाएको पाइएको बताए ।. पूर्ण खोप नलगाएका ५९५ जना बच्चालाई १२ थरीको खोप लगाइएको बताए । उनले महानगरपालिकाले १६ देखि २३ महीनासम्मका बच्चाहरूमा यो सर्भे गरिएको र सर्भेका लागि ३२ वटै वडाका ९९ वटा खोपकेन्द्र र ११० वटा खोप सेसनबाट खोप लगाउने काम सम्पन्न गरिएको जानकारी गराए ।. यो कार्यको लागि महानगरपालिकाले ४६ जना स्वास्थ्यकर्मी परिचालित गरिएको उनले बताए ।. कार्यक्रममा उपप्रमुख शान्ति कार्की, प्रमुख प्रशासकीय अधिकृत प्रदीप निरौला, वीउवासङ्घका अध्यक्ष सुबोध गुप्ता, निमित्त स्वास्थ्य प्रमुख नवलकिशोर साह, नेपाल पत्रकार महासङ्घ, पर्साका अध्यक्ष अनुप तिवारी, माइती नेपाल पर्साकी सङ्गीता पुरीलगायतको सहभागिता थियो।",https://eprateekdaily.com/2021/07/15/17592
"राजमार्गका अधिकांश पुल जीर्ण, दुर्घटना बढ्दै",प्रमुख समाचार,प्रतीक दैनिक,"असार २८, २०७८",निजगढ,"पूर्व–पश्चिम राजमार्ग सडकखण्डको बाराको पथलैयादेखि धनुषाको ढल्केबरसम्मका अधिकांश पुल जीर्ण छन् । सडक विभागले बर्सेनि बकैया र पसाहा पुलका खाल्डाखुल्डी टालटुल गरे पनि केही महीना नबित्दै पुनः भत्किने उप्किने गरेको छ । वर्षात्को समयमा सडक र पुलहरूमा खाल्डाखुल्डी हुँदा दुर्घटना हुने गरेको छ ।. पुल भन्ने बित्तिकै नदी खोलामा सहजरूपमा सवारीसाधन आवतजावत गर्न सकिने गरी बनाइएका पक्की संरचना हो । तर त्यही पुलहरू झोलुड्डे पुलझैं हल्लिने गरेका छन् । पहिले अगाडि–पछाडि हल्लिने पुलहरू केही वर्षयतादेखि तल–माथि हल्लिंदै आएका छन् । जुन राम्रो सङ्केत होइन, यसले पुलको अवस्था जीर्ण भएको बताउँछ ।. तत्कालीन सोभियत सङ्घको सहयोगमा राजमार्गसँगै बनाइएका बकैया पुल र पसाहा पुल निर्माण भएको ४२ वर्षभन्दा बढी भयो । बेलाबेलामा उचित मर्मतसम्भार नहुँदा पुलहरू जीर्ण बन्दै गएका हुन् ।. आइतवार विराटनगरबाट पथलैयातर्फ आएको सानो सवारीसाधनका चालक दिनेशकुमार राजवंशीले पुल र सडकमा परेका खाल्डाखुल्डीका कारण सवारीसाधन चलाउन गा¥हो भएको बताए । उनले लामो दूरीमा यात्रा गर्दा त झनै अप्ठ्यारो हुने बताए । राजमार्गमा रहेका अधिकांश पुराना पुल झोलुड्डे पुलझैं हल्लिने गरेको उनले बताए ।. पहिले ६ चक्के सवारीसाधन हुन्थ्यो भने अहिले १० देखि २४ चक्का भएका मालवाहक सवारीसाधन बनेका छन् । अत्यधिक भारवहनले गर्दा सडक र पुलको अवस्था जीर्ण भएकाले दुर्घटना बढेको जिल्ला ट्राफिक प्रहरी कार्यालय निजगढका ट्राफिक प्रहरी निरीक्ष्क विपिन ओझाले बताए ।. लकडाउन खुकुलो भएपछि सवारीसाधनको चाप बढ्न थालेको र धन्सारदेखि अमलेखगंजस्थित चुरियामाईसम्मको ४५ किलोमिटर दूरीमा वैशाखमा ७७, जेठमा ५३ र असारमा ५६ गरी तीन महीनाको अवधिमा १८६ वटा दुर्घटना भएको उनले बताए । यस दुर्घटनामा २२ जनाले ज्यान गुमाएको, ३६ जना गम्भीर र १६४ जना सामान्य घाइते भएका ट्राफिक प्रहरी कार्यालय बाराको तथ्याङ्कमा उल्लेख छ ।. ट्राफिक नियम पालना नगर्दा दुर्घटना बढ्नुका साथै यान्त्रिक गडबढी, राष्ट्रिय निकुञ्ज र वन्यजन्तुले सडक काट्दा दुर्घटना हुने गरेको छ । ट्राफिक नियम पालना नगर्ने सवारी चालकलाई तीन महीनाको अवधिमा रु १ करोड ५ लाख ९९ हजार जरिवाना गराइएको ट्राफिक प्रहरी कार्यालय निजगढले जनाएको छ ।",https://eprateekdaily.com/2021/07/12/17360
नारायणी अस्पतालका चिकित्सकको क्लिनिक मोह,प्रमुख समाचार,प्रतीक दैनिक,"असार २९, २०७८",वीरगंज,"नारायणी अस्पतालमा कार्यरत चिकित्सकहरूले बहिरङ्ग (ओपिडी) सेवामा निर्धारित २० जना बिरामी मात्र हेर्दै आएका छन् भने क्लिनिकमा सयौं बिरामी चेकजाँच गर्दैछन् ।. नारायणी अस्पतालमा कोभिड सङ्क्रमित भर्ना भएपछि बहिरङ्ग सेवा बन्द भएको थियो तर त्यहाँ कार्यरत चिकित्सकहरूले आफ्नो क्लिनिक भने निर्बाधरूपमा सञ्चालन गर्दै आएका थिए।. अहिले नारायणी अस्पतालमा बहिरङ्ग सेवा असार १८ गतेदेखि सञ्चालनमा छ । तर एउटा विभागमा २० जना मात्र बिरामीलाई हेरिन्छ । बहिरङ्ग सेवामा अस्पतालले मेडिकल, अर्थो, गाइनो, दन्तलगायतका सेवाहरू प्रदान गर्दै आएको छ ।. अस्पतालमा यी सेवा प्रवाह गर्ने चिकित्सकहरूले भने बाहिर आफ्नो क्लिनिक र नर्सिङ होममा जतिसुकै सङ्ख्यामा बिरामीलाई सेवा दिंदै आएका छन् ।. वीरगंजमा सबैभन्दा बढी क्लिनिक चल्ने चिकित्सकहरूमा डा अरुणकुमार कर्ण, नीरजकुमार सिंह, डा अतुलेश चौरसिया, डा नीलम चौरसिया, डा जयप्रकाश जयसवाल, डा मोनिका सिंह, डा सरोज सिंह, डा रोशन अली, डा भोला बछार, डा विमला बछारलगायत छन् ।. यी चिकित्सकहरूले दैनिक ४० देखि ७० जना बिरामी हेर्दैआएका छन् ।. नारायणी अस्पतालका मेडिकल सुपरिटेन्डेन्ट डा वीरेन्द्र प्रधानले कोभिडको कारण बन्द भएका सेवा बिस्तारै सञ्चालनमा ल्याएको र सोही क्रममा सञ्चालित बहिरङ्ग सेवामा बिरामी चेकजाँच गर्ने सङ्ख्या बढाउने बताए । उनले साउन ३ गते आइतवारदेखि सबै विभागमा ४० जना बिरामी हेर्ने गरी व्यवस्था मिलाइने बताए ।",https://eprateekdaily.com/2021/07/13/17450
बाढीको चपेटामा मध्यतराईका ग्रामीण क्षेत्र,प्रमुख समाचार,प्रतीक दैनिक,"असार १२, २०७८",परवानीपुर,"शनिवार बिहान १ बजेदेखि परेको भारी वर्षाले पर्सा, बाराका ग्रामीण भेग जलमग्न भएका छन्। शनिवार बिहान १ देखि ११ बजेसम्म परेको अविरल वर्षाले मध्यतराईका जिल्लाहरू पर्सा र बाराका सरेह (खेत) पूरै जलमग्न भएका छन्। वर्षा छुटेपछि बिस्तारै उत्तरतर्फबाट पानीको बहाव दक्षिणतर्फ बगेर अहिले डुबान केही कम भएको छ।. पर्साका श्रीसिया, भेड हा, तिलावे, गादी, सिङ्याही, सिकटा, ओरिया खोलाछेउका गाउँबस्तीहरू बढीजसो जलमग्न भएको सशस्त्र प्रहरी पर्साले जनाएको छ। सशस्त्र प्रहरी उपरीक्षक राजेन्द्र खडकाका अनुसार करीब १० घण्टाको लगातारको बर्खाले पर्साका अधिकांश पालिकामा डुबानको जोखिम देखिएको बताए। उनले पकहामैनपुर गाउँपालिकाको धोरेस्थित सशस्त्र प्रहरी बोर्डर आउट पोस्टमा पानी पसेर पोस्ट खाली गराइएको बताए।. त्यसैगरी, पर्सामा बाढीले धेरै प्रभावित पार्ने छिपहरमाईगाउँपालिकाको भिस्वा, जयमङ्गलापुर, झलमहिया, सम्भौता, चरगाहा, बघमरी, मिर्जापुर, भलुवहिया, धोबिनी, विन्ध्यवासिनी गापाको गर्दौल, बहुदरमाईको रामनगरीलगायत गाउँबस्ती आसपासमा बाढीको बढी जोखिम देखिएको थियो।. “यदि केही घण्टा अझै पानी परेको भए, बस्तीमैं पानी पस्ने अवस्था थियो,” उनले भने, “तर पानी रोकिएर सबै ठाउँमा पानीको सतह कम हुँदै गएको छ, खोलामा आएको बाढी बस्तीमा जाने अवस्था छैन।” उनले पर्साका विभिन्न खोलाछेउका बासिन्दालाई वर्षात्को समयमा विशेष सतर्कता अपनाउन आग्रह गरेका छन्। साथै, सशस्त्र प्रहरीका सबै युनिटलाई पनि हाई अलर्टमा बस्न निर्देशन दिएको बताए।. बाराको दुधौरा, लालबकैया, पसाहालगायत खोलामा पनि वर्षात्मा पानीको सतह बढेको पाइएको छ। साथै, साना खोला तथा खोल्सीहरूमा पनि पानीको सतह बढेर आसपासका बस्तीमा डुबान पर्ने जोखिम रहेकाले उच्च सतर्कता अपनाउन अपील गरिएको छ। जिल्ला प्रहरी कार्यालय बाराका प्रवक्ता प्रहरी नायब उपरीक्षक गौतम मिश्रका अनुसार बारामा अहिले बाढीले बस्ती डुबानमा पर्ने अवस्था नआए पनि सुरक्षा निकाय र स्थानीय पालिकाको समन्वयमा विपद्को समयमा सँगै काम गर्ने पूर्वतयारी भइसकेको बताए।. गर्दौलको लचकामा खतरा. प्रस, पोखरिया/. वीरगंज–पोखरिया सडकखण्डमा पर्ने गर्दौलस्थित लचका भएर आउजाउ गर्न समस्या भएको छ।. शनिवार परेको भारी वर्षाको कारण सो क्षेत्रका खेत, सरेह जलमग्न भएपछि लचका भएर बग्ने पानीको सतह बढेपछि आउजाउमा समस्या भएको हो।. वीरगंज पर्साको पूर्वी क्षेत्रमा अवस्थित छ। सदरमुकाम वीरगंज पुग्न उक्त सडक महत्वपूर्ण छ। तर वर्षात्को बेला गर्दौलको लचकामा पानी बहाव बढ्दा पैदल र साइकल यात्रा गा–हो हुन्छ भने मोटरसाइकल तथा अन्य सवारीसाधनबाट यात्रा गर्दा बिग्रने गर्छन्। सोही कारणले पश्चिमी भेगका बासिन्दालाई वीरगंज आउन निकै कठिनाइ हुने गर्छ। सो क्षेत्रका बासिन्दाले वर्षात्को बेला सो सडकको विकल्प खोज्न स्थानीय पालिकाले जोड दिनुपर्ने बताए।",https://eprateekdaily.com/2021/06/26/15610
बजेट अभावमा सुक्खा बन्दरगाहको मुआवजा रोकियो,प्रमुख समाचार,प्रतीक दैनिक,"असार १५, २०७८",वीरगंज,"वीरगंज–२५ श्रीसियास्थित सुक्खा बन्दरगाह र एकीकृत भन्सार जाँच चौकीबीचको ६२ बिघा जग्गाको मुआवजा वितरण एक महीनादेखि रोकिएको छ। जेठको पहिलो साता पहिलो चरणमा आएको डेढ अर्ब रुपियाँ सकिएपछि मुआवजा रोकिएको पर्साका प्रमुख जिल्ला अधिकारी पीताम्बर घिमिरेले जानकारी गराए। मुआवजा वितरणको लागि चाहिने आवश्यक बजेट नहुँदा मुआवजा रोकिएको र थप रकम माग भएकोले बजेट आएपछि पुनः मुआवजा वितरण हुने उनले स्पष्ट पारे।. असार १३ गतेसम्म मुआवजाका लागि ३०७ जनाको निवेदन परेको छ। जसमध्ये १६९ कित्ताको लागि ५२ जनाले १८ बिघा जग्गाको मुआवजा प्राप्त गरिसकेको सुक्खा बन्दरगाह भन्सारका सूचना अधिकारी चुडामणि शर्मा कट्टेलले बताए। उनका अनुसार पहिलो चरणमा आएको मुआवजा रकममा करीब १ करोड बजेट अपुग भएको र थप बजेट माग भएको उनले बताए। ३०७ वटा निवेदनमध्ये खेतको मात्र अहिले मुआवजा वितरण भइरहेको छ।. ६२ बिघामध्ये अब खेत र घडेरी गरी करीब ४४ बिघाको मुआवजा वितरण गर्न करीब रु ५ अर्ब आवश्यक देखिएको छ।करीब ६ वर्षदेखि मुआवजा वितरण प्रक्रिया प्रारम्भ भएको थियो। एक वर्षअघि तत्कालीन सहायक प्रमुख जिल्ला अधिकारी दुर्गादत्त पौडेलको संयोजकत्वमा गठन भएको मूल्याङ्कन उपसमितिले जग्गाको प्रकृति अनुसार प्रतिकट्ठा ४३ लाखदेखि ६७ लाख रुपैयाँको दरमा मुआवजा वितरण गर्न मूल्य तोकेको थियो।. गत २०७७ असार ८ मा मुआवजा वितरणको लागि सुक्खा बन्दरगाह भन्सारले सूचना निकालेपछि करीब एक महीना मुआवजा रकम अपुग भएको भन्दै जग्गाधनीहरूले आन्दोलन गरेका थिए। पछि गाउँलेहरूले मुआवजाको लागि निवेदन दिन थालेपछि मुआवजा वितरण शुरू भएको थियो। सुक्खा बन्दरगाह भन्सारमा जग्गाधनीले नागरिकता, लालपुर्जा र मालपोत तिरेको रसिद राखेर फाइलसहितको निवेदन दिएपछि मालपोतमा फाइल पठाएर, मोठ भिडाएर सुक्खा बन्दरगाह भन्सारको नाममा पुर्जा बनाएपछि मुआवजाको लागि जिल्ला प्रशासन कार्यालय पर्सालाई पत्र लेख्दै सिफारिश गरेपछि जिप्रकाले जग्गाधनीको खातामा अनलाइन रकम पठाउँछ, सुक्खा बन्दरगाह भन्सारका प्राविधिक अधिकृत केवल चौधरीले बताए ।",https://eprateekdaily.com/2021/06/29/16266
"भिडन्त, अश्रुग्याँसबीच मौलापुरको सभा सम्पन्न",प्रमुख समाचार,प्रतीक दैनिक,"असार १०, २०७८",रौतहट,रौतहटको मौलापुर नगरपालिकाको नगरसभा दुई पक्षबीचको तनावका बावजूद सम्पन्न भएको छ। नगरसभा सम्पन्न हुन नदिनका लागि एमालेका माधव नेपाल र जसपाका उपेन्द्र यादव समूह र नेपाली काङ्ग्रेसका कार्यकर्ताले बिहानैदेखि तनाव सिर्जना गरेका थिए।. उनीहरूको विरुद्ध नगरप्रमुख रीमादेवी साह र उनका पति पूर्वमन्त्री प्रभु साहबीच निकै घम्साघम्सी भयो। दुवै पक्षबीच नगरसभाबाहिर भिडन्त भएपछि प्रहरीले बल प्रयोग गरेको थियो। दुवै पक्षबीचको तनाव साम्य पार्न प्रहरीले दर्जनौं अश्रुग्यास प्रहार ग–यो।. भिडन्तमा नेपाल–यादव समूह र नेपाली काङ्ग्रेसका दर्जनभन्दा बढी कार्यकर्ता घाइते भए भने साह पक्षका पनि दुई/चार जना घाइते भए। प्रहरीतर्फ पनि दुईजना घाइते भएको थाहा हुन आएको छ।. घटनास्थलमा ठूलो सङ्ख्यामा नेपाल प्रहरी र सशस्त्र प्रहरी तैनाथ गरिएका थिए। बिहानदेखि सुरक्षाकर्मी तैनाथ भएपनि साँझसम्म मौलापुरको अवस्था तनावपूर्ण रह्यो।. विवाद र विरोधका बावजूद नगरसभा बहुमतले पारित भएको छ। नगरप्रमुखतर्फ ३४ र विपक्षमा १३ जनाले हस्ताक्षर गरेका थिए। नगरसभाको उद्घाटन पूर्वमन्त्री प्रभु साहले गरेका थिए।,https://eprateekdaily.com/2021/06/24/15472
"किसानहरू धान रोपाइँमा व्यस्त, ज्यामीको समस्या",प्रमुख समाचार,प्रतीक दैनिक,"असार १४, २०७८",सेढवा,"पर्साको ग्रामीण भेगमा वर्षेबाली धानको रोपाइँ शुरू भएको छ । यस वर्ष पटक–पटक वर्षा भएको कारण धानको बीउ राख्न ढिला भएकोले रोपाइँमा पनि सोको असर परेको छ ।. जीराभवानी, जगरनाथपुर, धोबिनी, पटेर्वासुगौली, सखुवाप्रसौनी गाउँपालिकाका किसानहरूलाई अहिले रोपाइँ गर्न भ्याइनभ्याइ भएको छ । रोपाइँको लागि ब्याडमा बीउ तैयार भएको र पानी परेपछि किसानहरूले रोपाइँ शुरू गरेका छन् । किसानहरूले भदैइ मन्सुली, सोना सारो, सोना मन्सुली, मोटरी मन्सुली तथा हाइब्रिड जातका धानको रोपाइँ गरिरहेको बताएका छन् ।. सिंचाइको व्यवस्था नभएको तथा उचाइँमा रहेको खेतमा रोपाइँ भइरहेको जीराभवानी गाउँपालिका–२ सेढवाका किसान रामाशङ्कर चौधरीले बताए । अगहनी धान अन्तर्गत पर्ने अन्य जातिका धानको रोपाइँ पनि भइरहेको उनले बताए । लगातार परेको पानीका कारण खेतमा पानी जमेको तथा पानी नजमेको खेतमा थोरै बोरिङ चलाएर पानीको आवश्यकता पूरा हुने भएकोले अहिले रोपाइँको चटारो भएको पटेर्वासुगौली गापा–३ का किसान भागवत चौधरीले बताए ।. गत वर्ष आधा असारसम्म साठी प्रतिशत रोपाइँ सकिएको चौधरीले बताए । उनले यस वर्ष आकाशे पानीको कारण सिंचाइमा लाग्ने खर्च बचत भएको बताए ।. चैते धान भित्रयाउन समस्या. रोपाइँ शुरू भएसँगै ज्यामीको अभाव भएको कारण चैते धान भित्रयाउन समस्या भएको छ । जीराभवानी, ठोरी र पटेर्वासुगौली गाउँपालिकामा चैते धानको खेती हुने गरेको छ । यो धान अहिले पाकिसके पनि भित्रयाउनलाई ज्यामी नपाउँदा समस्या भएको जीराभवानी गाउँपालिका–१ शान्तिनगरका किसान रवीन्द्र श्रेष्ठले बताए । एक त वर्षाले हैरान गरेको छ, त्यसमाथि ज्यामी नपाउँदा समस्या भएको उनले बताए । आफ्नो खेतमा हार्भेस्टर मेशिन जान नसक्ने, ज्यामीले प्रतिबिघा धान काट्न आठ हजार रुपियाँ माग गरेको उनले बताए ।. धानखेतीमा लागत बढिरहेको र सो अनुरूपको मूल्य नपाएको उनले गुनासो गरे । अहिले चैते धान अर्थात् नयाँ हर्दिनाथ धान प्रतिक्विन्टल एक हजार सात सयदेखि एक हजार नौ सय रुपियाँमा बिक्री भइरहेको छ । धान काट्न जाँदा दिनभरिमा बीसदेखि तीस किलो धान ज्याला पाउने तथा रोपाइँको समयमा बीउ उखेल्न जाँदा रु १ एक हजारभन्दा बढी ज्याला पाउने गरेको ज्यामीहरू बताउँछन् । यसैले अहिले धान काट्नका लागि ज्यामी पाउन समस्या भएको छ ।",https://eprateekdaily.com/2021/06/28/15807
पर्सामा विपद् व्यवस्थापनसम्बन्धी तयारी तीव्र,प्रमुख समाचार,प्रतीक दैनिक,"असार ११, २०७८",परवानीपुर,"मौसम विज्ञहरूले यस वर्ष मनसुनी वर्षा अत्यधिक हुने भएकोले विपद् दल तयार अवस्थामा रहनुपर्ने केन्द्र सरकारको निर्देशन छ। त्यसै कारण सबै जिल्लामा विपद् व्यवस्थापनसम्बन्धी तयारी तीव्र पारिएको छ।. शुक्रवार वीरगंजस्थित सशस्त्र प्रहरी बल १३ नं गण चिनीमिल पर्साले वर्षात्को समयमा आइपर्ने विपद्लाई व्यवस्थापन गर्न बाढीपीडित उद्धार कार्यको अनुशिक्षण अभ्यास गरेको छ।. पर्साको तिलावे खोलामा बाढी आउँदा वीरगंज–१७ अलौं गाउँँ डुबानमा पर्दा गाउँँलेलाई डुङ्गा र डोरीको सहाराले तालीमप्राप्त सुरक्षाकर्मीले कसरी बचाउन सकिन्छ भन्ने अभ्यास गरी देखाएका थिए। सशस्त्र प्रहरी बलले चितवनको कुरिनटारमा बाढी, डुबान तथा कटानमा फसेकालाई उद्धार गर्न जनशक्ति उत्पादन गर्दै आएको र सशस्त्र प्रहरीको ऐन २०५८ को परिच्छेद २ अनुसार नेपालमा आइपर्ने विपद्मा अग्रपङ्क्तिमा सशस्त्र प्रहरीले नै जिम्मेवारी निर्वाह गर्नुपर्ने व्यवस्था रहेकोले अन्य सुरक्षा निकायभन्दा सशस्त्र प्रहरी बढी तयारी अवस्था रहनुपर्छ।. उद्धार अभ्यास कार्यक्रमको समापन सत्रमा कार्यक्रमका प्रमुख अतिथि वीरगंज महानगरका प्रमुख विजयकुमार सरावगीले जनप्रतिनिधिहरू विपद्को समयमा उद्धारका लागि तयारी अवस्थामा बस्न अनुरोध गरे। उनले वीरगंजमा श्रीसिया र भेडाहा खोलाका कारण दर्जनौं गाउँ डुबानमा पर्दा समस्या उत्पन्न हुने गरेको बताए। उनले करीब रु २५ करोड खर्च गरी भेडाहा खोलामा बाँध निर्माण भएपनि जोखिम रहेकोतर्फ औंल्याए। उनले पन्ध्र वर्ष पहिलेकै अवस्थामा श्रीसिया खोलाको गहिराइ र चौडाइ फर्काउन खोला आसपास भएका अतिक्रमण हटाउन आवश्यक रहेको बताए। नत्र कम चौडाइमा बग्ने पानीले ब्याक फायर गरी बस्ती र टोल डुबानमा पार्ने बताए।. पर्साका प्रमुख जिल्ला अधिकारी पीताम्बर घिमिरेले सरकारले विपद्को समयमा कमभन्दा कम जनधनको क्षतिको लागि जिल्ला तथा पालिका स्तरमा विपद् व्यवस्थापन समिति पूर्वतयारी अवस्थामा रहेकोले विपद् आइपरेमा लड्न सकिने बताए। उनले विपद्को समयमा कसको के जिम्मेवारीबारे स्पष्ट व्यवस्था रहेकाले अहिलेदेखि नै तयारी अवस्थामा रहन निर्देशन दिए।. सशस्त्र प्रहरी पर्साका प्रहरी उपरीक्षक राजेन्द्र खड्काले विपद् बाजा बजाएर नआउने भएकोले अहिलेदेखि नै तयारी थालेको र आगामी दिनमा पर्साका विभिन्न युनिटलाई तालीम दिएर पूर्वतयारी अवस्थामा राखिएको बताए ।",https://eprateekdaily.com/2021/06/25/15558
डुबान पीडित सय परिवारको उद्धार,प्रमुख समाचार,प्रतीक दैनिक,"असार १९, २०७८",परवानीपुर,"अविरल वर्षाका कारण वीरगंजका अधिकांश वडा डुबानमा परेका छन्। भेडाहा खोला र श्रीसिया खोलामा आएको बाढीले सयौं बिघा जग्गाका साथै विभिन्न गाउँटोल डुबानमा परेका छन्। वीरगंज महानगरका आधा दर्जनभन्दा बढी वडाका विभिन्न टोल डुबानमा छन्। डुबानको कारण महानगरको वडा नं १ छपकैया, १० रानीघाट, ११ श्रीपुर र ३० को लालपर्साका करीब सय परिवार घरबारविहीन बनेका छन्। उनीहरूलाई सुरक्षाकर्मीको सहयोगमा सुरक्षित स्थानमा सारिएको छ।. वीरगंज महानगरका प्रमुख विजयकुमार सरावगीले घरमा बाढी पसेकोले करीब एक सय परिवारलाई उद्धार गरी वीरगंज–११ स्थित नेपाल राष्ट्रिय विद्यापीठ मावि श्रीपुरमा राखिएको जानकारी गराए। शुक्रवार दिउँसोदेखि उद्धार गरी उनीहरूलाई विद्यालयमा राखिएको हो। महानगरले दैनिक उपभोग्यका सामान उपलब्ध गराएको छ। घरमा पानी पसेर खाद्यान्न, लत्ताकपडालगायतका सामान नष्ट भएको गाउँलेहरूले बताएका छन। नगरप्रमुख सरावगीले यो खतराको घण्टी भएकोले अबको दुई साता सतर्क रहन नगरवासीमा अनुरोध गरेका छन्।. अहिले नै सबै वडामा पानीको सतह बढेको छ, यसपालि अत्यधिक वर्षा हुने मौसमविज्ञहरूको प्रक्षेपण छ,” उनले भने,यो अहिले टेलर मात्र हो, सबैले समयमैं एकजुट भएर काम गरेनौं भने भयावह अवस्था आउँदैछ।” उनले बाढीले गर्दा हरेक वर्ष अर्बौैं मूल्यको भौतिक संरचना एवं धनजनको क्षति हुने गरेको स्मरण गराउँदै सचेत, सतर्क एवं सुरक्षित रहन अपील गरेका छन्।",https://eprateekdaily.com/2021/07/03/16620
सुध्रिएन पोखरिया अस्पताल,प्रमुख समाचार,प्रतीक दैनिक,"असार १३, २०७८",वीरगंज,"पर्सा जिल्लाको दोस्रो सदरमुकाम पोखरिया नगरपालिकास्थित जिल्ला अस्पताल पोखरिया अस्तव्यस्त छ । सञ्चालनमा आएदेखि सो अस्पताल आजसम्म पनि व्यवस्थित हुन नसकेको पोखरियाका बासिन्दाको भनाइ छ । पोखरिया अस्पतालको भवन तथा भौतिक पूर्वाधार व्यवस्थित छ । अस्पतालमा आवश्यक मापदण्ड अनुसारको भौतिक पूर्वाधार रहे तापनि त्यसैको संरक्षण, सदुपयोग र व्यवस्थित गरिएको छैन । अस्पतालको सेवा एवं प्रशासनिक गतिविधि लथालिङ्ग रहेको पोखरियाका सेवाग्राहीहरूको गुनासो छ ।. सो कुरालाई उक्त अस्पतालका निमित्त मेडिकल सुपरिटेन्डेन्ट सञ्जय गुप्ताले पनि स्वीकारेका छन् । उनले आफू पोखरिया अस्पताल आएदेखि हालसम्म १० प्रतिशत मात्रै सुधार गर्न सकेको बताए । अस्पतालको अवस्था सुधार गर्न आफू निरन्तर लागिपरेको तर लक्ष्यमा पुग्न निकै गा¥हो रहेको उनले बताए । “मेरो इच्छा शल्यक्रियातिर थियो । पोखरिया अस्पतालमा शल्यक्रिया सञ्चालनमा ल्याउने निर्णय गरियो तर शुरू हुन सकेको छैन । न त शल्यक्रियामा चाहिने सबै उपकरण नै आइपुगेको छ । यहाँ अस्पतालमा राजनीति हावी छ, जसले गर्दा काम गर्न सहज छैन,” निमित्त मेसु गुप्ताले प्रतीकलाई बताए ।. अस्पतालमा स्वास्थ्यकर्मी र कर्मचारीको अभाव छ । आवश्यक स्वास्थ्यकर्मी नै नरहेपछि पोखरिया नगरपालिकाका बासिन्दाहरू सामान्य उपचारको लागि पनि वीरगंज धाउन बाध्य रहेको पोखरिया–१ का रामरतन तुरहाले बताए । उनको भनाइ अनुसार जिल्ला अस्पतालमा बर्थिङ सेवासमेत भरपर्दो छैन । “गर्भवती महिला पनि पोखरिया अस्पतालमा जान डरमर्दो छ, किनकि सबै गर्भवती महिलाको अवस्था सामान्य नै हुन्छ भन्ने प्रत्याभूति छैन । कतै जटिल अवस्था आयो भने यहाँ केही हुन सक्दैन, फेरि वीरगंज नै पठाउनुपर्छ । यहाँ अलमलिएर बस्दा ज्यान जोखिममा पर्ने भएकोले शुरूमैं गर्भवती महिलाहरू वीरगंज पुग्छन्,” तुरहाले कारणसहित बताए ।. उनको कुरामा सही थाप्दै अस्पतालनजीक रानीगंजका सुकदेव गिरीले भने, “यहाँबाट वीरगंज १८ किलोमिटरको दूरीमा छ । यहाँ उपचार हुँदैन वीरगंज लैजाऊ भन्ने बित्तिकै लैजान सकिंदैन, त्यसैले हामी पहिले नै वीरगंज पुग्छौं, ज्यान किन जोखिममा राख्ने ?”. “पोखरियामा चिकित्सकले लेखे अनुसारको औषधिसमेत नपाउने उनले बताए । सरकारले निश्शुल्क उपलब्ध गराउने भनिएको औषधि यहाँ पाइँदैन । चिकित्सकले लेखिदिन्छन् तर पाउन गा-हो छ, त्यही औषधि फेरि बाहिर पैसा तिरेर किन्नुपर्छ । अस्पतालमा केही औषधि उपलब्ध भइहाले पनि म्याद गुज्रेको पाइन्छ,” गिरीले आफूले बिरामी लिएर जाँदा कफ सिरप, स्लाइन पानीलगायतमा उपभोग्य मिति नाघेको फेला पारेको बताए ।. त्यसैगरी, अस्पतालमा सेवा लिन पुग्ने बिरामीलाई शौचालयको समेत समस्या छ । शौचालय भएपनि त्यसको मरम्मत सम्भार एवं सरसफाइको अभावमा प्रयोग हुन नसक्ने अवस्थामा छ । धाराहरू भाँचिएका, टुटेका छन्, जताततै दुर्गन्ध छ । अस्पतालमा सरसफाइ कर्मचारी नभएको होइन तर उनीहरू हाजिरी मिलाउनका लागि मात्रै आउने गरेको अस्पतालकै स्वास्थ्यकर्मीहरूले खुलासा गरे ।. पोखरिया अस्पताल विकास समिति पनि छ । समितिका सदस्यहरूले तलब खाने गरेको तर काम भने वरको सिन्का पर पनि नसार्ने नगरवासीको आरोप छ । अस्पतालका स्वास्थ्यकर्मीले विगत एक वर्षदेखि ओभरटाइम खटेबापतको रकम माग गरिरहेका छन् । विकास समितिका सदस्यहरू केही काम नै नगरी तलब खाएर बसेका छन् । यस सम्बन्धमा मेसु गुप्ताले आफूलाई विस्तृत जानकारी नभएको बताए । अस्पतालको विशेष अधिकार नगरको प्रमुखको हातमा रहेको उनको भनाइ छ ।. अस्पतालमा सञ्चालित फार्मेसी र एम्बुलेन्सको हिसाबकिताबसमेत आफूलाई जानकारी नहुने मेसु गुप्ताको भनाइ छ । अस्पतालको संयन्त्र साङ्गठनिक दायरा अनुसार नचलेको कारण समस्या आएको हो । जिल्लाको मध्यभागमा अवस्थित पोखरिया अस्पताल सुधार हुने र व्यवस्थितरूपमा सञ्चालन हुने हो भने पोखरियालगायत सो आसपासका क्षेत्रका बासिन्दाले समेत सहज स्वास्थ्य सेवा पाउने हुँदा यसतर्फ सम्बन्धित निकायको ध्यान जान जरुरी छ ।",https://eprateekdaily.com/2021/06/27/15649
श्रीसियाको बाढीले वीरगंजको वडाहरू डुबानमा,प्रमुख समाचार,प्रतीक दैनिक,"असार १७, २०७८",वीरगंज,"श्रीसिया खोलामा आएको बाढीले महानगरका थुप्रै वडा डुबानमा परेका छन्। निरन्तरको वर्षाले श्रीसिया खोलामा बुधवारदेखि पानीको सतह बढी वडा नं १, २, १०, ११, १३, २२, २५ वडाका छपकैया, आदर्शनगर, रानीघाट, श्रीपुर, अशोकवाटिका, नयाँबस्ती, राधेमाई टोलका केही बस्ती डुबानमा परेका छन्।. पानीको बहाव बढेर अशोकवाटिकाबाट ज्योतिनगर जाने पक्की पुलसम्म पानी बढेको जिल्ला प्रशासन कार्यालय, पर्साका निमित्त प्रमुख जिल्ला अधिकारी भीमकान्त पौडेलले बताए। उनले श्रीसियामा हिजोदेखि पानीको बहाव बढेको र पुललाई क्षति नहोस् भनेर सतर्कता अपनाइएको बताए। आज पनि सो स्थलमा प्रहरी प्रशासनको टोली पुगेर अनुगमन गरेको थियो।. प्रस, भिस्वा/. ओरिया नदीमा आएको बाढीले छिपहरमाई, पकाहामैनपुर गाउँपालिकामा ठूलो क्षति गरेको छ। छिपहरमाई गापाको भिस्वा, जयमङ्गलापुर, भिस्वा–सबैठवा, भिस्वा–टिउकी जाने सडकखण्डमा कतै डुबान छ भने कतिपय ठाउँमा कटान भएको छ, जसले गर्दा सडक सम्पर्क विच्छेद भएको छ।. यसैगरी, पकाहामैनपुर गापाको धोबियाटोल, खेस्राहा, सबैठवा गाउँका खेत जलमग्न छन्। यो वषाले धानबालीलाई ठूलो क्षति पुगेको छ। भरखरै रोपाइँ गरेको धानबाली जलमग्न भएका छन्। सयौं बिघा खेत डुबानमा परेको स्थानीयले बताएका छन्। सम्भौता, भिस्वा, तुलसीबर्वामा खेत जलमग्न भएर बाढीको पानी गाउँ पस्ने खतरा बढेको छ।. सीमावर्ती भारतको सिकटामा रहेको एसएसबीको क्याम्प पनि डुबानमा परेको छ। त्यहाँका सामानलाई एसएसबीले अन्यत्र सारेको छ।. ओरिया खोलाको कारण कालिकामाई गापा–५ सिमरटोलामा भर्खरै बनाइएको ढलान सडकलाई क्षति पुगेको छ। एक ठाउँमा ढलान सडकको बीच भाग नै कटान भएर अहिले सो बाटोमा आवतजावत ठप्प भएको छ।. प्रस, पोखरिया/. पोखरिया नगरपालिकाको वडा नं ३ वसन्तपुर, वडा नं ८, ९, १० धुतहा खोलाको बाढीले प्रभावित भएका छन्। यी वडाका खेतमा बाढीको पानीले क्षति पु–याएको छ।. थोरै मात्र किसानले धान रोपाइँ गरेको कारण यहाँ धानबालीलाई खासै क्षति पुगेको छैन तर खेत जलमग्न छ। जगरनाथपुर गापाको सुपुर पूर्ण डुबानमा छ। सडक कटान भएको छ र झोलुङ्गे पुल जाने बाटो अवरुद्ध भएको छ। सिकटा नदीको बाढीले मधुवाहा, झकरा मसिहानीका खेत र बस्ती डुबानमा परेका छन्।. विन्ध्यवासिनी गापा–५ रामनगरी, गर्दौल अन्तर्गतको उत्तरतर्फ डुबान छ। ढङ्गरी खोलामा आएको बाढीले यो क्षेत्र प्रभावित भएको हो।",https://eprateekdaily.com/2021/07/01/16483
"नाला, सडक निर्माणमा अनियमितता",प्रमुख समाचार,प्रतीक दैनिक,"असार ९, २०७८",पर्सागढी,"वीरगंज महानगरपालिका–३१ कोनियामा उपभोक्ता समितिमार्फत नाला र सडक निर्माणमा अनियमितता भएको पाइएको छ । १८५ फीट सडक र सडकको दायाँ/बायाँ पक्की नाला निर्माणको लागि महानगरपालिकाले उपभोक्ता समितिलाई रु ४८ लाख उपलब्ध गराएको थियो । सोमा जनश्रमदान रु १२ लाख ३१ हजारसहित रु ६० लाख ३१ हजारको यो कार्यमा अहिले अनियमितता भएको पाइएको छ ।. २०७७ माघ १२ गते भएको सम्झौता अनुसार २०७७ चैत १२ गतेसम्म दुई महीनाको अवधिमा उपभोक्ता समितिले यो काम गरिसक्नुपर्ने थियो तर एक वर्षभन्दा बढी समय बितिसक्दा पनि सडक र नाला सम्झौता अनुसार निर्माण नभएको स्थानीयले आरोप लगाएका छन् ।. वीरगंज–३१ कोनियाका शङ्कर पटेल, शम्भु महतो, जयराम राउतले १८५ फीट लामो सडक निर्माण भएको र सोको दुवैतर्फ नाला बनाउने भनेर आप्mनो घर तोडफोड गरिएको तर एकतर्फी नाला बनाइएको बताए । उनीहरूले अहिले वर्षायामको बेला तोडफोड गर्दा घरअगाडि पानी जमेर समस्या भएको बताए ।. शुरूमा ग्रेभल सडकको सम्झौता भएपनि पछि पक्की ढलान सडक बनाइएको र सो पनि सम्झौता अनुसार नभएको उनीहरूले गुनासो गरेका छन् । १८५ फीट लम्बाइ र २० फीट चौडा सडक बनाउनुपर्नेमा उपभोक्ता समितिले १३ फीट चौडा सडक बनाएको र त्यो पनि सय फीटभन्दा लामो नभएको आरोप लगाएका छन् ।. उपभोक्ता समितिका अध्यक्ष जीरा राउत कुर्मीले २०५ फीट लामो सडक पक्की ढलान गरेको दाबी गरे । उनले विभिन्न चरणमा टोलवासीले पटक–पटक झैंझगडा गरेकाले निर्माण कार्य ढिला भएको बताए । एक साताअघि मात्र सबै निर्माण कार्य सम्पन्न भएको उनले बताए । सडकको दुवैतर्फ नाला बनाउने योजना पछिल्लो चरणमा एकातर्फ मात्र बनाउने सम्झौता भएको उनको भनाइ छ ।. १३ सदस्यीय उपभोक्ता समितिमध्ये अधिकांश सदस्यलाई यसबारे गुमराह गरिएको समितिका सदस्य मुरारीप्रसाद यादवले आरोप लगाए । उनले अध्यक्षले मनमौजी पाराले काम गरेको आरोप लगाए ।",https://eprateekdaily.com/2021/06/23/15392
खहरे र ओरिया खोलाको बाढीले ठोरीको जनजीवन अस्तव्यस्त,प्रमुख समाचार,प्रतीक दैनिक,"असार १८, २०७८",ठोरी,"निरन्तर वर्षाको कारण ठोरीको जनजीवन झनै प्रभावित हुँदैछ । ठोरीको खहरे खोलामा बाढी आएर दर्जनौं घर डुबानमा परेका छन् । हुलाकी सडक अग्लो र गाउँ होचो भएको कारण ब्रह्मनगर, निर्मलबस्ती, विजयबस्तीलगायतमा रहेका घरहरू डुबानमा परेका हुन् ।. यसैगरी, बाढीले खेत जलमग्न भएको छ र धानखेती प्रभावित हुने किसानहरूले बताएका छन् । वीरगंज–ठोरी हुलाकी सडक अन्तर्गत वडा नं ४ मा रहेको बिरे खोला र निर्मलबस्तीबीच रहेको पुलछेउको सडक भासिएको छ । यसअघि, वर्षाकै कारण पानीको बहाव बढेर पुलको दक्षिणतर्फको सडक भासिएको थियो र एकतर्फी सवारीसाधन सञ्चालन भएको थियो तर अहिले सडकको उत्तरतर्फको भाग भासिन थालेपछि स्थानीय चिन्तित छन् ।. पुलदेखि पचास मिटर पश्चिमतर्फ कल्भर्ट क्षेत्रको तारजालीलाई पनि पानीले क्षति पु-याएको छ । जाली भासिएर सडकछेउमा पुगेको छ भने सडकछेउको जमीन कटानमा पर्न थालेको छ । हुलाकी सडक निर्माण गर्दा पानीको बहावलाई ध्यान नदिएको कारण अहिले यो समस्या भोग्नुपरेको ठोरी गापा–४ निर्मलबस्तीका रामबहादुर पाख्रिनले बताए ।. उनले सडक किनारको तीन कट्ठा जग्गा पानीले कटान गरेको र अझै कटानको क्रम जारी रहेको बताए । बिरेखोलादेखि एक सय मिटर पश्चिम कल्भर्ट बनाउनुपर्नेमा हुलाकी सडक निर्माण गर्दा कल्भर्ट नराखिएको र सडक अग्लो बनाएर सोझै पुलतर्फ पानीको निकास बनाइएकोले त्यहाँ रहेका खेतीयोग्य जमीन बगरमा परिणत भएको पाख्रिनले बताए ।. बिरेखोला र निर्मलबस्तीबीचको सडकखण्डको किनारमा उनको चौबीस कट्ठा खेत अहिले डुबान र कटानमा परेको छ । यसैगरी, हुलाकी सडक किनारमा थुपारिएको गिट्टी, बालुवा बगेर खेत बगरमा परिणत भएको उनले बताए । ठोरी गापा–४ बाघमोर्चामा ओरिया खोलाको बाढीले खोलाकिनारको जमीन कटान शुरू भएको छ ।. निरन्तर वर्षाले ठाउँ–ठाउँमा सडक, खेतलाई क्षति पु-याएसँगै विद्युत्को पोल पनि ढालेकाले यो क्षेत्रमा चार दिनदेखि विद्युत् अवरुद्ध भएको छ । साँझ एकपटक मात्र विद्युत् आउने गरेको छ । मध्यरातदेखि विद्युत् अवरुद्ध हुने र साँझ मात्र आउने भएकोले अहिले यहाँको जनजीवन अस्तव्यस्त छ ।",https://eprateekdaily.com/2021/07/02/16569
"ठोरीको सयौं घर डुबान, नयाँ बनेको हुलाकी सडक कटान",प्रमुख समाचार,प्रतीक दैनिक,"असार १६, २०७८",ठोरी,"अविरल वर्षाको कारण ठोरीका सयौं घर डुबानमा परेका छन्। यसैगरी, खहरे खोलामा आएको बाढीले हुलाकी सडकको किनारमा कटान गरी क्षति पु–याएको छ। अविरल वर्षाको कारण ठोरीका अधिकांश ठाउँ अहिले डुबानमा परेका छन्। हुलाकी सडकबाट उत्तरतर्फ रहेका घरहरू डुबानमा परेको स्थानीयले बताएका छन्। ठोरी गापा–३ ब्रह्मनगर नयाँ बस्तीका सयौं घर डुबानमा परेका छन्।. हुलाकी सडक बनेपछि सडक उचाइँमा भएको र बस्ती तल परेकाले वर्षामा डुबानमा परेको हो। सडकसँगै जोडिएको नालाबाट वर्षाको पानीको निकास हुन नसक्दा डुबानमा परेको ठोरी गापा–३ का अध्यक्ष सूर्यबहादुर लामाले बताए। सो क्षेत्रका घरहरू डुबानमा परेपछि मानिसहरू रातभरि सुत्न सकेका छैनन्।. घर जलमग्न भएका कारण अहिले यहाँको अवस्था कहालीलाग्दो छ। वर्षाको कारण बुद्धनगर र रामनगरमा खानेपानीको समस्या भएको छ। बाढीले खानेपानी मुहानको पाइप बगाएपछि पानीको समस्या भएको स्थानीय सुजन ढुङ्गेलले बताए। उनले खानेपानीको पाइपलाइन बगाएको र वैकल्पिक व्यवस्था नहुँदा गत वर्षको पीडा यस वर्ष पनि आइपरेको गुनासो गरे। ठोरी गापा–४ निर्मलबस्ती, आठघरे, मिलचोक, शान्तिटोल, सुन्दरटोल, विजयबस्ती, विशालचोक, ट्याङ्ग्रेलाइनलगायतका घरहरू पनि डुबानमा परेका छन्।. सो ठाउँको पीडा पनि उस्तै छ। हुलाकी सडक बनेपछि बस्ती होचो भएको र वर्षाको पानीले डुबानमा परेको स्थानीयले बताएका छन्। डुबानले केही कच्ची घर भत्किएका छन् भने पक्की घरलाई पनि क्षति पुगेको छ। ठोरी गापा–४ मिलचोकका वीरबहादुर तामाङले मध्यरातबाट घर डुबानमा परेको बताए। ठोरीका धेरैजसो ठाउँका घरहरू डुबानमा परेको र मानिसहरू बिचल्लीमा छन्।. इप्रका ठोरीका प्रहरी निरीक्षक ब्रह्मदेव साहले डुबान क्षेत्रमा सुरक्षाकर्मीले सहयोग पु–याइरहेको बताए। उनले डुबानग्रस्त क्षेत्रमा मानवीय क्षति नहोस् भनेर सुरक्षाकर्मी खट्दै आएको र अहिलेसम्म मानवीय क्षतिको घटना नभएको बताए।. हुलाकी सडकमा क्षति लगातारको वर्षाले ओरिया खोलामा बाढी आएपछि वीरगंज–ठोरी हुलाकी सडकखण्ड अन्तर्गत पर्ने गोपी बस्तीनजीकको सडकखण्ड क्षतिग्रस्त भएको छ। बाढीले हुलाकी सडक जोगाउन गरिएको तटबन्ध भत्काएकोले सडकमा क्षति भएको हो। निरन्तर वर्षा भइरहेको र नरोकिएको खण्डमा नयाँ बनेको हुलाकी सडकलाई थप क्षति हुने आशङ्का गरिएको छ।. ओरिया खोलाको बाढीले वडा नं १, २, ३, ४ लाई बढी क्षति पु–याएको छ र अहिले त्यहाँ सडक सम्पर्क विच्छेद भएको मालीबस्तीका किरण पाण्डेले बताए। ठोरी–३ मा पर्ने ओडार खोलामा रहेको पुलछेउको सडकलाई पनि बाढीले क्षति पु–याएको छ। सो सडकखण्ड भासिएको छ र वर्षा नरोकिएको खण्डमा पुल भएर सवारीसाधन ओहोरदोहोर गर्न नसक्ने बुद्धनगरका सुजन ढुङ्गेलले बताए।. यसैगरी, पर्साको धोबिनी गाउँपालिकाको हरिहरपुर, बखरी, लङ्गडी, आसवारी, जगरनाथपुर गापाको मधुवाहा, झाखरा मसियानी, मसियानी, छिपहरमाईको भिस्वा, जयमङ्गलापुर, झलमहिया, मिर्जापुर, बघमरी, टिहुकी, बुढगाई, भलुवहियालगायतका गाउँ डुबानमा परेका छन्।. प्रदेश २ सरकारले निर्माण गरिरहेको लङ्गडी–मिर्जापुर तथा सबैठवा–भिस्वा हुँदै मिर्जापुर जोड्ने रिङरोडका अधिकांश भाग कटान भएको छ। उक्त सडक कालोपत्रे हुने तयारीमा थियो। बाढीले ग्रामीण भेगको विद्युत् सेवा तथा धानबाली लगाउन पनि समस्या थपेको छ। डुबानले धानको बेर्नामा हिलो जम्दा तथा रोपाइँ भएका खेतहरू जलमग्न भएका छन्। वीरगंज महानगरको वडा नं २८ देखि ३२ वडा पनि डुबानमा परेका छन्।",https://eprateekdaily.com/2021/06/30/16338
सार्वजनिक यातायात र होटल सञ्चालन गर्न पाउने गरी पर्सामा निषेधाज्ञा अवधि फेरि बढ्यो,प्रमुख समाचार,प्रतीक दैनिक,"असार २०, २०७८",वीरगंज,"पर्सा जिल्लामा निषेधाज्ञा अर्को आदेश नहुन्जेलसम्म बढाइएको छ र यो अवधिमा यसअघिभन्दा केही सेवा खुकुलो पारिएको छ।. जिल्ला कोभिड सङ्कट व्यवस्थापन केन्द्र पर्साको आइतवार बसेको बैठकले निषेधाज्ञालाई निरन्तरता दिने सिफारिश गरेबमोजिम जिल्ला प्रशासन कार्यालय पर्साका प्रमुख जिल्ला अधिकार पीताम्बर घिमिरेले वैशाख १६ गतेदेखि जारी निषेधाज्ञालाई लम्ब्याएका छन्।. यसपटकको निर्णयमा निषेधाज्ञा अवधि निर्धारण नगरिएकोले अर्को आदेश नहुन्जेल निषेधाज्ञा जारी रहेको बुझ्नुपर्ने सहायक प्रजिअ भीमकान्त पौडेलले बताए।. निषेधाज्ञा थप गरिए पनि यसअघि निजी सवारीसाधन मात्र सञ्चालन अनुमति दिइएकोमा यसपटक भने जिल्लाभरि सबैखाले सार्वजनिक सवारीसाधन सञ्चालन गर्न पाउने अनुमति दिइएको छ। जिल्लाबाहिर भने सार्वजनिक सवारीसाधन सञ्चालनमा निषेध जारी छ।. यसैगरी, होटल, रेस्टुराँलाई सञ्चालन गर्न अनुमति दिइएको छ। कुल क्षमताको पचास प्रतिशत ग्राहक राखेर सञ्चालन अनुमति दिइएको छ। विद्यालय सञ्चालन सम्बन्धमा भने यसपटकको बैठकले पनि कुनै निर्णय गरेको छैन। मन्त्रिपरिषद्को निर्णय भएकोले सो सम्बन्धमा उतैबाट निर्णय हुनुपर्ने भन्दै आजको बैठकले पनि विद्यालय सञ्चालनबारे मौनता कायम गरेको छ।. सभा, सम्मेलन, गोष्ठी, तालीम, सेमिनार, सिनेमा हल, पार्टी प्यालेस, स्वीमिङ पुल, सपिङ मल, हाटबजार, मनोरञ्जन स्थल, सैलुन, ब्युटीपार्लर, जिमखाना, समूहमा खेलिने खेलकूद, पुस्तकालय, सङ्ग्रहालय सञ्चालनमा रोक कायमै छ।. वीरगंज मुख्य नाकाबाहेकका भारतबाट जिल्ला प्रवेश गर्ने अन्य नाकाबाट सीमा वारपारमा रोक कायमै छ। यसैगरी, आजको बैठकले मुख्य नाकाबाट विदेशी नागरिक प्रवेशमा रोक लगाइएको छ। नेपाली नागरिक मात्र मुख्य नाकाबाट प्रवेश गर्न पाउने व्यवस्था गरिएको छ।. जिल्ला प्रशासन कार्यालय, पर्साले वैशाख १६ गतेदेखि निषेधाज्ञा जारी गर्दै आए पनि यस अवधिमा उसले गरेका निर्णय कार्यान्वयन गर्ने सवालमा कमजोर देखा परेको छ। जिप्रकाले निर्णय मात्र गर्ने र कार्यान्वयनको पाटोलाई बेवास्ता गरिरहेको छ।. निषेधाज्ञा अवधिमा रोक लगाइएका विषयहरू सञ्चालनमा रहँदा पनि अनुगमन नगरिएको कारण कारबाई प्रक्रिया फितलो देखा परेको हो।. निषेधाज्ञामा विवाह, व्रतबन्ध, न्वारन, संस्कार जस्ता कार्यमा बढीमा २५ जनाको उपस्थितिमा स्वास्थ्य सुरक्षा मापदण्ड पालना गर्नुपर्ने भनिए पनि अहिले वैवाहिक कार्यक्रम वीरगंजमा खुलेआम पार्टी प्यालेसमा भइरहेका छन्। अहिले लगनको समयमा एकपछि अर्को पार्टी प्यालेसमा कार्यक्रम भइरहँदा पनि कुनै पनि निकायले रोकथाममा चासो देखाएका छैनन्।",https://eprateekdaily.com/2021/07/04/16714
जनजीवन सहज हुने गरी पर्सामा निषेधाज्ञा जारी,प्रमुख समाचार,प्रतीक दैनिक,"असार ७, २०७८",वीरगंज,"पर्सा जिल्लामा निषेधाज्ञा असार १३ गते राति १२ बजेसम्मको लागि बढाइएको छ । जिल्ला कोभिड सङ्कट व्यवस्थापन केन्द्र पर्साको आइतवार बसेको बैठकले असार १३ गतेसम्म पुनः एक साता निषेधाज्ञालाई निरन्तरता दिने सिफारिश गरेबमोजिम जिल्ला प्रशासन कार्यालय पर्साका प्रमुख जिल्ला अधिकार पीताम्बर घिमिरेले वैशाख १६ गतेदेखि जारी निषेधाज्ञालाई आठौंपटक थप गर्दै असार १३ गतेसम्म पुर्‍याएका हुन् । निषेधाज्ञा एक साताको लागि थप गरिए पनि यो अवधिमा जनजीवन सहज पारिएको छ ।. खाद्य, औषधी र स्वास्थ्यसम्बन्धी पसलहरू नियमित सञ्चालन गर्न पाउने भएपनि अन्य पसलहरू बिहान १० देखि साँझ ५ बजेसम्म सञ्चालन गर्न पाउने निणर्य गरेको छ । यसअघि दिउँसो १२ बजेसम्म मात्र पसलहरू सञ्चालन गर्न दिने निणर्य भएको थियो ।. स्थानीय तह अनुसार आलोपालो मिलाएर मानिसको भीडभाड नहुनेगरी सरकारी, सार्वजनिक, निजी कार्यालय, निकायहरूले सेवाप्रवाह, कार्यालय सञ्चालन गर्ने गराउने र सोको उपयुक्त व्यवस्था सम्बन्धित कार्यालयका प्रमुखले मिलाउनुपर्ने व्यवस्था गरिएको छ ।. औषधोपचार, अत्यावश्यक कामका लागि बाहेक घरबाट बाहिर निस्कन र हिंड्डुल गर्न पूर्ववत् निणर्य अनुसार रोक लगाइएको छ । सभा, सम्मेलन, गोष्ठी, तालीम, सेमिनार, सिनेमा हल, पार्टी प्यालेस, स्वीमिङ पुल, सपिङ मल, हाटबजार, मनोरञ्जन स्थल, सैलुन, ब्युटीपार्लर, जिमखाना, समूहमा खेलिने खेलकूद, पुस्तकालय, सङ्ग्रहालय सञ्चालनमा रोक कायमै छ ।. मालवाहक सवारीसाधन, सुरक्षा र स्वास्थ्य सेवा एवं सो सम्बद्ध कर्मचारीहरूले प्रयोग गर्ने सवारीसाधन, एम्बुलेन्स, दमकल, शववाहन, फोहोरमैला व्यवस्थापन, खाद्यान्न, फलफूल, पेट्रोलियम पदार्थ, पानी, कृषि उपज, तरकारी, दूधजन्य पदार्थ, पशुपक्षीको दानालगायत ढुवानीका सवारीसाधनहरू, आइसोलेशन एवं होल्डिङ सेन्टरको व्यवस्थापनमा प्रयोग हुने सवारीसाधन, अत्यावश्यक सेवा र कार्यमा प्रयोग हुनेगरी सवारीसाधनबाहेक अन्य सबै प्रकारका दुई पाङ्ग्रे (मोटरसाइकल, साइकल)बाहेक सार्वजनिक यातायातका सवारीसाधन सञ्चालनमा रोक यथावत् छ ।. विकास निर्माणका कार्यहरू स्वास्थ्य सुरक्षाका मापदण्ड पालना गरी सञ्चालन गर्न पाइने, निर्माण सामग्रीको ढुवानी बेलुका ८ देखि बिहान ८ बजेसम्म गर्न पाइने, खाद्यवस्तु, औषधि र स्वास्थ्य सेवासँग सम्बन्धित पसल र व्यवसायबाहेक अन्य सबै पसल, व्यवसाय हाललाई सञ्चालन गर्न नदिने जनाइएको छ ।. होटल एवं रेन्टुराँहरूलाई बिहान १० देखि साँझ ५ बजेसम्म खुला गर्न दिएको छ । यो अवधिमा होटल एवं रेस्टुराँ सञ्चालकले ग्राहकलाई सामान दिएर पठाउन सक्ने र होम डिलिभरी गर्न पाउने मात्र व्यवस्था गरिएको छ । बसाएर खानपिन गर्न निषेध गरिएको छ । उद्योग, कलकारखानाहरूले कर्मचारी एवं श्रमिकहरूलाई उद्योग परिसरभित्रै आवासीय प्रबन्ध गरी एवं स्वास्थ्य सुरक्षाका मापदण्ड पालना गरी उद्योग सञ्चालन गर्न सक्ने व्यवस्था मिलाइएको छ।. वीरगंज मुख्य नाकाबाहेकका भारतबाट जिल्ला प्रवेश गर्ने अन्य नाकाबाट सीमा वारपार आवागमनमा रोक लगाइएको छ।",https://eprateekdaily.com/2021/06/21/15073
ट्याक्टर र टिपरमा क्षमताभन्दा बढी ढुवानीले सडक बिगा–यो,प्रमुख समाचार,प्रतीक दैनिक,"असार ५, २०७८",पंचगाँवा,"यसैगरी, पटेर्वासुगौली गापा–४ सुगौलीदेखि भतौंडासम्म र उत्तर सुगौलीदेखि पटेर्वा डेकुलीलगायतका क्षेत्रका सडकहरू भत्किएका छन्। सडक क्षमताभन्दा बढी टिपर–ट्याक्टरबाट नदीजन्य पदार्थको ढुवानी हँुदा सडकहरू भत्किएका हुन्।. वर्षाले केही ठाउँका सडक भत्काएको छ भने अधिकांश ठाउँमा टिपर–ट्याक्टरको ओभरलोडले सडकहरू भत्किएका छन्।पटेर्वासुगौलीका शिक्षक सुभाषप्रसाद दास थारूले स्थानीय पालिकाको लापरवाहीका कारण सडकको यो दुर्दशा भएको बताए। उनले पालिकाले सडक क्षमता अनुसार आफ्नो क्ष्Fेत्रमा सवारीसाधन सञ्चालन गराउनुपर्नेमा जथाभावी बढी भार बोकेर सवारीसाधनहरू सञ्चालन हँुदा सडकहरू भत्किएको आरोप लगाए।",https://eprateekdaily.com/2021/06/19/15006
जनता आवास कार्यक्रमः पर्सामा सुरुआतदेखि अहिलेसम्म अपूरो,प्रमुख समाचार,प्रतीक दैनिक,"असार ८, २०७८",वीरगंज,"उनले तत्कालीन पर्साका पाँचवटा निर्वाचन क्षेत्रमा ९९० वटा घर निर्माणको काम शुरू गरिएको र सोको लागि रु २१ करोड ४७ लाख बजेट आएकोमा अहिलेसम्म रु २० करोड ३० लाख ६३ हजार २६० खर्च भएको र रु १ करोड १६ लाख ३६ हजार ७४० भुक्तानी हुन बाँकी रहेको जानकारी गराए ।. उनले पहिलो चरणको जनता आवास कार्यक्रम अन्तर्गत चार किस्तामा भुक्तानी भएकोमा जग खन्नको लागि २५ प्रतिशत, डिपिसी कार्य गर्न ३० प्रतिशत, गारो लाउन ३५ प्रतिशत र चौथो किस्ताबापत छाना, झ्याल, ढोका र शौचालय सम्पन्न गर्न १० प्रतिशत रकम विनियोजित भएको बताए ।. उनले तत्कालीन पर्साको क्षेत्र नं १ मा १९७ वटा घर निर्माणको लागि पहिलो किस्ताबापतको रकम बुझ्ने काम भएकोमा दोस्रो र तेस्रो किस्ता १९१ जनाले मात्र उठाएको र चौथो किस्ता १८६ जनाले मात्र लिएको बताए । यसैगरी, क्षेत्र नं २ मा २ सय घरले पहिलो किस्ता, १९८ घरले दोस्रो किस्ता, १९७ घरले तेस्रो र १६२ जनाले चौथो किस्ता लिएको बताए । क्षेत्र नं ३ मा १९७ घरले पहिलो किस्ता, १८७ घरले दोस्रो किस्ता, १८० घरले तेस्रो किस्ता र १५५ घरले मात्र चौथो किस्ता लिएको निमित्त प्रमुख साहले जानकारी गराए ।. क्षेत्र नं ४ मा १९७ जनाले पहिलो, दोस्रो र तेस्रो किस्ता लिए पनि १५१ जनाले मात्र चौथो किस्ता उठाएको उनले बताए । क्षेत्र नं ५ मा १९९ घरले पहिलो किस्ता, १९८ घरले दोस्रो किस्ता, १८३ घरले तेस्रो र ९८ घरले मात्र चौथो किस्ता उठाएको उनले बताए ।. पहिलो चरणको जनता आवास कार्यक्रम सम्पन्न हुन बाँकी रहेको र दोस्रो चरणको आव २०७५/७६ मा २ सय घर निर्माण भइरहेकोमा अहिलेसम्म १४८ वटा घर मात्र पूर्णरूपमा तयार भएर हस्तान्तरण भएको छ ।दोस्रो चरणको जनता आवास कार्यक्रम अन्तर्गत पर्सा जिल्लाका जीराभवानी, कालिकामाई, सखुवाप्रसौनी, पकाहामैनपुर गाउँपालिका, वीरगंज महानगर, बहुदरमाई, पर्सागढी नगरपालिका गरी १२ स्थानमा घर निर्माण भइरहेको उनले बताए ।. २ सय घर निर्माणको लागि रु ४ करोड ३४ लाख ७८ हजार बजेट सङ्घ सरकारबाट प्राप्त भएकोमा पहिलो किस्तामा १ करोड ४ लाख ६३ हजार १५७ रुपैयाँ घर निर्माणको लागि भुक्तानी भएको र दोस्रो किस्ताबापत १४ घरले २ करोड ४८ लाख ६४ हजार रुपैयाँ बुझेको तर तेस्रो किस्ताबापत तीनवटा घरले मात्र १ लाख ५१ हजार २ सय रुपैयाँ मात्र बुझेको उनले बताए । दोस्रो चरणको जनता आवास कार्यक्रम अन्तर्गत २ करोड ३७ लाख २१ हजार रुपैयाँ भुक्तानी हुन बाँकी रहेको उनले जानकारी गराए ।. किस्ता लैजाने तर काम नगर्ने प्रवृत्तिले पहिलो चरण र दोस्रो चरणको घर निर्माणमा ढिला भएको उनको भनाइ छ । निमित्त प्रमुख साहले किस्ता बुझेर घर निर्माण नगर्नेहरूलाई निरन्तर ताकेता गर्दै आएको बताए । प्रदेश सरकार, मन्त्रालय स्तर र आपूmसमेत गरी तीन चरणमा अनुगमन भइरहेको उनले जानकारी गराए ।. जनता आवास कार्यक्रम अन्तर्गत पर्सा जिल्लामा दुई चरणमा बनिरहेका घरहरूमा शौचालय बनाइएको छैन । जनता आवास कार्यक्रम कायर्Fन्वयन एकाइले चौथो किस्ताको रकम अन्तर्गत छाना, झ्याल, ढोका र शौचालय निर्माणको लागि बजेट विनियोजन गरे पनि सम्बन्धित घरधनीहरूले शौचालय बनाएका छैनन् ।. घरको डिजाइनमा २ वटा कोठा, बरन्डा मात्रै रहेको र शौचालय डिजाइनमा नपरेकोमा घरधनीले बनाउनुपर्ने जिम्मेवारी तोकिएको कारण दुई चरणमा करीब १२ सय घर बन्ने कार्यक्रम रहे पनि एउटा पनि शौचालय बनेको छैन । निमित्त प्रमुख साहले शौचालय बनाउने जिम्मेवारी घरधनीको भएको बताए । उनले कसैले पनि शौचालय नबनाएको कुरालाई स्वीकारे ।",https://eprateekdaily.com/2021/06/22/15296
"नगरपालिकाको भवन निर्माणमा कमसल सामग्री, ठेकेदार प्रतिनिधिद्वारा सञ्चारकर्मीलाई धम्की",प्रमुख समाचार,प्रतीक दैनिक,"असार ३, २०७८",पर्सागढी,"भवनमा प्रयोग भएका इँटामध्ये लिन्टरसम्मको निर्माणमा २५ प्रतिशत दुई नम्बर इँटा प्रयोग भएको छ भने बालुवा र गिट्टीमा पनि मापदण्डविपरीत माटो मिसिएको पाइएको छ।. निर्माणस्थलमा राखिएका यी सामग्रीलाई जोकोहीले हेर्दा कमसल भएको ठहर गर्न सक्छ। रु ३ करोड ६६ लाखको लागतमा स्वच्छन्द निर्माण सेवा प्रालि काठमाडौंले ठेक्का सकार गरेको र निर्माण कार्यको रेखदेख स्थानीय प्रतिनिधि दिनेश कुशवाहाले गरिरहेका छन्।. कमसल सामग्री प्रयोग भएको विषयमा नगरपालिकाका इन्जिनीयर विजय सिंहले प्रयोगशालामा परीक्ष्Fण गरेर निर्माण सामग्रीको प्रयोग भइरहेको दाबी गरे। तर उनले दाबी गरे अनुसारको निर्माणस्थलमा सामग्रीको प्रयोग भएको पाइएको छैन।. स्थानीयहरूले नगरपालिका कार्यालयजस्तो जिम्मेवार संस्थाको भवन निर्माणमा कमसल सामग्री प्रयोग भइरहेकोमा चिन्ता जाहेर गरेका छन्। उनीहरूले नगरपालिकाको भवनमा अनियमितता हुन्छ भने त्यस अन्तर्गत बन्ने विकास निर्माणमा कतिको भद्रगोल हुन्छ भन्ने सहज अनुमान गर्न सकिने टिप्पणी गरेका छन्।. स्वच्छन्द निर्माण सेवाका प्रतिनिधि दिनेश कुशवाहाले भने कमसल निर्माण सामग्री प्रयोग नभएको धम्कीपूर्ण भाषामा बताएका छन्। उनले आफ्नो साइटमा गएर फोटो खिच्ने, समाचार लेख्ने पत्रकारलाई तह लगाउने धम्की पनि दिए। मेरो काममा खोट हुँदैन भन्दै उनले कुनै पनि पत्रकारले आफूविरुद्ध समाचार लेखे ठीक नहुने चेतावनी दिएका छन्।",https://eprateekdaily.com/2021/06/17/14875
५३ दिनपछि वीरगंज बजार खुला,प्रमुख समाचार,प्रतीक दैनिक,"असार ७, २०७८",वीरगंज,"पर्सा जिल्लामा निषेधाज्ञा जारी भएको ५३औं दिनपछि सोमवार ५४औं दिनदेखि बजार पूर्णरूपमा सञ्चालनमा आएको छ।. जिल्ला प्रशासन कार्यालय, पर्साका प्रमुख जिल्ला अधिकारी पीताम्बर घिमिरेले कोभिड सङ्कट व्यवस्थापन केन्द्रको सिफारिशमा असार १३ गतेसम्म निषेधाज्ञालाई निरन्तरता दिए पनि बजार बिहान १० देखि साँझ ५ बजेसम्म सञ्चालन गर्ने निर्णय गरेपछि आजदेखि बजार सञ्चालनमा आएको हो । वैशाख १६ गतेदेखि पर्सा जिल्लामा निरन्तररूपमा निषेधाज्ञा लम्बिंदै छ । निषेधाज्ञा जारी भएपनि वीरगंज महानगरबाहेक ग्रामीण क्षेत्रमा शुरूदेखि नै यसको असर फितलो रहँदै आएको थियो ।. ग्रामीण क्षेत्रमा सवारीसाधनबाहेक सबै सञ्चालनमा थिए । पछिल्लो चरणमा सार्वजनिक सवारीसाधनबाहेक जिल्लाभरि निजी सवारीसाधन निर्बाध सञ्चालनमा छन् । जिल्ला प्रशासन कार्यालय, पर्साले निजी सवारीसाधनमा सोमवारदेखि जोर–बिजोर प्रणाली लागू गरे पनि मोटरसाइकल सञ्चालनमा छुट दिएको छ । कोभिड सङ्कट व्यवस्थापन केन्द्रले सोमवारदेखि सबैखाले निजी सवारीसाधन सञ्चालनमा छुट दिए पनि जिप्रका, पर्साले सोमवार बिहान सूचना प्रकाशित गरी मोटरसाइकलबाहेक अन्य निजी सवारीसाधनमा जोर–बिजोर प्रणाली लागू गरेको छ ।. निषेधाज्ञा लागू भएदेखि वित्तीय संस्थाहरू आंशिकरूपमा सञ्चालनमा थिए भने आजदेखि पूर्णरूपमा खुलेका छन् । यसैगरी, सोमवारदेखि सरकारी कार्यालयहरू पनि सञ्चालनमा आएका छन् । कतिपय सरकारी कार्यालयले आपूmले दिने सेवाबारे सार्वजनिक सूचना जारी गरेका छन् । सरकारी कार्यालय सञ्चालन भएको आज पहिलो दिन जिल्ला प्रशासन कार्यालयमा भीड नभए पनि मालपोत कार्यालय पर्सामा भीड बढेको थियो । त्यहाँ स्वास्थ्य सुरक्षा मापदण्ड तथा सामाजिक दूरी कायम गरिएको देखिएन । भीड बढी भएकोले कार्यालयले स्वास्थ्य सुरक्षा मापदण्ड तथा सामाजिक दूरी कायम गराउनेतर्पm खासै चासो देखाएन ।. महानगरका सबै पसल सञ्चालनमा आए पनि पहिलो दिन आशाप्रदरूपमा ग्राहकहरू नआएको व्यवसायीहरूले बताए । लामो समयपछि पसल खुलेकाले कतिपय पसले सरसफाइमा जुटेकाथिए ।",https://eprateekdaily.com/2021/06/21/15150
गलत डिजाइनमा नाला निर्माणको आरोप,प्रमुख समाचार,प्रतीक दैनिक,"असार १, २०७८",परवानीपुर,"बन्जरिया गाउँँको पानी निकासको लागि गापाले चालू आवको लागि पहिलो चरणमा ३२ लाख र दोस्रो चरणमा २० लाख गरी ५२ लाख रुपियाँ खर्च गरेको छ।. असारे बजेटको आधा करोड सिद्धिए पनि पानीको निकास हुन सकेको छैन। गाउँपालिकाका प्राविधिकहरूले नालाको गलत डिजाइन बनाएका कारण पानीको निकास नभएको हो।. नालाबाट पानीको निकास नभएपछि गाउँलेहरू पीडित छन्। बन्जरिया टोलको आधा बस्तीको पानीको बहाव पश्चिमतिर रहेको छ। यसैगरी, आधा बस्तीको बहाव पूर्वपट्टि रहेको नदीतिर छ। तर पूरै गाउँको पानी पूर्वपट्टि रहेको नदीमा खसाउने किसिमले नाला डिजाइन गरिएकोले लगानी अनुसार प्रतिफल प्राप्त नभएको हो। नाला निर्माण भएको केही महीनामैं नाला पूरै भरिएपछि अहिले पुरानै समस्याले गाउँलेहरू जेलिएका छन्।. ४१० मिटर लामो नालामध्ये दुई सय मिटरको नाला सडकभन्दा ८ फीट गहिरो बनाइँदै छ। यसले नाला सफा गर्न पनि गा–हो हुने देखिन्छ। साढे ३ फीट चौडा नालामा दुर्ईतिर चार/चार इन्चको दुईवटा पाया छ, भने पानी बग्नको लागि अढाई फीटको बहाव क्षेत्र छ। नाला निर्माणमा अनियमितता भएको भन्दै केहीले अख्तियार दुरुपयोग अनुसन्धान आयोग हेटौंडामा लिखित उजूरी गरेका छन्।. प्रसौनी गाउँपालिकाका अध्यक्ष भोलाप्रसाद गुप्ताले आरोप निराधार भएको बताए। उनले रु ३२ लाखमा नाला निर्माण कार्य पूरा नहुने देखिएपछि थप रु २० लाखको बजेट दिइएको र नाला निर्माण कार्य असार मसान्तमा पूरा हुने र सोसँगै त्यहाँको समस्या पनि समाधान हुने दाबी गरे।. उपभोक्ता समितिका अध्यक्ष प्रद्युम्न गुप्ताका अनुसार पश्चिमी टोलबाट गाउँको पूर्व नदीमा पानी झार्न प्राविधिककै सल्लाहमा नालाको डिजाइन बनेको बताए। गापाका प्राविधिकले पूर्वी टोलको सडकबाट ८ फीट सडकको माटो कटान गर्ने र पश्चिमी टोलमा भर्ने सल्लाह दिएको र सोही अनुरूप काम भएको गुप्ताले बताए।",https://eprateekdaily.com/2021/06/15/14749
"निषेधाज्ञाले निर्माण ठप्प, इँटा उद्योग प्रभावित",प्रमुख समाचार,प्रतीक दैनिक,"असार ४, २०७८",परवानीपुर,"अहिले रु १० हजार प्रतिहजारको दरमा ईंटा बिक्री भइरहेको उनले बताए। यही ईंटा गत वर्ष रु १२ हजारमा बिक्री भएको उनले बताए। “कोरोनाको कारण जारी निषेधाज्ञाले भारतीय मजदूर पाउन समस्या भएको र उनीहरूलाई अहिले ल्याएर काममा लगाउने अवस्था पनि नभएको तथा कोइलाको भाउ आकाशिएकोले व्यवसाय प्रभावित भएको उनले बताए। कोरोनाको कारण निर्माण कार्य प्रभावित भएकोले बजारको आर्थिक अवस्था कमजोर हुन गई ईंटाको खपत ठप्प भएको उनले बताए।. यो समस्याबीच अहिले मौसमले ईंटा व्यवसायलाई धक्का पु–याएको अध्यक्ष जैसवालले बताए। अहिले ईंटा पकाउने बेला जेठ महीनादेखि नै लगातार पानी पर्दा उद्योग चौपट भएको जैसवालको भनाइ छ। पर्सा–बारामा २५० भन्दा बढी ईंटा उद्योग छन्। प्रायः सबै ईंटा उद्योगको अवस्था अहिले दयनीय भएको उनले बताए।. नेपाली ईंटा उद्योगमा अधिकांश भारतीय कामदार काम गर्छन्। उनीहरूको खर्च वर्षैपिच्छे बढ्दो छ। यसैगरी ईंटा उद्योगको लागि चाहिने पथेरा,पकिया (आग मिस्त्री), झोकाइ, बोझाइ, पकिया निकासीलगायत वर्गका जनशक्ति नेपालमा नपाइने र भारतबाट मगाउँदा उनीहरूलाई महँगो मजदूरी दिनुपर्ने उनले बताए।. ईंटा उद्योगीहरूले उद्योग चलाउन भारतीय मजदूरलाई सिजन शुरू हुनुभन्दा पहिले तीनपटक पेश्कीस्वरूप लाखौं रुपियाँ दिने गरेको र उनीहरूको ऋणको ब्याजसमेत बुझाउँदै आएको बताए। यसो नगर्दा मजदूरको समस्याले उद्योग थप समस्याग्रस्त हुने उनको भनाइ छ। व्यवसायीले चालू आवमा २४ हजार प्रतिटन कोइला खरीद गरेका छन्। जबकि गत वर्ष कोइला २० हजार प्रतिटन थियो।",https://eprateekdaily.com/2021/06/18/14961
पर्सामा निषेधाज्ञा असार ६ गतेसम्म बढ्यो,प्रमुख समाचार,प्रतीक दैनिक,"जेष्ठ ३०, २०७८",वीरगंज,"वैशाख १६ गतेदेखि पर्सा जिल्लामा जारी गरिएको निषेधाज्ञाको अवधि बढाउँदै असार ६ गते राति १२ बजेसम्म पु–याइए पनि यसअघिभन्दा निषेधाज्ञा केही खुकुलो गरिएको छ। केन्द्रको सिफारिशमा प्रमुख जिल्ला अधिकारी पीताम्बर घिमिरेले विगतको तुलनामा सङ्क्रमण दर घटे पनि पुनः बढ्न सक्ने सम्भावनालाई दृष्टिगत गर्दै निषेधाज्ञा अवधि बढाइएको बताएका छन्।. बैठकले खाद्यान्न पसलहरू बिहान १२ बजेसम्म सञ्चालन गर्न पाउने निर्णय गरेको छ। यसअघि बिहान १० बजेसम्म मात्र सो पसलहरू सञ्चालन गर्न दिने निर्णय भएको थियो।. औषधोपचार, अत्यावश्यक कामका लागि बाहेक घरबाट बाहिर निस्कन र हिंड्डुल गर्न पूर्ववत् निर्णय अनुसार रोक लगाइएको छ। सभा, सम्मेलन, गोष्ठी, तालीम, सेमिनार, सिनेमा हल, पार्टी प्यालेस, स्वीमिङ पुल, सपिङ मल, हाटबजार, मनोरञ्जन स्थल, सैलुन, ब्युटीपार्लर, जिमखाना, समूहमा खेलिने खेलकूद, पुस्तकालय, सङ्ग्रहालय सञ्चालनमा रोक लगाइएको छ।. मृत्यु संस्कार, विवाह, व्रतबन्ध जस्ता सामाजिक कार्यमा दुईवटासम्म सवारीसाधन ब्यानरसहित घरमैं बढीमा १५ जनाको सहभागितामा गर्न पाइनेछ।. मालवाहक सवारीसाधन, सुरक्षा र स्वास्थ्य सेवा एवं सो सम्बद्ध कर्मचारीहरूले प्रयोग गर्ने सवारीसाधन, एम्बुलेन्स, दमकल, शववाहन, फोहोरमैला व्यवस्थापन, खाद्यान्न, फलफूल, पेट्रोलियम पदार्थ, पानी, कृषि उपज, तरकारी, दूधजन्य पदार्थ, पशुपक्षीको दानालगायत ढुवानीका सवारीसाधनहरू, आइसोलेशन एवं होल्डिङ सेन्टरको व्यवस्थापनमा प्रयोग हुने सवारीसाधन, अत्यावश्यक सेवा र कार्यमा प्रयोग हुनेगरी अनुमतिप्राप्त सवारीसाधनहरूबाहेक अन्य सबै प्रकारका निजी तथा सार्वजनिक यातायातका सवारीसाधनहरू सञ्चालनमा रोक लगाइएको छ।. विकास निर्माणका कार्यहरू स्वास्थ्य सुरक्षाका मापदण्ड पालना गरी सञ्चालन गर्न पाइने, निर्माण सामग्रीको ढुवानी बेलुका ८ः०० बजेदेखि बिहान ८ः०० बजेसम्म गर्न पाइने, खाद्यवस्तु, औषधि र स्वास्थ्य सेवासँग सम्बन्धित पसल र व्यवसायबाहेक अन्य सबै पसल, व्यवसाय हाललाई सञ्चालन नगर्ने तर दैनिक खाद्यवस्तुका पसलहरू, कृषि र भेटेरिनरी सम्बद्ध (बीउबीजनलगायतका) पसलहरू, निर्माण सामग्रीका पसलहरू, वर्कशप बिहान १२ः०० बजेसम्म सञ्चालन गर्न पाइनेछ।. तरकारी, फलफूल, पानी, दूध तथा दूधजन्य पदार्थलगायतका खाद्यवस्तुको व्यापारसँग सम्बन्धित व्यवसायीले होम डेलिभरी गर्ने व्यवस्था मिलाउनुपर्नेछ।. अत्यावश्यक सेवा र क्षेत्रसँग सम्बन्धित (बैंक तथा वित्तीय संस्थासमेतका) २५ प्रतिशत कर्मचारीको उपस्थितिमा कार्यालय सञ्चालन गर्न पाइने, उद्योग, कलकारखानाहरूले कर्मचारी एवं श्रमिकहरूलाई उद्योग परिसरभित्रै आवासीय प्रबन्ध गरी एवं स्वास्थ्य सुरक्षाका मापदण्ड पालना गरी उद्योग सञ्चालन गर्न सक्ने व्यवस्था मिलाइएको छ।. कोभिड–१९ को रोकथाम, नियन्त्रण र उपचारका लागि आवश्यक सामग्री (मास्क, सेनिटाइजर, साबुन, पञ्जा, अक्सिजन) उत्पादन गर्ने उद्योग, कलकारखाना स्वास्थ्य सुरक्षा मापदण्ड पालना गरी सञ्चालन गर्न सकिनेछ।. वीरगंज मुख्य नाकाबाहेकका भारतबाट जिल्ला प्रवेश गर्ने अन्य नाकाबाट सीमा वारपार आवागमनमा रोक लगाइएको छ।वीरगंज सीमा नाकाबाट नेपाल प्रवेश गर्ने नेपाली नागरिकले तोकिएको स्वास्थ्य जाँच र प्रक्रिया पु–याइ स्थानीय तहले तोकेको आइसोलेशन सेन्टर वा होम आइसोलेशनमा बस्नुपर्ने नियम लगाइएको छ।",https://eprateekdaily.com/2021/06/13/14655
"पर्सामा २६ हजारजनाले दोस्रो मात्राको खोप लगाउन बाँकी,  भेरोसिलको पहिलो मात्राको खोप शुक्रवारदेखि लगाइने",प्रमुख समाचार,प्रतीक दैनिक,"जेष्ठ २७, २०७८",वीरगंज,"पर्सा जिल्लामा कोभिडविरुद्धको भेरोसिल खोपको पहिलो मात्रा शुक्रवार र शनिवार गरी दुई दिन दिने भएको छ।. सरकारले देशभरका ६२ देखि ६४ वर्ष उमेरका नागरिकलाई भेरोसिेल खोपको पहिलो मात्रा दिने घोषणा गरे पनि पर्सा जिल्लामा भने भोलिदेखि शुरू हुने स्वास्थ्य कार्यालयका खोप अधिकारी अनिल सिंहले बताए।. उनले वीरगंज महानगरसमेत १४ वटै पालिकामा वडास्तरबाट खोप दिने व्यवस्था गरिएको जानकारी गराएका छन्। ६२ देखि ६४ वर्ष उमेरका नागरिक टाढासम्म हिंड्डुल गर्न नसक्ने हुँदा उनीहरूलाई वडास्तरमा खोपको व्यवस्था गरिएको अधिकृत सिंहले बताए।. भेरोसिेल खोप चीन सरकारले अनुदानमा उपलब्ध गराएपछि सरकारले जेठ २५ गतेदेखि देशव्यापीरूपमा दिन शुरू गरेको हो। पर्सा जिल्लामा यो उमेरका १२ हजार ३ सय नागरिक रहेको र उनीहरूको लागि १० हजार ८३० खोप आइपुगेको अधिकृत सिंहले बताए।. यही खोपबाट नेशनल मेडिकल कलेज र एमबी केडिया डेन्टल कलेजमा एमबिबिएस गरेका इन्टर्नहरूलाई पनि दिनुपर्ने निर्देशन आएको अधिकृत सिंहले बताए।. आवश्यकभन्दा कम मात्रामा खोप आएकोले व्यवस्थापनमा समस्या भएको अधिकृत सिंहले बताए।. पर्सा जिल्लामा यसअघि विभिन्न मापदण्डमा परेर पहिलो मात्राको खोप लिएकाहरूको लागि दोस्रो मात्राको खोप अहिले अनिश्चित भएको छ। पहिलो मात्राको खोप जिल्लामा करीब ३५ हजारजना मानिसले लिएका थिए।. चिकित्सक, स्वास्थ्यकर्मी, सरसफाइकर्मी, निजामती कर्मचारी, बैंककर्मी, पत्रकार, वारुणयन्त्र र शववाहन चालक, सुरक्षाकर्मी, ज्येष्ठ नागरिकलगायतलाई पहिलो मात्राको खोप दिइए पनि दोस्रो मात्राको खोप भने केवल ९ हजारजनाले मात्र पाएका छन्। पर्सा जिल्लामा अहिले करीब २६ हजारजनालाई पहिलो मात्राको खोप आवश्यक भएकोले सो खोप कहिले दिने भन्ने कुराको टुङ्गो नलागेको स्वास्थ्य कार्यालयका खोप अधिकृत सिंहले बताए।. पहिलो मात्राको खोप भारत सरकारको सहयोगमा आएको कोभिशिल्ड दिइए पनि दोस्रो मात्राको खोप भने कोभिशिल्डको विकल्पमा अस्ट्राजेनिका दिइने बताइएको छ। तर कहिले दिने भन्नेबारेमा अहिलेसम्म टुङ्गो लागेको छैन। तीन चरणमा पहिलो मात्राको खोप चैत ४ गतेसम्म लगाइएको थियो।",https://eprateekdaily.com/2021/06/10/14497
सार्वजनिक जमीन भूमाफियाको निसानामा,प्रमुख समाचार,प्रतीक दैनिक,"जेष्ठ २९, २०७८",निजगढ,"सो सार्वजनिक जमीनको अझै छिनोफानो नहुनुमा स्थानीय तहदेखि प्रदेश र सङ्घका नेताहरू निरन्तर अग्रसर नहुँदा ढिलाइ भइरहेको कोल्हवीका स्थानीयहरूको भनाइ छ।. यस क्षेत्रको मध्य भागमा वर्षौंदेखि हाटबजार लाग्दै आइरहेको छ भने व्यापार, व्यवसाय सञ्चालन गर्दै आइरहेका व्यापारीहरूले पनि पक्की संरचना तयार गर्दै व्यवसाय चलाउँदै आएका छन्। यस क्षेत्रभित्र हाटबजारसहित कोल्हवी नगरपालिका, कोल्हवी उद्योग वाणिज्य सङ्घ, इलाका प्रहरी कार्यालय, सशस्त्र प्रहरी सुरक्षा बेस, थारू कल्याणकारिणी, ओमशान्तिलगायतका सरकारी कार्यालय, सार्वजनिक सङ्घसंस्थाहरूको पक्की भवनलगायत व्यापारीहरूका दर्जनौं पक्कीघर छन्।. भूमाफिया हरिवंश प्रसाईं र अमेरिका चौधरी संलग्न भई गाविसको लेटर प्याड, गाविस सचिवको हस्ताक्षर र कागजात समेत किर्ते बनाइ सार्वजनिक जग्गा दर्ता गराएको अनुसन्धानबाट खुलेपछि त्यसै बेला बारा जिल्ला अदालतले उनीहरूलाई अदालतमा उपस्थित हुन आदेश जारी गरे पनि उपस्थित नभएपछि उनीहरूलाई फरार सूचीमा राखेको थियो।फरार सूचीमा रहेका अमेरिका चौधरीलाई २०७६ कात्तिक २८ गते इलाका प्रहरी कार्यालय कोल्हवीले पक्राउ गरी अदालतमा बुझाएको थियो। करीब डेढ महीना थुनामा बसेकै बखत उनले सो जमीनको विषयमा सर्वोच्चमा पुनरावेदन दिएरहेको भन्दै धरौटीमा थुना बाहिर निस्किएका थिए।. स्थानीय केशश्वर चौधरीको मृत्युपछि मृतककी पत्नी सुखली थरुनी र निजका छोरा अमेरिका चौधरीको मिलेमतोमा सो अवैध कार्य भएको जनाउँदै यसका मुख्य योजनाकारमध्येका कोल्हवी नपा–१ का खेटप्रसाद प्रसाईं रहेको स्थानीयहरूले बताए। सुखली थरुनीको भने तीन वर्षअघि निधन भइसकेको छ।. “यो सार्वजनिक जमीन हो। सार्वजनिक नै हुनुपर्छ,” समाजसेवी केवल चौधरीले भने। सार्वजनिक जमीनको पुर्जा निकाल्दैमा मेरो भन्न पाइन्छ र ? त्यस्ता जोसुकै गिरोहलाई बेलैमा कानूनी सजाय हुनुपर्ने उनको भनाइ छ।. यस सार्वजनिक जमीनमा कोल्हवी नगरको मुख्य क्षेत्र, व्यापारिक क्षेत्र, कार्यालय क्षेत्र भएकाले यहाँको जमीन प्रतिधुर ५ लाखदेखि १०–१५ लाख मूल्यसम्म पर्ने गरेको स्थानीयहरू बताउँछन्। सामान्य हिसाबले पनि १०० करोडभन्दा बढी मूल्य पर्ने यस सार्वजनिक जमीन विभिन्न प्रपञ्च गरी हत्याउन भूमाफिया गिरोह निरन्तर सक्रिय भइरहेको स्रोतले बताएको छ।. त्यहाँ व्यापार, व्यवसाय गर्दै आइरहेका अधिकांश व्यापारीको चाहना चाँडोभन्दा चाँडै जग्गाधनी पुर्जा हातमा आओस् भन्ने छ। व्यापार, व्यवसायका हिसाबले उपयुक्त स्थान भएकोले उनीहरू सो जमीन किन्न त्यत्तिकै आतुर देखिन्छन्।. यस सार्वजनिक जमीन व्यक्तिको नाममा पुर्जा झिक्ने तीनजना भूमाफियालाई २०६७ फागुन ९ गते प्रहरीले नियन्त्रणमा लिई अनुसन्धान शुरू गरेको थियो। बारा कोल्हवीको हाटबजार क्षेत्रको सार्वजनिक एवं ऐलानी जमीनको पुर्जा बनाइ बिक्री तथा भोगचलन गर्ने योजना बनाएका बारा कोल्हवीका हरिवंश प्रसाईं, पारसनाथ चौधरी र अमेरिका चौधरीलाई पक्राउ गरी एक महीना जिल्ला प्रहरी कार्यालय बाराको थुनामा राखी त्यस बेला जनही २०/२० लाख रुपैयाँ धरौटीमा छुटेका थिए।. उक्त सार्वजनिक जमीन र सो जमीनमा रहेका पक्की, कच्ची घर टहरासमेतलाई स्थानीय हरिवंश प्रसाईं र पारसनाथ चौधरीले किर्ते कागजात बनाइ आफ्नो नाममा दर्ता गराएपछि कोल्हवीका सचेत स्थानीयहरू सार्वजनिक जमीन सार्वजनिकरूपमैं कायम गर्न निरन्तर एकजुट हँुदै आइरहेका छन्।. त्यस बेलF सो जमीनको विषयमा उजूरी परेपछि अनुसन्धान गरी २०६७ फागुन ३ गते मालपोत ऐन २०३४ को दफा २४ (१) र (२)ं अनुसार उल्लिखित व्यक्तिहरूको नामको श्रेस्ता बदर गरी नेपाल सरकारको नाममा श्रेस्ता कायम गरी सार्वजनिक जग्गा सार्वजनिकरूपमैं मालपोत कार्यालय बाराले फर्काएको थियो।. स्थानीय विभिन्न राजनीतिक दलका प्रतिनिधि, समाजसेवी, बुद्धिजीवी, सचेत नागरिकहरू भेला भई सार्वजनिक जमीन सार्वजनिकरूपमैं कायम गराउन ११ सदस्यीय सर्वदलीय समिति गठन गरी सार्वजनिक जमीन सार्वजनिक गर्न सक्रिय रहे। भूमाफियालाई कानूनी कारबाही गर्न लिखित माग गरेपछि आवश्यक अनुसन्धान गरी पुनः सार्वजनिक जमीन साबिक अनुसार नै फर्काइएको तत्कालीन मालपोत कार्यालय बाराका प्रमुख युवराज भट्टराईले त्यस बेला बताएका थिए।. त्यसै बेला गठित समितिले सार्वजनिक जग्गा खारेजी र भूमाफियाहरूलाई कारबाहीको लागि सम्बन्धित निकायमा निवेदन दर्ता गराएपछि जिल्ला प्रहरी कार्यालय बाराको आदेश अनुसार इलाका प्रहरी कार्यालय कोल्हवी बाराले अभियुक्त प्रसाईं र चौधरीलाई कोल्हवीबाट त्यसै बेला नियन्त्रणमा लिएको थियो।. सो जमीन सार्वजनिक भएकोले सार्वजनिक नै हुनेमा आफू विश्वस्त रहेको कोल्हवी नगरपालिकाका प्रमुख भरतबहादुर भण्डारीले बताए। सर्वोच्च अदालतमा पुगेपछि केही वर्षअघि मात्र मालपोतमा फाइल पठाइसकेको आफूलाई जानकारी भएको बताउँदै अब चाँडै नै यसको छिनोफानो हुनेमा आफू आशावादी रहेको नगरप्रमुख भण्डारीले बताए।. सार्वजनिक जमीन आफ्नो भन्नेहरूका हकमा अदालतले उनीहरूलाई आवश्यक प्रमाणहरू पेश गर्न निर्देशन दिइसक्दासम्म पनि उनीहरूले प्रमाण पुग्ने कागजात पेश गर्न नसकेको आफ्नो जानकारीमा आएको नगरप्रमुख भण्डारीले बताए।. भूमाफिया हरिवंश प्रसाईं र पारसनाथ चौधरीको नाममा ७ दिने म्याद पुर्जी मालपोत कार्यालय बाराले काटेपछि सो पत्र बुझे पनि आरोपित भूमाफिया प्रसाईं र चौधरी मालपोत कार्यालय तथा सम्बन्धित निकायमा उपस्थित भएनन्।. त्यस बेला फरार अवस्थामैं मालपोत कार्यालयका शाखा अधिकृत सुमनप्रसाद चौधरी, मालपोत कार्यालय बारालाई विपक्षी बनाइ तत्कालीन पुनरावेदन अदालत हेटौंडाबाट निषेधाज्ञायुक्त परमादेश जारी भएपछि मालपोत कार्यालय बाराको तर्फबाट प्रतिरक्षासमेत गरिदिन सम्बन्धित अदालतलाई लिखित पत्र बुझाउँदै बदर गरिएको मालपोत कार्यालय बाराले जनाउँदै सो सार्वजनिक जग्गा बदर गरी साबिक अनुसार नै सार्वजनिक गरिदिएको थियो।. लामो समयसम्म पनि सार्वजनिक जमीन सार्वजनिक हुन नसक्नुले कतै भूमाफियाहरूको चलखेल बढिरहेको आशङ्का अधिकांश सचेत स्थानीयको छ।",https://eprateekdaily.com/2021/06/12/14604
पर्सामा खाद्यान्न उत्पादन बढ्यो,प्रमुख समाचार,प्रतीक दैनिक,"जेष्ठ २८, २०७८",वीरगंज,"पर्सा जिल्लामा गत वर्षको तुलनामा यस वर्ष खाद्यान्न उत्पादन बढेको छ। कृषि ज्ञान केन्द्र पर्साका प्रमुख बाली अधिकृत सुरेशप्रसाद चौरसियाले बताए अनुसार यस वर्ष गत वर्षको तुलनामा २ हजार ७२० मेट्रिक टन बढी खाद्यान्न उत्पादन भएको छ।. चालू आवमा चैते धान ३ हजार ५ सय हेक्टर जमीनमा लगाइएकोमा १७ हजार ८५० मेट्रिक टन उत्पादन भएको छ। यसैगरी, भदैया धान ८ हजार ५५० हेक्टर जमीनमा लगाइएकोमा ४४ हजार ७ सय मेट्रिक टन उत्पादन भएको केन्द्रले जनाएको छ भने अगहनी धान ३५ हजार हेक्टर जमीनमा लगाइएकोमा १ लाख ६६ हजार २५० मेट्रिक टन उत्पादन भएको जानकारी गराएको छ।. यसैगरी, गहुँ २६ हजार ५० हेक्टरमा लगाइएकोमा ८५ हजार ९६५ मेट्रिक टन उत्पादन भएको र हिउँदे मकै ५६० हेक्टर र वर्षे मकै ४ हजार ५० हेक्टरमा लगाइएकामा १४ हजार ५८० मेट्रिक टन उत्पादन भएको कृषि ज्ञान केन्द्रले जानकारी गराएको छ।. दलहनमा मसुरो, खेसारी, मास, मुङ, राजमा, रहर, चना र तेलहनमा आलस, तोरी, सूर्यमुखी, सरसो, बदामलगायत उत्पादन भएको कृषि ज्ञान केन्द्रले जनाएको छ। यस अलावा उखु, आलु, सुर्ती खेती पनि पर्सा जिल्लामा पर्याप्त मात्रामा भएको छ।. गत वर्ष चैते धान १७ हजार ५३५ मेट्रिक टन उत्पादन भएको थियो भने भदैया धान ४२ हजार ७५० र अगहनी १ लाख ६५ हजार ५५० मेट्रिक टन उत्पादन भएको थियो। गत वर्ष गहुँ ८० हजार ६ सय मेट्रिक टन उत्पादन भएको थियो।. निमित्त कार्यालय प्रमुख मुन्नीलाल प्रसादले प्रदेश सरकारबाट जैविक मलका लागि रु १५ लाख, स्यालो ट्युबवेलको लागि रु १ करोड १५ लाख, बजार सेडको लागि रु २५ लाख, कृषि यान्त्रीकरणको लागि रु ७५ लाख, बजारीकरणको लागि रु १५ लाख बजेट आएको र किसानहरूलाई प्रदेश सरकारको निर्देशन अनुसार तोकिएको अनुदान सहयोगमा कार्यक्रम सञ्चालन भएको बताए।",https://eprateekdaily.com/2021/06/11/14534
जनता आवास निर्माणमा अनियमितता,प्रमुख समाचार,प्रतीक दैनिक,"जेष्ठ ३१, २०७८",वीरगंज,"जनता आवास कार्यक्रम अन्तर्गत पर्सा जिल्लाको पकाहामैनपुर गाउँपालिकामा घर निर्माण कार्यमा अनियमितता भएको आरोप लागेको छ।. गापाको वडा नं ३, ४ मुसहरी टोल र वडा नं १ धोरेमा गरी तीन स्थानमा २६ वटा घर निर्माण भइरहेका छन्। स्वयम् वडाध्यक्ष मदनप्रसाद साह कानूले उपभोक्ता समिति गलत तरीकाबाट गठन भएको र कमसल निर्माण सामग्री प्रयोग भइरहेको आरोप लगाएका छन्। उनले वडा नं ३ को मुसहर बस्तीमा जनता आवास कार्यक्रम अन्तर्गत घर निर्माणको लागि गठित उपभोक्ता समितिको अध्यक्ष वडा नं ४ का व्यक्तिलाई बनाइएको बताए। उनले उपभोग गर्ने व्यक्तिलाई उपभोक्ता समितिको अध्यक्ष बनाउनुपर्नेमा नवलकिशोर पटेललाई उपभोक्ता समितिको अध्यक्ष बनाएर अनियमित कार्य भइरहेको बताए।. उनले प्रतिघर रु ३ लाख ५० हजारको लागतमा भइरहेको निर्माण कार्यमा कमसल इँटा, १२ः१ अनुपातको मसला र कबाडबाट ल्याइएको छड प्रयोग भइरहेको आरोप लगाएका छन्। गत वर्ष सञ्चालित यो योजना यसै वर्षको असार मसान्तसम्म सम्पन्न हुनुपर्ने हो। तर उपभोक्ता समितिको दाबी अनुसार ९० प्रतिशत काम भइसकेको छ। तर घरको अवस्था हेर्दा अहिले पनि धेरै घरमा टीनको छाना राम्ररी लगाइएको छैन, प्लास्टर भएको छैन र माटो भरेर भुइँ ढलान कार्य पनि भएको छैन।. जनता आवास कार्यक्रम अन्तर्गत वडा नं ४ मा घर निर्माण कार्यमा कमसल इँटा प्रयोग भएको, कोठा र बरन्डामा माटो भर्न रु एक हजार मात्र दिइएको र कर्कटपाता ढुवानीमा २५ घरधुरीका मानिसले श्रमदान गरे पनि अहिलेसम्म काम पूरा नभएको एकजना मुसहर बस्तीकी एक महिलाले बताइन्। उनले दुई कोठा र बरन्डामा माटो भर्न रु एक हजारले नपुग्ने बताइन्।. यसैगरी, अन्यले पनि सो ठाउँमा निर्माण भइरहेका घरमा कमसल निर्माण सामग्रीको प्रयोग भएको र निर्माण कार्य चाँडो सम्पन्न गर्ने प्रयास नगरेको आरोप लगाए। घर बन्ला भनेर अन्यत्र त्रिपाल झुन्ड्याएर बसिरहेको र वर्षायाममा ठूलै कष्ट सहनुपरेको उनीहरूले बताए।",https://eprateekdaily.com/2021/06/14/14707
निषेधाज्ञामा खानेतेल र दालको दाम अकासियो,प्रमुख समाचार,प्रतीक दैनिक,"जेष्ठ १५, २०७८",परवानीपुर,"कमजोर सरकारी अनुगमन तथा सम्बन्धित निकायको उदासीनताको कारण उद्योगी-व्यवसायीले खानेतेल, दाल र चामलको मूल्यवृद्धि गरी मालामाल भएको उपभोक्ताहरूको गुनासो छ । पोहोरको कोरोना महामारीमा तोरीको तेल रु १५० प्रतिलिटर थियो तर अहिले २ सय ५० मा बिक्री भइरहेको छ ।. सोयाबिन तेल गत वर्ष रु १४० प्रतिलिटरमा बिक्री भएको थियो । अहिले रु २४० प्रतिलिटरमा बिक्री भइरहेको छ । त्यसैगरी, सनफ्लावर गत वर्ष रु १५० प्रतिलिटरमा बिक्री भएको थियो भने अहिले प्रतिलिटर रु २६० मा बिक्री भइरहेको वीरगंजका खुद्रा पसलेहरूले बताएका छन् । वैशाखयता बजारमा खानेतेलको अभाव भएको बहानामा थोक विक्रेताले तेलको दाम बढाएका हुन् । वैशाखयता उद्योगी र थोक विक्रेताले नै प्रतिलिटर रु २० देखि ४० सम्म मूल्यवृद्धि गरेका छन्।. त्यसैगरी, दालको मूल्य पनि पहिलेको तुलनामा अस्वाभाविकरूपमा वृद्धि भएको उपभोक्ताले गुनासो गरेका छन् । गत वर्ष मसुरको दाल प्रतिकिलो खुद्रामा रु १२० थियो भने त्यही दाल अहिले रु १४० पुगेको छ । रु १४० को रहर दाल अहिले रु १६० पुगेको छ । मासको दाल गत वर्ष रु दुई सय प्रतिकिलो थियो भने अहिले रु २२० खुद्रामा बिक्री बिक्री भइरहेको छ । त्यसैगरी, चामलमा कतर्नी किलोमा रु १० मूल्यवृद्धि भएको उपभोक्ताहरूले बताएका छन् । राम्रो खाले कतर्नी (जीरा मसिनो) चामल अहिले प्रतिकिलो रु ७० र दुई नम्बर प्रतिकिलो रु ६० मा बिक्री भइरहेको छ ।. बजारमा खाद्यान्न सामग्रीमध्ये खानेतेल र दालको मूल्य लगातार बढ्नुमा दुईवटा कारण छन् । एउटा कोरोना महामारीमा कच्चा पदार्थको मूल्य बढ्नु र अर्को उद्योगी-व्यवसायीको मनपरी । सरकारी पक्षले अनुगमन तथा मूल्य बढाउने उद्योगी-व्यवसायीलाई कारबाई नगरेपछि उद्योगी-व्यवसायीको मनोमानी बढेको उपभोक्ताहरूको गुनासो छ । एक वर्षमा एक लिटरमा सय रुपैयाँसम्म खानेतेलमा मूल्य बढ्नु जनता राज्यविहीन भएको उपभोक्ता हकहित संरक्षण मञ्च वीरगंजका अध्यक्ष अजित भुजेल बताउँछन् ।. वीरगंस्थित खाद्यान्न सामग्री उत्पादन गर्ने रूँगटा समूहका ओम चावो बिरो इन्डस्ट्रिज प्रालिका सञ्चालक सुरेश रूँगटा अन्तर्राष्ट्रिय बजारमा खानेतेल, दाल, गेंडागुडीको मूल्य बढेको बताउँछन् । कोरोनामा जोखिम लिएर महँगोमा कच्चा पदार्थ आयात गरी उद्योग चलाएको र खर्च जोडेर न्यायोचित मूल्यमा बिक्री गरेको बताउँछन् ।. निकै कम मुनाफा जोडिएको उनको स्पोष्टोक्ति छ । उनले उद्योगले खर्च काटेर १० देखि २० रुपैयाँभन्दा बढी मुनाफा नलिएको तर खुद्रा पसलेहरूले आफूखुशी उपभोक्ताको ढाड सेकिरहेको उनको आरोप छ । उनले भटमासको कच्चा तेल पहिले अन्तर्राष्ट्रिय बजारमा प्रतिटन १५ सय अमेरिकी डलर थियो तर अहिले घटेर १४ सय डलर पुगेको छ । उनले पोहोर उद्योगले प्रतिलिटर १२५ रुपैयाँमा सोयाबिन तेल बेचेको थियो भने अहिले प्रतिलिटर रु २२० मा १३ प्रतिशत मूअक जोडेर बिक्री गरिरहेको बताए ।. त्यसैगरी, तोरीको कच्चा तेल पोहोर प्रतिटन १२ सय डलरमा आयात हुन्थ्यो भने अहिले १५ सय डलर पुगेको छ। पोहोर १७० रुपैयाँ प्रतिलिटर बेचेको सो तेल अहिले रु २४० मा बिक्री भइरहेको बताए । सनफ्लावरको कच्चा तेलको दाम बढेको छैन । गत वर्ष र अहिले प्रतिटन १५ सय डलर रहेको उनले बताए ।. गत वर्ष प्रतिलिटर रु १५० मा सनफ्लावर तेल बिक्री भएको थियो भने अहिले रु २४० मा मूअक जोडेर बिक्री भइरहेको छ । भारतले पाम तेलको निकासी रोकेपछि स्वदेशी बजारमा मात्र बिक्री हुन्छ । स्वदेशमा गत वर्षका उत्पादन अहिले पनि बिक्री भइरहेको उनले दाबी गरे । गत वर्ष रु ११० प्रतिलिटरमा पाम तेल बिक्री भएको थियो भने अहिले प्रतिलिटर रु १७५ मा बिक्री भइरहेको छ । पाम तेलको कच्चा तेल प्रतिटन ७ सय डलर थियो भने अहिले ११ सय डलर पुगेको उनले बताए ।. नेपालमा कतर्नी चामलको दाम बढ्नुमा नेपाली स्वदेशी उद्योग आंशिकरूपमा मात्र चलेका र भारतीय बजारबाट हुने अवैध पैठारी निषेधाज्ञाले कम भएपछि स्वदेशी बजारमा चामलको दाम बढेको बताइन्छ । दालको कच्चा पदार्थको दाम पनि अन्तर्राष्ट्रिय बजारमा बढेकाले मूल्य बढेको उद्योगीहरूको भनाइ छ ।. सोयाबिन तेल भारत निर्यात भएपछि नेपाली बजार प्रभावित भएको र विदेशबाट कच्चा तेल ल्याएर प्रशोधन गरी भारत निर्यात गर्ने क्रम बढेपछि नेपाली बजारमा खानेतेलको अभाव भएकाले मूल्यवृद्धि भएको उद्योगीहरू बताउँछन् ।. मलेसिया, ब्रजील, अमेरिका, क्यानडाबाट भटमासको कच्चा तेल (क्रुड आयाल) आयातमा १० प्रतिशत मात्र नेपाल सरकारले भन्सार पैठारी महसूल लिने गरेको छ । जबकि भारतमा स्वदेशी किसानको उपजलाई प्राथमिकता दिन र उनीहरूको उपज महँगोमा बिक्री होस् भनेर भारत सरकारले आयातमा ४० प्रतिशत भन्सार महसूल निर्धारण गरेको छ । विदेशबाट कच्चा तेल आयात गरी नेपाली उद्योगले प्रशोधन गरी भारतमा निर्यात गर्दा निकासी कर शून्य छ । अर्को यहाँका उद्योगीहरूलाई फाइदा के छ भने निर्यात गर्दा तिरेको १० प्रतिशत भन्सार महसूल पनि फिर्ता हुन्छ । अर्थात् नेपाली स्वदेशी उद्योगले शून्य दरमा कच्चा तेल आयात गरी प्रशोधन गरी भारततर्फ पठाइरहेका छन् । तर त्यही तेल नेपालमा बिक्रीको लागि पठाउँदा आयात गरेको १० प्रतिशत भन्सार महसूल र १३ प्रतिशत मूअकले गर्दा महँगो हुन्छ । अर्थात् उद्योगले २२० रुपैयाँमा भारतमा तेल निकासी गरिरहेको छ भने त्यही तेल स्वदेशमा बेच्दा लिटरमा ५० रुपैयाँ उद्योगलाई घाटा पर्न जान्छ । त्यसैले उद्योगीहरू स्वदेशमा खानेतेल बेच्नुभन्दा भारतको बिहार, उत्तर प्रदेश, पश्चिम ब·ाल, गुजरात, राजस्थानमा खानेतेल निर्यात गर्न अग्रसर छन् ।",https://eprateekdaily.com/2021/05/29/13853
निषेधाज्ञा लम्बिएसँगै महानगरमा भोजन गराउने संस्थाहरू सक्रिय,प्रमुख समाचार,प्रतीक दैनिक,"जेष्ठ १७, २०७८",वीरगंज,"पर्सा जिल्लामा निषेधाज्ञा अवधि लम्बिएसँगै वीरगंज महानगरमा विभिन्न सङ्घसंस्थाले बिहान र बेलुका निश्शुल्क खाना र दिउँसो खाजाको व्यवस्थापनमा सक्रियता बढाएका छन्।. वीरगंज महानगरमा अहिले समर्पण सेवा/साहिब दरबार सेवा संस्थान, रेलवे कटेज, हन्डे«ड गु्रप, नेपाली काङ्ग्रेस पर्सा क्ष्Fेत्र नं १ लगायतका संस्थाहरूले बिहान र बेलुका निश्शुल्क भोजन र दिउँसो खाजाको व्यवस्थापन गर्दै आएका छन्। निषेधाज्ञामा दैनिक ज्यालादारी गरेर जीवनयापन गर्ने, अस्पतालका कुरुवा र सडक फूटपाथमा जीवन बिताउने गरीब, दीनदुःखीहरूलाई लक्षित गरेर निश्शुल्क भोजन गराइएको हो।. समर्पण सेवा र साहिब दरबार सेवा संस्थानले निषेधाज्ञा शुरू भएको केही दिनपछि बिहान र बेलुका निश्शुल्क भोजन गराउँदै आएका छन्। साहिब दरबारका अध्यक्ष राजेशमान सिंहले बिहानी खानाको २६औं दिन र रात्रि खानाको २४औं दिन पूरा भएको बताए। उनले दैनिक करीब साढे ३ सयजनालाई बिहान र बेलुका खाना खुवाइरहेको बताएका छन्। आफ्नो संस्थानले साप्ताहिकरूपमा शनिवार महानगरमा रहेका भुस्याहा कुकुरहरूलाई पनि भोजन गराउँदै आएको उनले बताए।. यसैगरी, रेलवे कटेजले पनि २६ दिनदेखि निश्शुल्क भोजन गराउँदै आएको छ। फिड फर निडी संस्थाका संरक्षक ओमप्रकाश सर्राफले दैनिक निश्शुल्क भोजन गराउनुका साथै नारायणी अस्पतालमा सङ्क्रमितहरूलाई फलफूलसमेत उपलब्ध गराउँदै आएको बताए। उनले एक साताअघिदेखि अस्पतालमा भर्ना भएका सङ्क्रमितहरूलाई फलफूल वितरण गर्दै आएको बताए। संरक्षक सर्राफले शुरूमा एक साता निजी खर्चमा निश्शुल्क भोजन शुभारम्भ गरेको र पछि महानगरलगायत सहयोगी हातहरूले सहयोग गर्दै आएको बताए।. यसैगरी, वीरगंजमा रहेको हन्डे«ड गु्रप संस्थाले २१ दिनदेखि रातिको भोजन गराउँदै आएको छ। संस्थाका अध्यक्ष विजय गिरीको नेतृत्वमा राति सडक फूटपाथमा जीवन बिताउने र निषेधाज्ञामा भोजनबाट वञ्चित भएकाहरूलाई खाना खुवाउँदै आएको कोषाध्यक्ष आशिष गुप्ताले बताए। अहिले दैनिक सवा २ सय मानिसलाई रातिको भोजन गराउँदै आएको कोषाध्यक्ष गुप्ताले बताए। यो संस्थाले महानगरमा सुरक्षा दिंदै आएका प्रहरीलाई दिउँसो चाउचाउ, बिस्कुट, पानी उपलब्ध गराउँदै आएको छ।. यसैगरी, वीरगंज–४ बिर्तामा नेपाली काङ्ग्रेस पर्सा क्षेत्र नं १ ले ९ दिनदेखि रात्रि भोजन गराउँदै आएको क्षेत्रीय अध्यक्ष विजय सर्राफले बताए। नियमितरूपमा साँझ ६ बजे चिकेन बिरयानी खुवाउने गरेको र अहिले खानेहरूको सङ्ख्या बढिरहेको उनले बताए।. यसैगरी, वीरगंज सिटी रोयल युवा क्लबले पनि निश्शुल्क भोजन गराउँदै आएको अध्यक्ष सुरज महतोले बताए। क्लबका पदाधिकारी सदस्यहरूको आर्थिक सहयोगमा खाना खुवाउन शुरू गरिएको क्लबका वाल्मीकि मण्डलले बताए।. यी क्लबहरूले शङ्कराचार्य गेटदेखि पावरहाउसम्म र बसपार्क तथा अस्पताल क्षेत्रमा निश्शुल्क भोजन वितरण गर्दै आएका छन्।. महानगरमा निश्शुल्क भोजन गराउनेलाई नगरप्रमुख विजयकुमार सरावगीले महानगरको तर्फबाट एकपटक खाद्यान्न सहयोग गरेका थिए। त्यसबाहेक अहिलेसम्म महानगरपालिका र वडापालिकाहरूले निषेधाज्ञामा भोजन गराउने, राहत वितरण गर्ने जस्ता कार्य गरेका छैनन्। पहिलो लकडाउनमा केन्द्र, प्रदेश र स्थानीय सरकार तथा वडापालिकाहरूले राहत वितरण गर्दै आएका थिए। अहिले वीरगंज महानगरमा विभिन्न संस्थाले भोजन गराउँदै आए पनि पर्साका ग्रामीण क्ष्Fेत्रमा दैनिक ज्यालादारी गरेर जीवनयापन गर्नेहरू ठूलो समस्या भोग्दै छन्। कतिपय परिवार भोकै सुत्ने गरेको समाचार पनि प्रकाशमा आएको छ तर पनि स्थानीय पालिकाले त्यस्ता परिवारलाई खाद्यान्न उपलब्ध गराएर सहयोग गरेका छैनन्।",https://eprateekdaily.com/2021/05/31/13964
पर्सामा निषेधाज्ञा छैटौंपटक बढाइयो,प्रमुख समाचार,प्रतीक दैनिक,"जेष्ठ १९, २०७८",वीरगंज,"पर्सा जिल्लामा निषेधाज्ञा छैटौंपटक बढाएर जेठ ३० गतेसम्म लम्ब्याइएको छ।. बुधवार बसेको कोभिड सङ्कट व्यवस्थापन केन्द्र, पर्साको बैठकले निषेधाज्ञा अवधि अझै दश दिन बढाउन सिफारिश गरे अनुसार जिल्ला प्रशासन कार्यालय, पर्साका प्रमुख जिल्ला अधिकारी पीताम्बर घिमिरेले निषेधाज्ञा अवधि बढाएका हुन्।. वैशाख १६ गते बिहान ४ बजेदेखि शुरू भएको निषेधाज्ञा पटक–पटक गरी लम्ब्याउँदै जेठ ३० गतेसम्म पु–याइएको छ। यसअघि, पाँचौंपटक निषेधाज्ञा बढाउँदै जेठ २० गते राति १२ बजेसम्म अवधि तोकिएको थियो।. कोभिड सङ्कट व्यवस्थापन केन्द्र पर्साका सदस्य एवं नेपाल पत्रकार महासङ्घ, पर्साका अध्यक्ष अनुप तिवारीले अस्पतालमा १५० जना सङ्क्रमित भर्ना भएको र जिल्लाभरि कुल १ हजार सक्रिय सङ्क्रमित रहेको कारण निषेधाज्ञा अवधि बढाइएको बताए। उनले अस्पतालहरूमा सङ्क्रमित सङ्ख्या ५० मा झरेपछि निषेधाज्ञा हटाउन सकिने बताए।. आज सम्पन्न बैठकले खाद्यान्न पसलहरू बिहान १० बजेसम्म सञ्चालन गर्न पाउने निर्णय गरेको छ। यसअघि बिहान ८ बजेसम्म मात्र सो पसलहरू सञ्चालन गर्न दिने निर्णय भएको थियो।. बैठकले दोस्रो लहरको कोरोना नियन्त्रण, रोकथाम तथा व्यवस्थापनको लागि शव व्यवस्थापनमा रु ३ लाख ७१ हजार, क्वारेन्टाइन/होल्डिङ सेन्टर व्यवस्थापनमा रु ७६ हजार, अनुगमन, कन्ट्याक्ट टे«सिङ, सवारीसाधन इन्धनमा रु २ लाख ८ हजार जेठ १९ गतेसम्म भएको खर्च अनुमोदन गरेको छ।",https://eprateekdaily.com/2021/06/02/14079
सामान्य वर्षाले छिपहरमाई गापा डुबान,प्रमुख समाचार,प्रतीक दैनिक,"जेष्ठ २६, २०७८",भिस्वा,"छिपहरमाई गाउँपालिकामा विकास निर्माण कार्य नहुँदा वर्षा भएपछि वडाका विभिन्न स्थान डुबानमा परेका छन्।. गापा बनेको साढे तीन वर्ष बित्न लाग्दा पनि कच्ची सडक ग्रेभल हुन सकेको छैन। सामान्य कल्भर्ट पनि नबनाउँदा वर्षाको समयमा पानी निकास नहुँदा विभिन्न वडा डुबानमा पर्ने गरेका छन्। गापा कार्यालय रहेको वडा नं ५ भिस्वामा कच्ची सडक भएको र पानीको निकास नहुँदा वर्षामा गापा कार्यालय नै डुबानमा पर्छ। अहिले सामान्य पानी पर्दा नै गापा कार्यालय डुबानमा परेको छ।. यसैगरी, वडा नं ४ तुलसीबर्वा बन्जारीमा रहेको बर्थिङ सेन्टर पनि डुबानमा परेको छ। अहिले यस क्षेत्रमा डुबान हुनेगरी ठूलो पानी परेको छैन तर सानो पानीमैं ठाउँठाउँमा डुबान भएको र सडकहरू हिलाम्य भएर आवागमन प्रभावित भएको छ।. वडा नं ३ जयमङ्गलापुरमा पुरानो ह्युमपाइप रहेको ठाउँलाई बाढीले बगाएको तीन वर्षभन्दा बढी भइसकेको छ।. सो ठाउँमा कल्भर्ट बनाइएको छैन। अहिले बाँसको पुल बनाएर मानिसहरूको ओहोरदोहोर हुन्छ भने पानीको बहाव बढेको बेलामा सवारीसाधन ठप्प हुन्छन्।",https://eprateekdaily.com/2021/06/09/14451
पत्रकार आचारसंहिताबारे प्रदेशस्तरीय भर्चुअल बैठक,प्रमुख समाचार,प्रतीक दैनिक,"जेष्ठ २३, २०७८",वीरगंज,"प्रेस काउन्सिल नेपालको आयोजनामा आइतवार प्रदेश नं २ स्तरीय आचारसंहिताबारे भर्चुअल बैठक सम्पन्न भएको छ।. कोरोना सङ्क्रमण र निषेधाज्ञा अवधिमा आचारसंहिता उल्लङ्घनबारे प्रदेश नं २ मा रहेको नेपाल पत्रकार महासङ्घका आठवटै शाखा अध्यक्ष्F, प्रदेश कमिटीका पदाधिकारी, सदस्य, नेपाल पत्रकार महासङ्घ केन्द्रीय कमिटीका पदाधिकारी, सदस्य, अगुवा पत्रकार तथा महिला पत्रकारसमेतको सहभागिता रहेको भर्चुअल बैठकमा सहभागीहरूले कोरोना सङ्क्रमणको बेलामा पत्रपत्रिका, अनलाइन, एफएम रेडियो, टेलिभिजनहरूको अवस्था निकै दयनीय भएको र त्यहाँ कार्यरत सञ्चारकर्मीहरू बेरोजगार भइरहेका तथा कार्यरत सञ्चारकर्मी पनि आर्थिकरूपमा समस्याग्रस्त रहेको बताएका थिए।. उनीहरूले कोरोना सङ्क्रमणको अवस्थामा पत्रकारहरूलाई रोजगारबाट वञ्चित गराउने, कार्यरत पत्रकारलाई तलब नदिनेजस्ता प्रवृत्ति बढिरहेको भन्दै यसबारेमा सम्बन्धित सबैले गम्भीरतापूर्वक ध्यान दिनुपर्ने बताएका थिए। सहभागीहरूले अहिलेको अवस्थामा सिर्जित समस्याको समाधान काउन्सिलले मात्र गर्न नसक्ने भन्दै तीनवटै तहका सरकार गम्भीर हुनुपर्ने र पत्रकारलाई राहत प्याकेज दिनुपर्ने सुझाव दिए।. अहिलेको अवस्थामा पत्रकार आचारसंहिता उल्लङ्घनका घटना कोट्याउनुभन्दा पत्रकारहरूको अवस्थाबारेमा बुझ्न आवश्यक भएको बैठकमा सहभागीहरूको तर्क थियो। पत्रकारहरू पनि चिकित्सक, सुरक्षाकर्मीजस्तै अग्रपङ्क्तिमा रहेर समाचार सङ्कलन गर्दै आएको हुँदा उनीहरूलाई पनि राज्यले अग्रपङ्क्तिमा बसेर काम गरेसरह राहत उपलब्ध गराउनुपर्ने माग गरिएको थियो।. महिला पत्रकारहरूको अवस्था झनै जर्जर भएको भन्दै उनीहरूको सही तथ्याङ्क सङ्कलन गरेर अहिलेको अवस्थामा सक्दो सहयोग गर्नेतर्फ संवेदनशील हुनुपर्ने सुझाव दिइएको थियो।. बैठकमा प्रेस काउन्सिल नेपालका कार्यालय प्रमुख झविन्द्र भुसालले निषेधाज्ञा, लकडाउनमा प्रेसले भोग्नुपरेको समस्याबारे अवगत भएको बताउँदै उनले यो अवधिमा प्रकाशन बन्द भएपनि वर्गीकरणमा कुनै समस्या नहुने बताए। उनले निषेधाज्ञा, लकडाउन अवधिमा प्रकाशन बन्द भएकाहरूको गणना गरेर सोही अनुसारको वर्गीकरण गरिने बताए। उनले कोरोना सङ्क्रमणको बेलामा समाचार सङ्कलन, प्रकाशन, वितरणको समस्याबारे काउन्सिल अनभिज्ञ नभएको बताए।. प्रमुख भुसालले अहिलेको अवस्थामा सङ्क्रमित पत्रकारहरूलाई धेरै राहत उपलब्ध गराउन नसके पनि काउन्सिलले औषधिमूलोसम्मको व्यवस्थापन गर्न सक्ने र त्यसको लागि सम्बन्धित शाखाको सिफारिशमा आवश्यक कागजातहरूसहित काउन्सिलमा निवेदन दिनुपर्ने बताए।. भर्चुअल बैठक प्रेस काउन्सिलका सदस्य लालबाबू शेखको अध्यक्षतामा तथा नेपाल पत्रकार महासङ्घका सचिव दीपेन्द्र चौहानको प्रमुख आतिथ्यतामा भएको थियो। महासङ्घका प्रदेश महासचिव श्याम बन्जाराले सहजीकरण गरेको बैठकमा केन्द्रीय सदस्य केसी लामिछाने, ललिता साह, प्रदेश अध्यक्ष्F राजेश कर्ण, उपाध्यक्ष रामानन्द गुप्ता, शाखा अध्यक्षहरू प्रेमचन्द्र झा रौतहट, टङ्क क्षत्री सर्लाही, श्रवण देव सप्तरी, पत्रकारहरू शत्रुघ्न नेपाल, महेश दास, अच्युत पौडेल, विश्वनाथ ठाकुर, कृष्णप्रसाद थपलिया, लक्ष्मी खरेल, कविता खड्कालगायतले मन्तव्य व्यक्त गरेका थिए।",https://eprateekdaily.com/2021/06/06/14290
"सङ्क्रमण घट्दै, चहलपहल बढ्दै",प्रमुख समाचार,प्रतीक दैनिक,"जेष्ठ २४, २०७८",वीरगंज,"पर्सा जिल्लामा निषेधाज्ञा अवधि जेठ ३० गतेसम्म रहे पनि अहिले सङ्क्रमित सङ्ख्या घटेसँगै वीरगंज महानगरपालिकालगायत जिल्लाभरि चहलपहल बढेको छ।. जिल्ला प्रशासन कार्यालय, पर्साले वैशाख १६ गतेदेखि जारी गरेको निषेधाज्ञा अवधि बढाउँदै जेठ ३० गते बेलुकी १२ बजेसम्म तोके पनि अहिले सङ्क्रमित सङ्ख्या घटेपछि वीरगंज महानगरमा निषेधाज्ञा उल्लङ्घनका घटना बढ्दो छ। जिल्ला प्रशासन कार्यालय, पर्साको निषेधाज्ञासम्बन्धी सूचना शहरको मुख्य स्थान घण्टाघरअगाडि रहेको प्रहरी बिटबाट प्रसारण भइरहे पनि सोही क्षेत्रबाट अहिले निषेधाज्ञा उल्लङ्घन हुने क्रम बढेको छ र प्रहरी मूकदर्शक बनेको छ।. निषेधाज्ञा अवधिमा के गर्ने, के नगर्ने र अत्यावश्यक कामबाहेक बाहिर ननिस्कन र निषेधाज्ञाको उल्लङ्घन गर्नेलाई दण्ड जरिवाना हुने सूचना जारी भएपनि अहिले सोको विरुद्ध दुई र चार पाङ्ग्रे सवारीसाधनहरूको चाप र मानिसहरूको चहलपहल बढ्दो छ।. वित्तीय संस्था सञ्चालन भएको बहानामा अहिले धेरैजसोले सवारीसाधनको दुरुपयोग गर्दै भीडभाड बढाएका छन् र यसको फाइदा उठाएर शहरमा रहेका पसलहरू पनि खुल्न थालेका छन्। एक महीनाभन्दा बढी समयदेखि पसल बन्द गरेर बसेकाहरू आजित भएर अहिले आधा पसल खोलेर सामान बिक्री गर्न थालेका छन् भने केहीले सटरअगाडि बसेर ग्राहक आएपछि पसल खोली सामान दिने गरेका छन्। यस्तो दृश्य वीरगंजको मुख्य सडकदेखि सबै ठाउँमा देख्न सकिन्छ।. प्रहरीले निषेधाज्ञा पालनाको लागि यसअघि अन्य ठाउँमा कडाइ नगरे पनि घण्टाघर क्षेत्रमा कडाइ गरेको थियो तर अहिले सो क्षेत्रमा पनि प्रहरी निगरानी घट्दा मानिसहरूका साथै सवारीसाधनहरूको आवतजावत बढेको छ। अत्यावश्यक कामबाहेक सामान्य काममा पनि मानिसहरू बाहिर निस्किन थालेका छन्। बिहान १० बजेसम्म खाद्यान्न र किराना पसलहरू सञ्चालनको समय निर्धारण गरिए पनि सो समयमा अहिले आदर्शनगर, माईस्थान, घण्टाघरमा सबै थरीका पसलहरू सञ्चालन हुँदैछन्। वीरगंज महानगरको अहिलेको अवस्था यस्तो छ भने पर्सा जिल्लाका अन्य ठाउँमा निषेधाज्ञा अवधि बढेसँगै उल्लङ्घनका क्रियाकलाप पनि बढ्दै छन्।. ग्रामीण भेगमा एकाध गाउँबाहेक अन्य सबै ठाउँका बजार निर्बाधरूपमा सञ्चालन भएका छन्, पसलहरू खुलेका छन् र सवारीसाधनहरू पनि चलिरहेका छन्। चार पाङ्ग्रे सवारीसाधन आइपिसीपछि थोरै मात्रामा सञ्चालनमा छन् तर मोटरसाइकल, साइकलको चहलपहल ग्रामीण क्ष्Fेत्रमा बढ्दो छ। बजारहरू बिहानदेखि साँझसम्म खुलिरहेका छन्। खुला सीमाको कारण भारतको बजारमा पुगेर किनमेल गरेर फर्कने क्रम पनि यथावत छ।. नारायणी अस्पताल, नारायणी सेन्ट्रल र नेशनल मेडिकल कलेजमा पिसिआर परीक्षण भइरहे पनि अहिले नारायणी अस्पतालको मात्र पिसिआर परीक्ष्Fण सार्वजनिक गरिएको छ जसमा डेढ साताभन्दा बढी समयदेखि सङ्क्रमण दर घट्दो छ। दैनिक डेढसयभन्दा बढी सङ्क्रमित सङ्ख्या देखिएको पर्सा जिल्लामा हालको समयमा १० जनासम्म देखिन थालेका छन्।. यसैगरी, मृत्यु दर पनि घटेको छ। अहिले दैनिक १/२ जना सङ्क्रमितहरूको मृत्यु भइरहेको छ। यसअघि दैनिक १० देखि माथि मानिसहरूको मृत्यु भइरहेको थियो। सङ्क्रमित सङ्ख्या घटेसँगै वीरगंज महानगरपालिकाले विद्यालय सञ्चालनको पहल शुरू गरेको छ। महानगरभित्र रहेका विद्यालय सञ्चालनको पहल शुरू भएको कारण जेठ ३० गतेपछि निषेधाज्ञा नलम्बिने अडकन गरिन थालिएको छ। वैशाख १६ गतेदेखि उच्च अदालत वीरगंजले सेवा खुम्च्याएकोमा सूचना जारी गर्दै जेठ २५ गतेदेखि सेवा दिने कार्यलाई फराकिलो पारेको छ। यसले पनि निषेधाज्ञा अवधि पर्सा जिल्लामा नलम्बिने सङ्केत मिलेको हो।",https://eprateekdaily.com/2021/06/07/14329
बजेट राम्रो आयो तर वीरगंजलाई छोएन –उद्योगी व्यवसायी,प्रमुख समाचार,प्रतीक दैनिक,"जेष्ठ १६, २०७८",परवानीपुर,"वीरगंजवासीले धेरै दिनपछि राम्रो बजेट आएको तर वीरगंजसंगै पर्सा–बारा क्षेत्रलाई बजेटले नछोएको प्रतिक्रिया दिएका छन्। अर्थमन्त्री विष्णु पौडेलले आव २०७८/७९ को लागि प्रस्तुत गरेको बजेट उद्योग–व्यवसाय जगत्को लागि सकारात्मक हँुदाहँुदै पनि वीरगंज कोरिडोरको लागि खासै राम्रो नभएको बताइएको छ।. वीरगंज उद्योग वाणिज्य सङ्घका अध्यक्ष सुबोध गुप्ताले बजेट समग्रमा राम्रो भए तापनि केही कमीकमजोरी रहेको बताए। “हामीले यस वर्ष पनि पर्सा–बाराका विभिन्न माग समेटेर अर्थमन्त्रीको ध्यानाकर्षण गराएका थियौं। आशा थियो, सरकारले यसपालि कोसेली दिन्छ,” उनले भने, “तर कोसेली के पाउनु, जहिले नै वीरगंजले विभेद नै खेप्नुपर्छ, खाली हात भयौं।”. उनले एक वर्षभित्र फास्ट ट्र्याक पूरा गर्नुपर्नेमा सोको लागि कम बजेट छुट्याइएको छ, अर्को निजगढ विमानस्थलको लागि बजेट आएन, सिमरा विमानस्थलको स्तरोन्नतिको कुरा थियो, यो सरकारले केही पनि सुनेको बताए। वीरगंजमा भौतिक पूर्वाधार विकासको लागि सरकारको कुनै योजना छैन।. त्यसैगरी, वीरगंजका उद्योगी अशोक बैदले धेरै दिनपछि राम्रो बजेट आएको चर्चा गरे। तर उनले पर्सा–बारामा डस्टी कार्गो सेन्टर, ग्रेटर वीरगंज योजनालगायतका शीर्षकमा बजेट नछुट्याएको बताए। उनले हुलाकी राजमार्गको काम एक वर्षमा पूरा गराउन बजेट विनियोजना गरेकोमा खुशी व्यक्त गरे। युवाको लागि प्रमाणपत्र धितो राखेर २५ लाख रुपैयाँसम्मको ऋण दिलाउने योजना र १ करोड रुपैयाँसम्मको स्टार्टअप बिजनेसमा आयकर छुट दिइने सरकारको नीति स्वागतयोग्य भएको बताए।. नेपाल उद्योग वाणिज्य महासङ्घ प्रदेश २ का अध्यक्ष गणेश लाठले विगत जस्तै बजेट पराम्परागत र वितरणमुखी रहेको बताए। उनले एक वर्षको लागि बजेट सुनाउने तर कार्यक्रम चाहिं ५–६ वर्षसम्मको राख्दा कार्यान्वयनमा प्रश्नचिह्न उठ्ने गरेको प्रतिक्रिया दिए। पेट्रोलियम पाइपलाइनको योजना अमलेखगंजदेखि रसुवासम्म एक वर्षमा पूरा गर्ने भनिएको छ, त्यो चितवन वा लोथरसम्म भनिएको भए हुन्थ्यो। केही सामग्रीमा अन्तःशुल्क घटाइएको छ, जुन सकारात्मक कदम हो, उनको जिकिर थियो। पुस्तक आयातमा लगाइएको कर पनि घटाइएको छ, किसानलाई ढुवानी खर्चमा २० प्रतिशत अनुदान दिने भनिएको छ, जुन सकारात्मक कदम हुन्। शैक्षिक प्रमाणपत्र धितो राखेर युवालाई ऋण दिने, १६ वर्षमाथिलाई निश्शुल्क सिम केका लागि दिइने यस्ता कार्यक्रम कार्यान्वयनमा कठिनाइ आउन सक्ने बताए।. वीरगंज उद्योग वाािज्य सङ्घका उपाध्यक्ष माधव राजपालले सरकारले नयाँ बजेटमा कच्चा पदार्थ र तयारी पदार्थबीचको भन्सार दरबन्दी एक तह फरक गर्नेगरी ल्याएको बजेट राम्रो भएको बताए। उनले वीरगंज क्षेत्रका इन्धन तथा एलपी ग्यास उद्योगी–व्यवसायीले मूअकमा छुट पाउनेछन् भनेर आएको बजेट स्वागतयोग्य रहेको बताए। विद्युतीय गाडी आयातमा लिंदै आएको अन्तःशुल्क घटाएर आगामी २०८८ सम्म नेपालमा विद्युतीय गाडी प्रयोगलाई प्रोत्साहन गर्ने योजना सराहनीय भएको बताए छ।. वीरगंजका उद्योगपति जगदीश अग्रवालले सरकारले बजेटमा भनिएको साढे ६ प्रतिशतको आर्थिक वृद्धिदर आगामी वर्ष पूरा नहुने विश्लेषण गरे। उनले चालू आवको लागि सरकारले ४ प्रतिशतको लक्ष्य राखे तापनि अर्थमन्त्रीले स्वयम् हिजो पूरा नहुने अनुमान गर्दा आगामी वर्ष साढे ६ प्रतिशत वृद्धिदर पूरा गर्न सरकारको खासै मुख्य योजना नदेखेको बताए। उनले साढे १६ खर्बको बजेटमा पूँजीगत खर्चतर्फ ११ अर्ब छुट्याइएको र बाँकी सबै चालू र अन्य शीर्षकमा भएकाले चालू आवको आर्थिक वृद्धिदर २ प्रतिशतमुनि रहने उनको जिकिर थियो। उनले गत आवको जिडिपी साढे २ प्रतिशत ऋणात्मक भएकोले आगामी आवको आर्थिक वृद्धिदर २ प्रतिशत मुनि रहने बताए। ४ प्रतिशत र साढे ६ प्रतिशत आर्थिक वृद्धिदर अनुमान गर्नु दिवास्वप्न भएको उनले आकलन गरे। उनले सरकारले कोभिड महामारीसँग जुध्न राम्रो बजेट ल्याएको बताए। उनले कुल बजेटमा करीब पौने २ खर्ब स्वास्थ्यमा बजेट विनियोजना गरेकोमा २६ अर्ब मात्र खोप खरीदको लागि र बाँकी अस्पतालको पूर्वाधार, अक्सिजन प्लान्ट, स्वास्थ्य सामग्री, जनशक्तिको छुट्याउनु राम्रो रहेको बताए। यसले नेपाल कोरोना महामारी नियन्त्रण गर्न ठीक दिशामा अघि बढेको बताए। उनले अर्थमन्त्री पौडेल सकारात्मक व्यक्ति भएकाले सकारात्मक बजेट आएको बताए। साथै, उनले बजेट कार्यान्वयन गराउने रणनीतिमा सरकारले उत्तरदायित्व निर्वाह गर्ने विश्वास व्यक्त गरे। उनले अर्थमन्त्री पौडेल र नेपाल राष्ट्र बैंकका गभर्नर महावीरप्रसाद अधिकारीको सक्रियतामा कोभिडबाट थलिएका उद्योग–व्यवसाय जगत्का समस्यालाई पनि समाधान गर्न सरकारले पुनर्कर्जा, ब्याज जरिवाना मिनहा, कम ब्याजदरमा ऋण, डिमान्ड शुल्कमा छुट, चलचित्र उद्योग तथा पर्यटन उद्योगको लागि सुविधालगायतलाई बजेटले छोएर सकारात्मक सन्देश दिएको बताए।. अर्थविद् इन्दुशेख मिश्रले सरकारले ल्याएको बजेट मतदातालाई रिझाउने खालको भएको बताए। उनले कोभिडलाई नियन्त्रण गर्न र कोभिडबाट भएको आर्थिक क्षतिलाई पुनस्र्थापना गर्ने लक्ष्य पूरा गर्ने योजनाबाहेक अन्य नयाँ कुरा आफूले नदेखेको टिप्पणी गरे।. नेपाल शिक्षक सङ्घ पर्साका अध्यक्ष प्रदीप जैसवालले बालविकास र कर्मचारीको हकमा केन्द्र सरकारले ८ हजार र स्थानीय सरकारले ७ हजार दिने गरी १५ हजार तलब पु–याउने भनेकोमा स्थानीय सरकारले त्यो तलब दिन्छ कि दिंदैन अन्योलमा रहेको बताए। उनले शिक्षकको लागि खोपको व्यवस्थाबारे बजेटमा उल्लेख नभएको बताए। शिक्षकहरूको लागि सरकारले रु दुर्ई हजार भत्ता थप गर्नेबाहेक खासै सम्बोधन नगरेको उनको बताए। निजामती कर्मचारीका लागि अस्पताल तथा विद्यालय खोल्ने भनेकोमा शिक्षकका लागि अस्पतालबारेमा सरकारले केही नबोलेको उनको बताए।. जुडो प्रशिक्षक पृथ्वी आलोक कुशवाहाले खेलकूद क्षेत्रमा पहिलेभन्दा बजेट बढाइएको बताए। उनले पूर्वखेलाडीलाई न्यूनतम ब्याजमा कर्जा उपलब्ध गराउने सरकारले योजना सकारात्मक भएको बताए। खेलकुदको भौतिक पूर्वाधारको लागि बजेटमा उल्लेख गर्नु खेलाडीहरूको लागि खुशीको कुरा भएको उनको भनाइ थियो।. .",https://eprateekdaily.com/2021/05/30/13908
पर्साको कुल क्षेत्रफलको आधाभन्दा बढी वन क्षेत्र,प्रमुख समाचार,प्रतीक दैनिक,"जेष्ठ २५, २०७८",वीरगंज,"पर्सा जिल्लाको कुल क्षेत्रफल १ लाख ४० हजार ६८२ हेक्टरमध्ये ५५.५१ प्रतिशत वनले ओगटेको छ। डिभिजन वन कार्यालय, पर्साका निमित्त डिभिजन वन अधिकृत फरमान मियाँले कुल क्षेत्रफलको ५५.५१ प्रतिशत अर्थात् ७७ हजार १२४ हेक्टर वनक्षेत्र रहेको बताए।. उनले कुल क्ष्Fेत्रफलको ३९.३९ प्रतिशत अर्थात् ५४ हजार ७३२ हेक्टर कृषि क्ष्Fेत्र, २.५ प्रतिशत अर्थात् २ हजार ८५६ प्रतिशत चरण क्षेत्र र अन्य क्षेत्र ३.५ प्रतिशत अर्थात् ४ हजार २३२ हेक्टर गरी १ लाख ४० हजार ६८२ हेक्टर क्षेत्रफल रहेको बताएका छन्। निमित्त डिभिजन वन अधिकृत मियाँले ७७ हजार १२४ हेक्टर वनक्षेत्रमध्ये ११ हजार ५८५.६ हेक्टर वन मात्र डिभिजन वन कार्यालयको क्षेत्रभित्र पर्ने र बाँकी चितवन तथा पर्सा राष्ट्रिय निकुञ्जको कार्यक्षेत्रमा पर्ने बताए।. उनले जिल्लामा रहेको विद्यमान वनक्षेत्रलाई सबै जनताको आधारभूत आवश्यकता पूरा गर्न, सामाजिक र आर्थिक विकास तथा स्वस्थ वातावरणको प्रबन्ध गर्न र बढ्दो शहरीकरणलाई आवश्यक पर्ने काठ, दाउरा, बालुवा, गिट्टी आदिको आपूर्ति गर्न राष्ट्रिय वनलाई सरकारद्वारा व्यवस्थित वन, सामुदायिक वन, साझेदारी वन र धार्मिक वनको रूपमा वर्गीकरण गरी सोही अनुसार वनको संरक्षण, संवद्र्धन र व्यवस्थापन गर्दै आएको बताए। उनले डिभिजन वन कार्यालय अन्तर्गत अहिले सबैया र विन्ध्यवासिनी कोइलाभार बडनिहार साझेदार वन व्यवस्थापन समूह र प्रस्तावित गादीमाई वन व्यवस्थापन समूह रहेको जानकारी गराए।. उनले चालू आवमा वनसम्बन्धी २६ वटा मुद्दा दर्ता रहेको र त्यसमा ६७ जना प्रतिवादी भएको र २८५.४ क्युफिट काठ बरामद भएको बताए। यसैगरी, गत वर्ष २३ वटा मुद्दामध्ये ७ वटा अदालतमा र १६ वटा डिभिजन वन कार्यालयमा मुद्दा चलिरहेको र त्यसका प्रतिवादी ५५ जना रहेको बताए। उनले गत वर्ष २५४.९९ क्युफिट काठ बरामद भएको र सोसम्बन्धी मुद्दा चलिरहेको बताए।. पर्साको वनक्षेत्र संरक्षण गर्न डिभिजन वन कार्यालय सक्रियतापूर्वक लागेको बताए। सातवटा सबडिभिजन वन कार्यालयमार्फत वनक्षेत्रको निगरानी भइरहेको र त्यसमा सशस्त्र र नेपाल प्रहरीले सहयोग गर्दै आएको बताए। अहिले पर्सा जिल्लामा अतिक्रमित वनक्षेत्रलाई खाली गराउन साझेदारी वन व्यवस्थापन समितिमार्फत काम भइरहेको भएपनि निषेधाज्ञा र लकडाउनको कारण सो कार्यले गति लिन नसकेको उनले बताए।",https://eprateekdaily.com/2021/06/08/14394
निषेधाज्ञासँगै उल्लङ्घन पनि बढ्दै,प्रमुख समाचार,प्रतीक दैनिक,"जेष्ठ १८, २०७८",वीरगंज,"वैशाख १६ गतेदेखि पर्सा जिल्लामा जारी निषेधाज्ञा लम्बिंदै जाँदा उल्लङ्घनका घटना पनि बढ्दैछन्।. वीरगंज महानगरपालिकामा स्थानीय प्रहरीले घण्टाघर क्षेत्रलाई लक्षित गरेर सुरक्षा व्यवस्था कडा गरे पनि त्यसबाहेकका ठाउँहरूमा केही दिनदेखि निषेधाज्ञा खुकुलो भएको छ भने प्रहरीले पनि वास्ता गर्न छाडेको छ। प्रहरीले अहिले घण्टाघर केन्द्रित सुरक्षा अभियान चलाएको छ। केही दिनदेखि सो ठाउँ भएर आवतजावत गर्ने सवारीसाधनलाई कडाइ गरेको छ तर महानगरका अन्य ठाउँमा दुई पाङ्ग्रे, चार पाङ्ग्रे सवारीसाधन सञ्चालनमा छन् भने मानिसहरूको ओहोरदोहोर पनि उत्तिकै बढेको छ।. अत्यावश्यक कामबाहेक घरबाहिर ननिस्कन बारम्बार चेतावनी दिए पनि मुख्य सडकको मकालु होटलदेखि बिर्तासम्म जहिले पनि भीडभाड हुँदै आएको छ। त्यसबाहेक दोस्रो तथा तेस्रो सडकहरूमा पसल आदि नियमित सञ्चालन हुँदैछन्। मुख्य सडकमा पनि आदर्शनगरदेखि घण्टाघरसम्म पसलेहरू सटर बन्द गरेर फूटपाथमा बस्ने र ग्राहक आएपछि सटर खोलेर सामान दिने गरेका छन्।. एक साताको लागि वैशाख १६ गतेदेखि शुरू भएको निषेधाज्ञा पटक–पटक गरी लम्ब्याउँदै जेठ २० गतेसम्म पु–याइएपछि अहिले वीरगंज महानगरका साथै पर्साका ग्रामीण क्षेत्रमा पनि निषेधाज्ञा उल्लङ्घन भइरहेका समाचारहरू आउन थालेका छन्।. यसै पनि ग्रामीण क्षेत्रका केही ठाउँमा शुरूदेखि निषेधाज्ञा फितलो थियो। अहिले झनै फितलो भएको छ। ग्रामीण क्षेत्रमा चार पाङ्ग्रेबाहेक साइकल, मोटरसाइकलको यात्रा निर्बाध छ। पोखरिया नगरपालिकामा बिहान ८ बजेपछि पनि सबैखाले पसल अघोषितरूपमा खुला छन्। व्यापारीहरू आधा सटर खोलेर बसेका हुन्छन्। नजीकै सुरक्षाकर्मीहरू घुमफिर गरे पनि पसल सञ्चालकहरूलाई कुनै रोकटोक गरेको देखिंदैन।. पर्सागढी नगरपालिकामा सबैखाले पसल निर्बाध सञ्चालनमा छन्। खाद्यान्न, लत्ताकपडासहित मदिरापसलहरू पनि पर्सागढी नगरपालिकामा सञ्चालनमा रहेका हाम्रा संवाददाता नरेश यादव बताउँछन्। शुरूदेखि नै पर्सागढीमा निषेधाज्ञा उल्लङ्घनका घटना भइरहेका छन्। बीचमा सङ्क्रमित देखिएपछि छिटपुटरूपमा पसलहरू बन्द भएपनि अहिले सङ्क्रमण कम भएपछि पुनः निर्बाध सञ्चालन भइरहेका छन्।. यता, भारतीय सीमासँग जोडिएका पर्साका ग्रामीण क्षेत्रहरूबाट मानिसहरू निर्बाधरूपमा खुला सीमाको फाइदा उठाउँदै भारतीय बजारमा किनमेल गरी फर्कंदैछन्। घरायसी सामानदेखि पर्व, उत्सवहरूका लागि सबै सामान भारतीय बजारबाट खरीद गरेर ल्याउने नेपाली उपभोक्ताले अहिले कोरोना सङ्क्रमण र निषेधाज्ञामा पनि यो कार्यलाई निरन्तरता दिएका छन्। लकडाउनको कारण भारतीय बजार बिहान ११ बजे खुल्ने गरेको छ। तर नेपाली उपभोक्ताहरू सो बजारमा एकाबिहानै पुग्ने र ११ बजेपछि सामान खरीद गरेर नेपाल फर्कने गरेका छन्।. सीमा क्षेत्रको मुख्य सडक आवतजावतको लागि बन्द गरिए पनि खुला सीमा भएको कारण अन्यत्रबाट मानिसहरू भारतीय बजार जाने र सामान खरीद गरेर आउने गरेका छन्।. ठोरी गाउँपालिकामा पनि निषेधाज्ञा उल्लङ्घनका घटना बढदैछन्। सार्वजनिक सवारीसाधन निषेधाज्ञाका कारण बन्द रहे पनि निजी सवारीसाधनहरू भने सञ्चालनमा छन्। अन्य पालिकाका मानिसहरू भने अहिले ठोरीमा निर्बाध प्रवेश गर्दैछन्। भारतीय नागरिकहरू पनि खुला सीमाको कारण आउने क्रम बढेको छ। ठोरी क्ष्Fेत्रमा भारतीयहरूले आँप, लिची, कटहर बगैंचाको ठेक्का लिएका छन् र अहिले सो प्रयोजनको लागि पनि भारतीयहरूको आवतजावत बढेको छ।. पालिकाका दुईवटा वडामा कडाइ गरिएको छ। वडा नं २ र ५ मा कडाइ भएपनि अन्य वडामा भने निषेधाज्ञामा लुकीछिपी सबै काम भइरहेका छन्। हाटबजार सञ्चालनमा छैनन् तर पसलहरू निर्बाधरूपमा सञ्चालन भइरहेका छन्।. यसैगरी, यो क्षेत्रसँग जोडिएको भारतीय बजारमा गएर सामान किन्ने क्रम पनि कम भएको छैन। दैनिक मानिसहरू भङ्गाहा, इनर्वा बजार जाने र आवश्यकता अनुसारका सामान खरीद गरेर ल्याउने गरेको हाम्रा ठोरी संवाददाता माधव तिमल्सिना बताउँछन्।. निषेधाज्ञा उल्लङ्घन गरेको कसूरमा वीरगंज महानगरपालिकामा सवारीसाधन र मानिसलाई दण्डित गरिंदैछ तर पनि उल्लङ्घनका घटना कम भएको छैन।",https://eprateekdaily.com/2021/06/01/14021
किसानहरू बीउ छर्न व्यस्त,प्रमुख समाचार,प्रतीक दैनिक,"जेष्ठ २१, २०७८",सेढवा,"वर्षा रोकिएर घाम लागेपछि किसानहरू धानखेतीको लागि बीउ छर्न व्यस्त भएका छन्। जेठको अन्तिमतिर धानको बीउ छर्न किसानहरू अहिले व्यस्त भएका हुन्।. भदै, मन्सुली, सोना मन्सुली, मोटरी मन्सुलीलगायतका धानको बीउ किसानहरू छरिरहेका छन्। जीराभवानी गाउँपालिका, जगरनाथपुर, सखुवाप्रसौनी, पटेर्वासुगौली, धोबिनी, छिपहरमाईलगायतका गापामा ब्याड बनाउने काममा किसानहरू लागिपरेका छन्।. यसअघि, निरन्तरको वर्षाले खेतमा पानी जमेपछि किसानहरूले बीउ छर्न पाएका थिएनन्।. जीराभवानी गापा–२ सेढवा निवासी गौतम गौरोले पानी सुकेसँगै खेतमा रहेको खरपात गोडमेल गरेको र ब्याड तयारीमा लागेको बताए। उनले यसपटक पनि गत वर्षझैं मौसम परिवर्तन भइरहेकाले कुन बेला पानी पर्ने र घाम लाग्ने ठेगान नहुँदा खेतमा हतारहतार काम गर्न लागेको बताए।. जगरनाथपुर गापा–३ का किसान महेन्द्र यादवले माटो केही मात्रामा सुकेको कारण अहिले बीउ छर्न लागेको र पुनः वर्षा भएको खण्डमा बीउ छर्न समस्या हुने बताए। उनले मौसम परिवर्तनको कारण अन्य कामकाज छाडेर धानको बीउ छर्न किसानहरू लागिपरेको बताए। जीराभवानी गापाका अर्का किसान आकाश यादवले खेत जोताइको काम छाडेर ब्याड बनाउन लागेको बताए। उनले ब्याड तयारी गरी बीउ छरेपछि मात्र खेत जोताइलाई अगाडि बढाउने बताए।",https://eprateekdaily.com/2021/06/04/14200
तीन वर्षमा २५ प्रतिशत मात्र काम सम्पन्न,प्रमुख समाचार,प्रतीक दैनिक,"जेष्ठ २०, २०७८",वीरगंज,"सघन शहरी विकास कार्यक्रम अन्तर्गत वीरगंज महानगरपालिकामा सञ्चालित योजनाहरू तोकिएको म्यादमा एक वर्ष थप गर्दा पनि सम्पन्न हुन सकेका छैनन्।. सघन शहरी तथा भवन निर्माण आयोजना पर्साका प्रमुख प्रदीपकुमार सिंहले सघन शहरी विकास कार्यक्रमका बहुवर्षीय ठेक्का स्वीकृत भएकामा पर्सा जिल्लाको वीरगंज महानगरपालिकामा १७ वटा सडकखण्ड स्तरोन्नतिको काम भइरहेको तर सो कामको प्रगति सन्तोषप्रद नरहेको बताए।. . वीरगंज महानगरपालिकाका विभिन्न सडकखण्डमध्ये हरपतगंज हाइवे–कलौटी–खुहाडी–रामपुर नदी, अपौनी विद्यालय–सौराहा टोला–हाइवे, इनर्वा–मनियारी, झागी टोल–श्रीपुर, मनियारी–रामजानकी रोड, नेशनल इन्फोटेक–लक्ष्मणवा छठघाट, प्रसौनी स्कूल–मनियारी–इनर्वा, परवानीपुर–ताजपुर, पटेलनगर–परवानीपुर, पूर्वारी टोल, पोखरी–वडा कार्यालय, रामगढवा पुल–स्कूल सडकखण्ड अन्तर्गतको करीब २६ किलोमिटर सडक निर्माण तथा स्तरोन्नतिको ठेक्का सकार गरेको स्वच्छन्द/पप्पु/युनाइटेड बिल्डर्सले अहिलेसम्म २५ प्रतिशत मात्र काम सम्पन्न गरेको उनले बताए।. रु १५ करोड २ लाखमा सकार भएको ठेक्कामा ४३ प्रतिशत भुक्तानी भइसकेको र २५ प्रतिशत मात्र काम सम्पन्न भएको प्रमुख सिंहले बताए।. यसैगरी, वीरगंज महानगरपालिकाका विभिन्न १३ वटा वडामा सडक निर्माण तथा स्तरोन्नतिको ठेक्का रमण/श्यामसुन्दर/महावीर जेभी ललितपुरले लिएको छ।. ७४ करोड ८७ लाख रुपैयाँको यो योजनाको कार्य सम्पन्न हुन सकेको छैन। छपकैया पुल–भन्सार, लक्ष्मणवा नहरचोक–हाइवे, मेडिकल कलेज–हाइवे ढाट, मेडिकल कलेज–नगवा, मेडिकल कलेज–पुल, भन्सार–नगवा, आदर्शनगर सडक, त्रिशूलचोक, ओमआश्रम सडक, रानीघाट–घण्टाघर, अलौं चोक–सुगौली चोक, फिल्महल–धर्मशाला, कल्भर्ट, सुगौली प्रहरी चौकी–पदम रोड सडकखण्ड अन्तर्गत २६ किलोमिटर सडक निर्माण तथा स्तरोन्नतिको काम तीन वर्षअगाडि सकार गरे पनि अहिले एक वर्ष म्याद थप्दा पनि तोकिएको समयमा सम्पन्न हुने लक्षण देखिएको छैन।. पहिलो योजना २०७५/२/२ मा सम्झौता भएको थियो र २०७७/८/२ मा सम्पन्न हुनुपर्ने थियो तर एक वर्ष म्याद थप्दा पनि सो कार्य अहिले २५ प्रतिशतभन्दा बढी सम्पन्न भएको छैन। दोस्रो योजना पनि २०७५/१/३१ मा सम्झौता भएर २०७७/१/३० मा सम्पन्न गर्नुपर्नेमा ६/६ महीना अवधि गरी एक वर्ष म्याद थप गर्दा पनि सम्पन्न हुन सकेको छैन।. प्रमुख सिंहका अनुसार लकडाउनको कारण कार्य प्रगति कम भएपनि समयमा सम्पन्न नगरे कानूनबमोजिम कारबाई गर्ने बताए। उनले दुईपटक म्याद थप भइसकेको कारणले अब तोकिएको समयमा ठेक्का सम्पन्न नभए ठेक्का रद्द गर्नेसम्मको कारबाई हुन सक्ने बताए।",https://eprateekdaily.com/2021/06/03/14137
नदीजन्य पदार्थ निकासी गर्ने सरकारी निणर्यको चौतर्फी विरोध,प्रमुख समाचार,प्रतीक दैनिक,"जेष्ठ २२, २०७८",निजगढ,"चुुरे उत्खनन, दोहन गर्दै सार्वजनिक महŒवको प्राकृतिक स्रोतसाधनमाथि सीमित व्यक्तिहरूले उद्योग-व्यवसायका नाममा वर्षौंदेखि धन्दा गर्दै आइरहेकामा यसलाई बढवा दिने गरी सरकारको यो घोषणाको व्यापक विरोध र चुरे दोहनसँग जोडेर अहिले सरकारको व्यापक आलोचना भइरहेको छ ।. चुरे, तराई-मधेसको जीवनरेखा हो । यसको जथाभावी उत्खनन, दोहनले तराई-मधेसका उर्वरभूमि, पानीको स्रोत, वनजङ्गलमा समेत नराम्ररी असर पर्ने ातावरण् विज्ञहरूको भनाइ छ ।. प्रदेश नं २ का मुख्यमन्त्री लालबाबू राउत गद्दीले सङ्घीय सरकारको वक्रदृष्टि तराई-मधेसको चुरे क्षेत्र र नदीजन्य पदार्थमा परेकोले तराई-मधेस मरुभूमीकरण हुने भन्दै सो घोषणा अविलम्ब फिर्ता लिन भन्दै २०७८ जेठ २० गते प्रेस विज्ञप्ति सार्वजनिक गरेका थिए । सङ्घीय सरकारले जबरजस्ती गरे त्यसको रक्षार्थ प्रदेश सरकारले आवश्यक निणर्यसमेत लिने चेतावनी विज्ञप्तिमा उल्लेख छ ।. चुरे र तराई-मधेसलाई नै तहसनहस हुनेगरी गरिएको सरकारको घोषणा अविलम्ब फिर्ता लिनुपर्ने आवाजहरू स्थानीय तहदेखि केन्द्रीय तहसम्म उठेको र विज्ञहरूले समेत उठाउन थालेका छन् । यो आवाजलाई सरकारले बेवास्ता गर्दै जबरजस्ती गरे सोको व्यापक विरोध हुने देखिन्छ । त्यस्तै, धनदौलतमा मात्रै लिप्त हुने मनोवृत्तिका जमातले उत्खनन, दोहनको पक्ष लिई सरकारका कुरामा मलजल पुर्‍याउने गरिरहेका छन् । फलस्वरूप तराई-मधेसमा सरकारकै कारण स्थानीय जनतामा द्वन्द्व सिर्जना हुने सम्भावना पनि बढेको देखिन्छ ।. धनुषामा क्रसरले अचाक्ली गर्दै आएको खोला उत्खनन, दोहनलाई टुलुटुलु हेर्न नसकेर अवैध कार्यको विरोध गर्ने स्थानीय युवक दिलीप महतोलाई क्रसर उद्योग परिसरमा योजनाबद्ध ढङ्गले कुटपिटपछि टिपरले पेलेर हत्या गरेको घटना गत वर्षकै हो । यस घटनाबाट पनि द्वन्द्व मात्र होइन, अनेकन समस्यासमेत निम्तिन सक्नेछ । चुरेको खानीबाट उद्योगसम्म रोपवेको प्रयोग गरी नदीजन्य पदार्थ ओसारपसार गर्नेगरी व्यवस्था मिलाउने सरकारको भनाइ छ ।. चुरे क्षेत्र, नदी, खोलाबगर किनार, मानवबस्ती आसपास उद्योगका नाममा धन्दा गरेकैले चुरे पहाड, वन, बस्ती, खेतीयोग्य जमीन र तराई नै सङ्कटमा परिरहेको कसैसँग लुकेको छैन । चुरेलाई नचलाउँदा पनि वार्षिक ६ हजारभन्दा बढी साना-ठूला पहिरो जाने गरेको जानकारहरूको भनाइ छ । चुरे अति संवेदनशील क्षेत्र हो । जसका कारण चुरे आसपासका जलाधारसमेत अहिले सुक्दै गइरहेका देख्न सकिन्छ ।. चुरे फेद आसपासका अमलेखगंज, चकरी, रतनपुर, लाल, सिगौल, रजुवा, इपिलघारी, भुलनटार, गैंडाटारलगायतका मानवबस्तीमा ८/१० वर्षयतादेखि नै चुरेबाट आउने पानीको स्रोत घट्दै आइरहेको यस भेगका बूढापाकाहरू बताउँछन् । चुरे, नदीनाला, खोलाबगरमा नदीजन्य पदार्थको जथाभावी उत्खनन, दोहन र वनजङ्गल विनाशका असर गाउँबस्तीमा सजिलै देख्न सकिन्छ । पिलुवा, महेन्द्रनगर, कर्तवा, डुमरवाना, सिम्री, कोल्हवी, बोधवन, रामनगर, सुन्दरबस्ती, नयाँबस्तीलगायत चुरेदेखि ४/५ कोस टाढा र वनजङ्गल आसपासका बस्तीका कैयौं स्थानमा यस्ता समस्या देखा परिसकेका छन् ।. चुरे क्षेत्रमा ढुङ्गा, बालुवा, गिट्टी जस्ता प्राकृतिक स्रोत साधन अप्राकृतिकरूपमा वर्षौंदेखि हुँदै आइरहेको उत्खनन, दोहनलाई बेलैमा नरोक्ने हो भने बिस्तारै तराईका उर्वर खेतबारी बन्जर, सुक्खा हुने जलाधारविद् डा मोहन वाग्लेको तर्क छ । जसको असर खाद्यान्न उत्पादनमा परी खाद्य सङ्कट आइलाग्ने भन्दै उनले चिन्ता जाहेर गरे ।. चुरे क्षेत्रमा जथाभावी नदीजन्य पदार्थ उत्खनन गर्दा यसको असर कतिपय ठाउँमा तस्कालै देखिन सक्छ । कतिपय ठाउँमा कालान्तरमा भयावहरूपमा देखिन सक्छ । तराई-मधेसका भूभाग कटान-पुरान, मानवबस्ती, यहाँ रहने प्राणी, चराचुरुङ्गी, वनजङ्गललाई दिगो असर पर्नेछ । जसको नकारात्मक असर तराई-मधेस मात्रै होइन, पहाडी र हिमाली भेगका मानिसले समेत भोग्नुपने डा वाग्ले बताउँछन् ।. त्यसैले चुरे पर्वत शृङ्खलाको संवेदनशीलतालाई जहिल्यै पनि ख्याल राख्दै संरक्षणमुखी काममा राज्य, सरोकारवाला निकायहरूले ध्यान दिइरहनुपर्ने उनको भनाइ छ ।. झन्डै १५ वर्षअघिदेखि नेपालका क्रसर सञ्चालकले भारत, रक्सौलका ढुङ्गा व्यापारीहरूलाई रोडा, गिट्टी बिक्री गर्दै आइरहेका छन् । वर्षौंदेखि मापदण्डविपरीत चलिरहेका क्रसरले जथाभावी स्थानबाट उत्खनन गरेको ढुङ्गा राजस्व प्राप्तिको नाममा स्थानीय तह, प्रदेश सरकारसमेत ॅतैं चुप, मै चुप’को अवस्थामा छन् । नदीजन्य पदार्थलाई व्यवस्थित गर्न तयार गरिएको कार्यविधि-२०७७ लाई समेत स्थलगतरूपमा कार्यान्वयनमा ल्याउन राज्यले सकिरहेको छैन ।वर्षौंदेखि मापदण्डविपरीत चलिरहेका क्रसर उद्योगहरूलाई स्थानीय तहहरूले राजस्व प्राप्त गर्ने नाममा संरक्षण गर्दै आएका छन् ।. विगतमा नदीजन्य पदार्थ जथाभावी विदेशिएकोमा चौतर्फी विरोध, बहस हुन थालेपछि भन्सार कार्यालयहरूमा तथ्याङ्क राख्न मातहतका निकायलाई तत्कालीन सरकारले निर्देशन दिएका थिए । भन्सार कार्यालय वीरगंजको तथ्याङ्कको आधारमा पनि त्यस बेला नदीजन्य पदार्थ कति परिमाणमा विदेशिएको रहेछ भन्ने सहजै बुझ्न सकिन्छ ।. २०६८/६९ मा १० लाख ७७ हजार ३३ घनमिटर, २०६९/७० मा ७ लाख ५२ हजार ५०६ घनमिटर, २०७०/७१ जेठसम्म ५ लाख ४५ हजार ७३७ घनमिटर र २०७१ असार १० गतेसम्म ३२ हजार १०६ घनमिटर नदीजन्य पदार्थ भारत निकासी भएको देखिन्छ । यो तथ्याङ्कलाई हेर्दा पनि १०-१२ वर्षको त्यो अवधिमा दुई करोड घनमिटरभन्दा बढी परिमाणमा नदीजन्य पदार्थ वीरगंज भन्सार नाकाबाट भारत निकासी भएको देखिन्छ ।. बारा र मकवानपुरका चुरे क्षेत्रका खोलानाला, बगर आसपासमा सञ्चालन हँुदै आएका क्रसरबाट सो परिमाणको नदीजन्य पदार्थ भारत निकासी हँुदा सोको क्षतिको अनुमान मात्र गर्न सकिन्छ । सरकारले २०७१ साउन १ गतेदेखि नदीजन्य पदार्थ विदेश निकासी बन्द गरेको हो । तर अहिले विदेश निकासी गरी व्यापार घाटा कम गर्ने सरकारले जनाएको छ ।. यसअघि वनक्षेत्र, आरक्ष, निकुञ्जदेखि दुई किलोमिटरभित्र पर्ने, स्थानीय सुरक्षा निकाय र शैक्षिक सङ्घसंस्थादेखि एक किलोमिटरभित्र रहेका क्रसरलाई तीन वर्षभित्र बन्द वा स्थानान्तरण गर्नुपर्ने २०६७/१२/०६ गते सर्वोच्च अदालतद्वारा गठित अनुगमन समितिले मापदण्ड निर्धारण गरेको थियो । म्याद सकिए पनि ६/६ महीना गरी चारपटक र महेश बस्नेत उद्योगमन्त्री हँुदा एक वर्ष म्याद थप गरी तीन वर्ष म्याद थप्दै क्रसर उद्योग चल्दै आइरहे पनि पछिल्लोपटक म्याद थप नहुँदा पनि क्रसर उद्योग निर्बाध चल्दै आइरहेका छन् ।. तत्कालीन प्रधानमन्त्री खिलराज रेग्मीको कार्यकालमा वनक्षेत्र, आरक्ष, निकुञ्जदेखि दुई किलोमिटरभित्र पर्ने क्रसरको मापदण्ड ५ सय मिटरमा झारेको थियो । सो निणर्यको व्यापक विरोधपछि एक महीनापछि पुरानै मापदण्ड कायम हुने भन्दै सच्याइएको थियो ।. त्यसै बेला चुरे फेददेखि एक किलोमिटरभित्र रहेका अधिकांश क्रसर उद्योग सरकारले बन्द गर्‍यो । फलस्वरूप चुरे उत्खनन, दोहनमा केही कमी आएको छ । राज्यले कार्यान्वयन पक्षलाई बलियो नबनाउँदा उत्खनन, दोहनले सीमा नाघेको छ । तारजालीको तटबन्ध लगाउन अहिले स्थानीय खोलाबगरको सतहमा ढुङ्गा भेटिन मुश्किल छ । यता एकथरी जानकार एवं विज्ञहरू भने नदीजन्य पदार्थलाई बाह्य मुलुकमा बिक्री गरी राज्यले आम्दानी गर्नुपर्ने तर्क राख्दै आइरहेका छन् ।. यसका लागि चुरे तराई-मधेसको संरक्षणमा समेत उचित ध्यान दिनुपर्ने उनीहरूको तर्क छ । अहिले भवन, सडक, पुललगायतका भौतिक संरचनाहरूको निर्माण कार्य बढ्को छ । जसका लागि नदीजन्य पदार्थको प्रयोग गर्नुपर्ने हुन्छ । त्यस बेला नेपालका नदीजन्य पदार्थ भारत निकासी गर्न छुट दिंदा टिपरले भारवाहन क्षमताभन्दा अत्यधिक भार बोक्दा सडक भत्किने मात्र होइन, दिनहुँजसो सवारीसाधन दुर्घटना भई मानिस घाइते हुने र ज्यानसमेत जाने गरेको बारा, पर्सा, मकवानपुरका जिल्ला ट्राफिक प्रहरी कार्यालयको तथ्याङ्कमा छ ।",https://eprateekdaily.com/2021/06/05/14237
"पर्सा/बाराका पचासभन्दा बढी उद्योग बन्द, उत्पादनसँगै पचास प्रतिशत मजदूर कटौती",प्रमुख समाचार,प्रतीक दैनिक,"जेष्ठ ८, २०७८",परवानीपुर,"रगंज उद्योग वाणिज्य सङ्घका अध्यक्ष सुबोधकुमार गुप्ताले वीरगंज-पथलैया औद्योगिक कोरिडोरमा रहेका जगदम्बा, हुलास, हामा स्टील, नारायणी स्ट्रिप्स, नारायणी रोलिङ मिल, हिमालय आयरनलगायत साना/ठूला गरी ५० भन्दा बढी फलामजन्य उद्योग बन्द अवस्थामा रहेको बताए ।. उनले कोभिड महामारीको कारण पर्सा/बारा र देशभरि मृत्युदर बढ्दै गएकोले उद्योगमा आवश्यक अक्सिजनको आपूर्ति बन्द गरेर अस्पताल तथा आइसोलेशन सेन्टरमा आपूर्ति गर्दा अक्सिजन अभावमा उद्योगहरू बन्द भएको उनले बताए । उनले फलामजन्य उद्योगका साथै अन्य उद्योग पनि आंशिकरूपमा मात्र चलिरहेको बताए ।. अहिले पर्सा/बाराका घर-घरमा सङ्क्रमित छन्, कोरोनासँग मिल्दोजुल्दो रोगका लक्षणले ग्रसित छन्, मजदूरहरू पनि त्यही समुदायमा पर्ने र उनीहरू पनि रोगको शिकार भएकाले तथा निषेधाज्ञाले बजार बन्द भएको र माग ह्वात्त घटेकाले पनि उद्योगहरू घाटा बेहोरेर सञ्चालन गर्नुको साटो बन्द गरिएको प्रस्ट्याए । उनले उद्योगको वर्तमान अवस्थालाई ध्यानमा राखेर उद्योग सञ्चालकहरूले बाध्यतावश उत्पादनमा कटौती गर्नुका साथै उद्योगहरू बन्द गर्नुपरेको बताए ।. पर्सा, बारा र रौतहट जिल्ला मात्र नभएर देशका ७४ जिल्लाका बजारहरू निषेधाज्ञाको कारण प्रभावित हुन पुगेकाले बजारबाट सामानको माग नभएको र उद्योगले बिक्री बन्द भएको अवस्थामा उत्पादन गरेर सञ्चय पनि नगरेको उनले बताए ।. सङ्घका उपाध्यक्ष माधव राजपालले निषेधाज्ञाको कारण बजारमा माग नरहेको र पहिलेको उधारो उठाउन पनि नसकेको कारण लगानी गरेर उद्योग चलाउने मनस्थितिमा उद्योगीहरू नरहेको बताए । उनले कोरोना सङ्क्रमण घट्दै जाँदा स्थानीय प्रशासनले निषेधाज्ञाको मोडालिटीमा परिवर्तन गर्दै जानुपर्ने सुझाव दिए ।. वीरगंजका उद्योगी सुरेश रूँगटाले खाद्यान्न र औषधि उद्योग निर्बाधरूपमा सञ्चालनमा रहे तापनि अन्य उद्योग जस्तै कपडा उद्योग, धागो, फलाम र सिमेन्ट उद्योग बढी मात्रामा प्रभावित भएको बताए ।. “औषधि चौबीसैं घण्टा तथा खाद्यान्नको लागि प्रशासनले दिनको ३ घण्टा बजार खोलिरहेको कारण केही मात्रामा भएपनि बिक्री वितरण भइरहेको उनले बताए । तर अन्य उद्योगको लागि बजार बन्द भएकोले उत्पादनको अर्थ नभएको बताए ।जगदम्बा इन्टरप्राइजेजका सञ्चालक अनिल रूँगटाले कोरोना महामारीको दोस्रो चरणमा प्रभावित हुने उद्योगका लागि नेपाल सरकारले आगामी वर्षको बजेटमा सुविधा प्रदान गर्नेगरी कार्यक्रम ल्याउनुपर्ने माग गरे । उनले अहिलेको समयमा फलाम, सिमेन्ट, पेन्ट उत्पादन गर्ने उद्योगहरू बढी मारमा परेको बताए ।. वीरगंजका धागो व्यवसायी मुर्ली जलानले गत वर्षको लकडाउनले नेपाली धागो व्यवसायीलाई फाइदा भएपनि यसपालि कोरोना देशभरि फैलिएको र निषेधाज्ञाको वातावरण देशभरि रहेकोले आफूहरू पनि समस्यामा परेको बताए । उनले बजारमा उधारो उठाउने समस्याले उद्योगले सङ्घर्ष गरिरहेको बताए ।. पर्सा/बारा क्षेत्रमा ७ सय ठूला र १५ सय साना गरी करीब २२ सय उद्योग रहेका छन् । जसमा खाद्यान्न, औषधि, डन्डी, पाइप, सिमेन्ट, कपडा, धागो, पेन्ट, केमिकल, मसला, गार्मेन्ट, बिस्कुट, चकलेट, मदिरा, चुरोट, जुसलगायत उत्पादन हुने गर्दछ ।. व्यवसायीहरूले कच्चा पदार्थ आयात र बिजुली महसूलमा सरकारले तत्कालै नीति बनाएर सङ्कटकालमा चलिरहेको उद्योगलाई छुट दिनुपर्ने मागसमेत गरेका छन् ।",https://eprateekdaily.com/2021/05/22/13509
"वीरगंज महानगरमा भीड बढ्दै, कोरोनाको सङ्क्रमण बढ्ने खतरा",प्रमुख समाचार,प्रतीक दैनिक,"जेष्ठ ५, २०७८",वीरगंज,"जिल्ला प्रशासन कार्यालय, पर्साले निषेधाज्ञा अवधिमा अत्यावश्यक कामबाहेक बाहिर ननिस्कन आग्रह गर्दै आएको र यो अवधिमा बिहान ८ बजेसम्म खाद्यान्नका लागि समय निर्धारण गरेको छ भने तरकारी तथा फलफूल ठेलागाडामा राखेर टोलटोलमा बिक्रीको इजाजत दिएको छ । तोकिएको समयपछि पनि वीरगंजमा केही दिनदेखि भीड बढेको हो ।. खासगरी बैंकिङ सेवा सञ्चालन भएपछि महानगरमा भीड शुरू भएको हो । बैंकिङ सेवा लिन मानिसहरू सवारी साधन प्रयोग गर्न थालेका छन् । लामो अवधिसम्म निषेधाज्ञा जारी भएकोले अहिले केही स्थानमा रिक्सा, अटो, इरिक्सा पनि प्रयोग भइरहेको छ ।. दैनिक मजदूरी गरेर जीवनयापन गर्नुपरेकोले कोरोनाभन्दा भोकले प्राण जाला भनेर रोजगार शुरू गरेको उनीहरूको भनाइ छ ।",https://eprateekdaily.com/2021/05/19/13373
कुरुवाबाट फैलिंदैछ समुदायमा सङ्क्रमण,प्रमुख समाचार,प्रतीक दैनिक,"जेष्ठ ६, २०७८",वीरगंज,"नारायणी अस्पतालको आकस्मिक कक्ष, अब्जर्भेसन, आइसोलेशन, आइसियूका साथै भेन्टिलेटरमा राखिएका सङ्क्रमितहरूको हेरचाहमा आफन्तहरू खट्ने गरेका कारण कोरोना सङ्क्रमण गाउँटोलमा सरेको अनुगमनबाट पुष्टि भएको छ ।. भर्खरै जिल्ला समन्वय समिति पर्साका सभापति नेकमहमद अन्सारीको संयोजकत्वमा गठित कोभिड एक्शन टीम (क्याट)ले नारायणी अस्पतालको अनुगमन गर्दा यस्तो दृश्य सार्वजनिक भएको हो ।. क्याटका सदस्य तबरेज अहमदले सङ्क्रमित भर्ना भएका सबै कक्षमा उनीहरूका कुरुवाले स्याहारसुसार गर्दै आएको बताए। उनले चिकित्सक, नर्स, अहेबबाट गरिने सेवाहरू पनि सङ्क्रमितका आफन्तजन, जो उनीहरूको हेरचाहमा खटेका छन्, हरूले गर्दै आएको बताए । सङ्क्रमितको हेरचाहमा खट्नेहरू आफनो गाउँटोलमा जाने र घरपरिवारसँगै समुदायमा सङ्क्रमण पैmलिरहेको उनले बताए । यसबारेमा अस्पताल प्रशासन र स्थानीय प्रशासनको आफूहरूले ध्यानाकर्षण गराएको उनको भनाइ छ ।. क्याटका अर्का सदस्य सञ्जीव मिश्रले पनि सङ्क्रमितहरू भर्ना रहेका सबै कक्षमा उनीहरूका आफन्तहरूबाटै सेवा दिने कार्य भइरहेको बताए । चिकित्सक, स्वास्थ्यकर्मीहरूबाट सेवाप्रवाहमा लापरवाही भएको भन्दै सङ्क्रमितका आफन्तहरू अस्पतालमा डटेर खटेका छन् । उनीहरू आफूलाई पनि सङ्क्रमण सर्न सक्ने र आफूबाट अन्यलाई सङ्क्रमण सर्ने कुरामा लापरवाह देखिएका छन । सङ्क्रमितको प्रत्यक्ष सम्पर्कमा रहेका कुरुवाहरू पालो फेर्दा, अस्पतालबाट घर जाँदा र समुदायमा रहँदा उनीहरूबाट सङ्क्रमण पैmलन सक्ने सम्भावना बढी हुने गरेको छ ।. यसबारे अस्पतालका कोभिड संयोजक डा सरोजरोशन दासले सङ्क्रमितका कुरुवाहरू अटेर र गैरजिम्मेवार भएको आरोप लगाए । उनले अस्पताल प्रशासनले यसबारे बारम्बार मनाही गर्दै आएको तर अटेर गरी बस्ने गरेको बताए । अस्पतालमा जनशक्ति अभाव रहेको कारण पनि उनीहरूको मनोबल बढेको र आफूहरूले केही भन्न सक्ने अवस्था नरहेको उनको भनाइ छ । अस्पतालको आइसोलेशन, आइसियू र भेन्टिलेटरमा एक/एक जना चिकित्सक, दुई/दुई जना स्वास्थ्यकर्मी र दुई/दुई जना सहयोगी गरी प्रत्येक कक्षमा पाँचजना राखिएको तर सङ्क्रमितको चाप अनुसार सो जनशक्ति पर्याप्त नभएको संयोजक डा दासले बताए ।. एकैपटक एउटा वार्डमा चारजना सङ्क्रमितको अक्सिजन सकिएको अवस्थामा दुईजना मात्र सहयोगी भएको र उनीहरूबाट दुईवटा सिलिन्डर मात्र ल्याउन सकिने भएकोले पनि त्यो अवस्था देखाएर कुरुवाहरू सङ्क्रमितसँग बस्ने गरेको बताए । अक्सिजन सिलिन्डरको अस्पतालमा अभाव छैन । तर ती सिलिन्डर तल राखिएको र सङ्क्रमितहरूलाई दुई र तीन तलामा राखिएका कारण त्यहाँसम्म सिलिन्डर ल्याउन र लैजानमा समस्या हुने गरेको छ ।. होम आइसोलेशनमा बसेकाबाट पनि सर्दै. पर्सा जिल्लामा होम आइसोलेशनमा बसेका सङ्क्रमितबाट पनि समुदायमा सङ्क्रमण सर्दैछ । सङ्क्रमणका शिकार भएकाहरूको नेगेटिभ रिपोर्ट आउनुपूर्व बजार क्षेत्रमा घुम्ने, तरकारी, किरानाका सामान खरीद गर्ने, औषधि खरीद गर्न आपैंm जाने जस्ता गतिविधि गरिरहेका पाइएको छ । अहिले जिल्लामा होम आइसोलेशनमा दुई हजारभन्दा माथि सङ्क्रमित छन् । उनीहरूको सही तथ्याङ्क कसैसँग छैन ।. स्वास्थ्य कार्यालय, जिल्ला प्रशासन, नारायणी अस्पताल, महानगरपालिका कसैसँग सङ्क्रमितको सही र यकीन तथ्याङ्क छैन । एउटाले जारी गरेको तथ्याङ्क अर्कोसँग मेल खाँदैन र एकले अर्कालाई तथ्याङ्क राख्ने जिम्मेवारी भएको आरोप लगाएर पन्छिने गर्दै आएका छन् ।. वीरगंज महानगरपालिकामा १६ जनाको युनिटले सङ्क्रमित भएपछि एकपटक सोधखोज गर्दै अवस्था बुझ्ने कार्य गर्छ । तर योबाहेक १३ वटा पालिकामा यस्तो संयन्त्रको निर्माण गरिएको छैन । आफ्नो पालिकामा भएका सङ्क्रमितमध्ये कति अस्पतालमा, कति होम आइसोलेशनमा छन् भन्ने कसैले तथ्याङ्क राखेका छैनन् ।",https://eprateekdaily.com/2021/05/20/13422
अस्पतालले भर्ना नलिएपछि छोरीको मृत्यु– आमा कुमारी विक  अस्पतालहरूको आआफ्नै सफाइ,प्रमुख समाचार,प्रतीक दैनिक,"जेष्ठ ११, २०७८",वीरगंज,"रौतहट जिल्ला, गुजरा नगरपालिका–४ कनकपुर निवासी १७ वर्षीया सविना विकको सोमवार राति वीरगंजको अस्पतालले भर्ना लिन नमानेपछि एम्बुलेन्समैं मृत्यु भएको छ।. सविनाकी आमा कुमारी विकले चन्द्रपुरस्थित जनता अस्पतालले वीरगंज रेफर गरेको र साँझ ५ बजे वीरगंज आइपुगेको र सर्वप्रथम वीरगंज हेल्थकेयरमा छोरीलाई उपचारको लागि एम्बुलेन्समा राखेर लगेको बताइन्। उनले त्यहाँ पौने १ घण्टा भर्नाको लागि कुराएर राखेको र पछि भर्ना नहुने भनी फर्काइदिएको बताइन्। त्यहाँबाट घण्टाघर, लिङ्करोडस्थित भवानी हस्पिटलमा लगेको र त्यहाँ पनि आधा घण्टा एम्बुलेन्समैं राखेर भर्ना नहुने भनी फर्काइएको बताइन्। दुईवटा अस्पतालबाट फर्काइएपछि आफू छोरीलाई लिएर नारायणी अस्पताल गएको र त्यहाँ पनि भर्ना नगरी नेशनल मेडिकल कलेज लैजान भनिएको र छोरीलाई त्यहाँ लैजाँदा अस्पतालले मृत घोषित गरेको बताइन्।. अस्पताल लैजाने क्रममा बाटोमैं मृत्यु भएको चिकित्सकले बताएको उनले भनिन्। सविना एक वर्षदेखि मिर्गौला रोगबाट पीडित थिइन्। उनको काठमाडौंमा डायलोसिस हुँदै आएको थियो र चन्द्रपुरस्थित जनता अस्पतालमा डायलोसिस नभएपछि उनलाई त्यहाँका चिकित्सकले वीरगंज पठाएका थिए।. वीरगंजका अस्पतालले भर्ना नलिएपछि छोरीको अकालमा मृत्यु भएको आमा कुमारी विकले बताइन्।. तीनवटा अस्पतालको तीनथरी भनाइ. वीरगंज हेल्थकेयरका सञ्चालक डा अबुलेस अन्सारीले डायलोसिसको लागि सविना विक भन्ने रोगी अस्पतालमा नआएको दाबी गरे। उनले आफ्नो अस्पतालमा अहिले कुल २० जना रोगी भएको र डायलोसिसका बिरामीहरूको उपचार सहज हुन सक्ने बताए। डा अन्सारीले एम्बुलेन्स चालकले आफ्नो अस्पतालमा बिरामी नल्याउने गरेको उनले बताए। एम्बुलेन्स चालकहरूको कमिशन फिक्स हुने गरेको र आफ्नो अस्पतालले कमिशन नदिंदा बिरामी नल्याउने गरेको उनको स्पष्टोक्ति थियो।. भवानी हस्पिटलका सञ्चालक रामराज श्रेष्ठले आफ्नो अस्पतालमा डायलोसिस नहुने भएकोले फर्काइएको बताए। उनले शुरूमैं अस्पतालमा नल्याउन सुझाव दिएको तर एम्बुलेन्समा बिरामी लिएर आएपछि डायलोसिस नहुने भनेर नारायणी अस्पताल अथवा नेशनल मेडिकल कलेज लैजान सुझाव दिएको बताए।. नारायणी अस्पतालका डा दीपक चौरसियाले आकस्मिक कक्षमा बिरामी ल्याइएको र सामान्य कक्ष्Fमा भर्ना गर्न भन्दा आइसियू खोजेको र आइसियू भरिभराउ भएको हुँदा बिरामीका अभिभावकले बिरामीलाई लिएर अन्यत्र गएको बताए। उनले आकस्मिक कक्षमा ड्युटीमा रहेका डा सहाबुद्दीनले अस्पताललाई जाहेर गरेको कुरा आफूले बताएको जनाएका. छन्।",https://eprateekdaily.com/2021/05/25/13661
पर्सामा निषेधाज्ञा फेरि एक साता लम्बियो,प्रमुख समाचार,प्रतीक दैनिक,"जेष्ठ १२, २०७८",वीरगंज,"वैशाख १६ गतेदेखि पर्सा जिल्लामा लाग्दै आएको निषेधाज्ञालाई निरन्तरता दिंदै जेठ २० गतेसम्म पुनः एक साताको लागि लम्ब्याइएको छ।. कोभिड सङ्कट व्यवस्थापन केन्द्र, पर्साको बुधवार सम्पन्न बैठकले निषेधाज्ञा अवधि एक साता लम्ब्याउन गरेको सिफारिश अनुसार प्रमुख जिल्ला अधिकारी पीताम्बर घिमिरेले जेठ २० गते राति १२ बजेसम्मको लागि लम्ब्याइएको बताएका छन्।. यो अवधिमा अत्यावश्यक काम, औषधि उपचारबाहेक घरबाट बाहिर ननिस्किन, हिंड्डुल नगर्न जिल्ला प्रशासन कार्यालय, पर्साले अनुरोध गरेको छ। आदेशको बर्खिलाप गर्नेलाई प्रचलित कानून अनुसार सजाय, जरिवाना गरिने सो कार्यालयले जानकारी गराएको छ। मालवाहक सवारीसाधन, सुरक्षा, स्वास्थ्य सेवासम्बन्धी कर्मचारीहरूले प्रयोग गर्ने सवारीसाधन, एम्बुलेन्स, शववाहन, फोहरमैला व्यवस्थापन, खाद्यान्न, फलफूल, पेट्रोलियम पदार्थ, पानी, कृषिउपज, तरकारी, दुग्धजन्य पदार्थ, पशुपक्षीको दाना ढुवानी गर्ने सवारीसाधन, आइसोलेशन, होल्डिङ सेन्टरको व्यवस्थापनमा प्रयोग हुने सवारीसाधन, अत्यावश्यक काममा प्रयोग हुने सवारीसाधनबाहेक सबै प्रकारका सवारीसाधन प्रयोग गर्न निषेध गरिएको छ।. मृत्यु, अन्तिम संस्कार, विवाह कार्यक्रममा दुईवटा सवारीसाधन ब्यानरको प्रयोग गरी सञ्चालन गर्न दिइएको। विकास निर्माण आयोजनासँग सम्बन्धित कर्मचारी, जनशक्तिले अनुमतिप्राप्त सवारीसाधन मात्र प्रयोग गर्न पाउने र स्वास्थ्य सुरक्षा मापदण्ड अपनाएर खाद्यवस्तु बिक्री गर्ने पसल बिहान ८ बजेसम्म सञ्चालन गर्न पाइने र तरकारी, फलफूल, पानी, दुग्धजन्य पदार्थलगायत खाद्यवस्तुको व्यापारसँग सम्बन्धित व्यवसायीले होम डेलिभरी गर्न पाइने व्यवस्था गरिएको छ।. विवाह, व्रतबन्ध, न्वारन जस्ता कार्यमा १० जनासम्मको सहभागितामा घरमैं तर होटल, पार्टी प्यालेसमा गर्न निषेध गरिएको छ। अत्यावश्यकबाहेक सबैखाले निजी सेवा प्रवाह स्थगन गरिएको बताइएको छ। उद्योगमा कार्यरत श्रमिकहरूलाई आवासीय प्रबन्धसहित उद्योग सञ्चालन गर्न पाइने, बैंक तथा वित्तीय संस्थाका कर्मचारीहरूले परिचयपत्रका साथ आवतजावत गर्न सक्ने र सकभर एटिएमलगायत विद्युतीय कारोबारलाई जोड दिनुपर्ने आदेश छ।. वीरगंज नाकाबाहेक अन्य सबै नाकाबाट आवागमनमा रोक लगाइएको छ। वीरगंज नाकाबाट प्रवेश गर्नेहरूले स्वास्थ्य जाँच र स्थानीय तहले तोकेको आइसोलेशन सेन्टर वा होम आइसोलेशनमा अनिवार्य बस्नुपर्ने निषेधाज्ञामा आदेश जारी गरिएको छ।",https://eprateekdaily.com/2021/05/26/13725
"पर्सामा एन्टिजेन किट सकियो, नारायणी अस्पतालमा केमिकल अभाव",प्रमुख समाचार,प्रतीक दैनिक,"जेष्ठ ४, २०७८",परवानीपुर,"स्वास्थ्य कार्यालय पर्साले विभिन्न अस्पताल तथा स्वास्थ्य संस्थाका लागि आवश्यक एन्टिजेन किट तीन दिनदेखि पर्सा जिल्लामा सकिएको स्वास्थ्य निरीक्षक जयमोद ठाकुरले बताए । पर्साका गाउँगाउँमा अहिले कोरोना सङ्क्रमण समुदायस्तरमा पैmलिरहेको अवस्थामा करीब ५ हजार एन्टिजेन किट तत्काल आवश्यक रहेको उनले बताएका छन् ।. प्रदेश २ सामाजिक विकास मन्त्रालय, स्वास्थ्य निर्देशनालयसँग स्वास्थ्य कार्यालय पर्साले पत्राचार गरी जानकारी गराएको तर हालसम्म उपलब्ध नभएको स्वास्थ्य अधिकृत ठाकुरले बताए । केन्द्र सरकारबाट प्रदेश सरकारलाई पर्याप्त किट उपलब्ध नभएकाले प्रदेशभरि अभाव रहेको उनले बताए ।. प्रदेश २ का मुख्यमन्त्री लालबाबू राउत गद्दीले गत साता ५० हजार एन्टिजेन र भिटिएम किट खरीद गर्ने निणर्य भएको र सोको लागि प्रक्रिया अगाडि बढिसकेको बताए ।. यसैबीच, नारायणी अस्पताल पिसिआर प्रयोगशालाको लागि आवश्यक भिटिएम र रिएजेन्ट किटलगायत केमिकलको अभाव भएको बताइएको छ । केही दिनमैं नारायणी अस्पतालको पिसिआर प्रयोगशालाको केमिकल पनि सकिने कर्मचारीहरूले बताएका छन् ।",https://eprateekdaily.com/2021/05/18/13314
बढी शुल्क नलिएको निजी अस्पतालहरूको दाबी,प्रमुख समाचार,प्रतीक दैनिक,"जेष्ठ १३, २०७८",वीरगंज,"वीरगंजका निजी अस्पतालका सञ्चालकहरू र प्रमुख जिल्ला अधिकारी पीताम्बर अधिकारीबीच छलफल भएको छ।. पछिल्लो चरणमा कोरोना सङ्क्रमण बढेपछि वीरगंजका निजी अस्पतालहरूले सङ्क्रमितका परिवारसँग बढी शुल्क असुल गरेको समाचार प्रकाशमा आएपछि आज सोही विषयलाई लिएर जिल्ला प्रशासन कार्यालय, पर्सामा छलफल भएको हो। छलफलको क्रममा बढी शुल्क लिएको आरोप लागेका स्पर्श मल्टिस्पेशलिटी अस्पताल र प्रभु अस्पतालले सरकारले तोकेको दररेटभन्दा बढी शुल्क नलिएको प्रमाण पेश गरेका थिए। उनीहरूले बिलिङ गर्दा त्रुटि भएको र त्यसैलाई आधार बनाएर गलत प्रचार गरिएको बताएका थिए।. छलफलमा सहभागी निजी अस्पतालका सञ्चालकहरूले आफूहरूले तोकिएको दररेटमा बिरामीहरूको सेवा गर्दै आएको दाबी गरे। उनीहरूले भौतिक संरचना, उचित जनशक्ति, साधन स्रोत र सेवा सुविधाका आधारमा निजी अस्पतालको शुल्क सरकारले तोके अनुसार आफूहरूले लिएको बताए। आगामी दिनमा पनि आफूहरूले बिरामीहरूप्रति देखाउने सेवाभावमा व्यावसायिकताभन्दा सामाजिक दृष्टि राख्ने प्रतिबद्धता जाहेर गरेका थिए। आफूहरूले बिरामीहरूको सक्दो सेवा गरेर उचित शुल्क लिएको बताए।. प्रजिअ घिमिरेले सरकारले तोकेको दररेटभन्दा बढी नलिन सुझाव दिए। उनले अहिलेको अवस्थामा सबैजनाको सहयोग र सहकार्य आवश्यक हुनाले सोही अनुरूप सेवा प्रवाह गर्न निजी अस्पतालका सञ्चालकहरूलाई आग्रह गरे। नियतवश गरिने गलतीलाई माफ नगर्ने उनले चेतावनी पनि दिए। बैठकमा नारायणी वयोधा, वीरगंज हेल्थकेयर, गण्डक अस्पताल, स्पर्श, प्रभु, तराई, एडभान्स, कृष्णा, सूर्यालगायत अस्पतालका सञ्चालक, प्रतिनिधिहरूको सहभागिता थियो।",https://eprateekdaily.com/2021/05/27/13779
पर्सा जिल्लाको सीमा खुलै छ,प्रमुख समाचार,प्रतीक दैनिक,"जेष्ठ ९, २०७८",पोखरिया,"कोभिड सङ्कट व्यवस्थापन केन्द्र पर्साले जिल्लाको मुख्य नाका वीरगंज–रक्सौलबाहेक अन्य सबै नाका बन्द गर्ने निर्णय गरे पनि कार्यान्वयनमा आउन सकेको छैन।. गत वर्षदेखि नै सीमा सिल भएको र अहिलेसम्म पूर्णरूपमा खुलिनसकेको अवस्थामा दोस्रो चरणको कोरोना सङ्क्रमण फैलिएसँगै कोभिड सङ्कट व्यवस्थापन केन्द्र, पर्साले मुख्य नाकाबाहेक अन्य नाका सबै आवतजावतको लागि बन्द गरेको थियो। तर अहिले पर्सा जिल्लाको वीरगंज–रक्सौल नाकाबाहेक अन्य सबै नाकामा आवागमन सञ्चालन छ।. लुकीछिपी नाकाबाट मानिसहरूको आवतजावत भइरहेको छ र सुरक्षाकर्मीहरूले रोक्न सकेका छैनन्। पहिलो चरणको कोरोनामा भारतबाट आउनेहरूको पिसिआर परीक्ष्Fण गरी क्वारेन्टाइनमा राख्ने र घर फर्काउने गरिएको थियो। अहिले कुनै पनि गापाले क्वारेन्टाइन बनाएको छैन। गत वर्ष क्वारेन्टाइनको लहर चलेको थियो र सबै पालिकाले क्वारेन्टाइन बनाएका थिए भने यसपटक आइसोलेशनको लहर चलेको छ र सबैले आइसोलेशन बनाएका छन्।. पकाहामैनपुर गापाका अध्यक्ष विजय चौरसियाले गापाले २५ शय्याको आइसोलेशन बनाएको बताए। उनले यसपटक कुनै पनि गापाले क्वारेन्टाइन नबनाएको कारण आफ्नो गापाले पनि नबनाएको बताए। यो गापा भारतीय सीमासँग जोडिएको छ। गापा अध्यक्ष चौरसियाले भारतबाट नेपाल आउने र नेपालबाट भारत जाने क्रम नरोकिएको खुलासा गरे। उनले वैवाहिक कार्यक्रममा अझ बढी भीडभाडका साथ आवागमन हुने गरेको र यसलाई रोक्न आफूहरू असमर्थ रहेको बताए। गाउँमा भीडभाड नगरी वैवाहिक कार्यक्रम गर्न सल्लाह दिंदा एउटै छोरा/छोरी हो भनेर धूमधामका साथ गर्नैपर्ने बाध्यता तेस्र्याउने र अटेर गर्ने गरेको उनले बताए। सीमामा आवागमन रोक्ने काम गापाभन्दा सुरक्षाकर्मीहरूको भूमिका बढी हुने उनले बताए।. इलाका प्रहरी कार्यालय, पोखरियाका प्रहरी निरीक्ष्Fक दीपककुमार सिंहले सीमा सुरक्षामा सशस्त्र प्रहरी अग्रपङ्क्तिमा खटेको र उनीहरूसँग जनशक्ति पनि पर्याप्त रहेको हुँदा आवागमन रोक्ने जिम्मेवारी पनि उनीहरूको भएको बताए। उनले जनपद प्रहरीहरू थोरै सङ्ख्यामा भएको र उनीहरूबाट सीमामा नियन्त्रण सम्भव नहुने बताए। मुख्य बाटो भएर हुने आवागमनमा प्रहरीले कडाइ गर्दै आएको उनले बताए। खुला सीमा भएको कारण जताततै मानिसहरू आवागमन गर्ने हुनाले उनीहरूलाई रोक्ने काममा सशस्त्र प्रहरीको भूमिका सशक्त हुनुपर्ने उनको भनाइ छ।. पर्सा जिल्लाको ठोरी, जगरनाथपुर, छिपहरमाई, पकाहामैनपुर, धोबिनी, विन्ध्यवासिनी गाउँपालिका र वीरगंज महानगरपालिकासँग भारतको भिखना ठोरी, इनर्वा, सिकटा, मैनाटार, भेलाही, रक्सौल सीमानाका पर्दछन्। यहाँबाट अहिलेसम्म मानिसहरूको आवागमन रोकिएको छैन। सामानहरू खरीद गर्नको लागि लुकीछिपी भारत जाने र आउने क्रम जारी छ।",https://eprateekdaily.com/2021/05/23/13562
"विद्यालय बन्द भएपछि बालबालिका पबजी खेल्दै, सब्जी बेच्दै",प्रमुख समाचार,प्रतीक दैनिक,"जेष्ठ १०, २०७८",पोखरिया,"विद्यालय बन्द भएको तीन/चार महीना बित्दा पनि पर्साको ग्रामीण क्षेत्रका विद्यालयहरूले वैकल्पिक शिक्षाको व्यवस्था गर्न सकेका छैनन्।. जिल्लाभरि कमजोर अवस्थामा भएपनि इन्टरनेट सेवा पुगेको छ। सम्पन्न बालबालिकाहरू अहिले मोबाइलमा पबजी खेलेर दिन बिताउँदै छन्। त्यहीं आर्थिकरूपमा कमजोर बालबालिकाहरू भने घरपरिवारका सदस्यहरूलाई व्यापार र घरायसी, कृषि काममा सघाउँदै आएका छन्।. कतिपय बालबालिका अहिले विद्यालय बन्द भएपछि आमाबुबाले गर्दै आएको व्यापारमा सघाउँदै आएका छन्। साइकलमा घुमेर तरकारी बेच्ने, पसलमा सुर्ती बेच्ने, बाख्रा चराउने, माछा मार्ने, पसलमा सघाउने, घरमा खाना पकाउने, भाइबहिनीहरूको हेरचाह गर्ने र खेतीपातीमा सघाउनेजस्ता काम गर्दै आएका छन्।. थोरै सङ्ख्यामा खेलकूद, क्रिकेट, फूटबलमा साँझपख बालबालिकाहरू रुमल्लिने गरेका छन् भने केही बालबालिकाहरू सुर्तीजन्य पदार्थको विकृतिमा फसेका छन्। तीन महीना अवधिसम्म बालबालिकाहरू विद्यालय जान छाडेपछि ग्रामीण क्षेत्रमा यो अवस्था देखा परेको हो। वीरगंज महानगरका केही विद्यालयमा अनलाइन कक्षा सञ्चालन रहे पनि १३ वटा पालिकामा अनलाइन कक्षा सञ्चालनमा आउन सकेको छैन। तीनवटा नगरपालिका र दशवटा गाउँपालिकाले अहिलेसम्म वैकल्पिक शिक्षाको बारेमा छलफलसमेत गरेका छैनन्।. पकाहामैनपुर गापाका अध्यक्ष विजय चौरसिया वैकल्पिक शिक्षाको बारेमा अहिलेसम्म कुनै सोच अगाडि नबढेको बताउँछन्। उनले गापाका अधिकांश बालबालिकाको पहुँच इन्टरनेट र मोबाइलमा नपुगेको हुँदा गापाले पनि वैकल्पिक शिक्षा प्रदान गर्ने कुरामा सोच अगाडि बढाउन नसकेको बताए।. जिल्ला उच्चाङ्गल रामदेव कलवार माविका प्रअ विनोद चौधरीले नगरपालिकाले वैकल्पिक शिक्षाको बारेमा अहिलेसम्म छलफल नगरेको बताए। उनले नगरपालिकाको शिक्षा शाखाले परीक्षाफल प्रकाशित गर्ने सम्बन्धमा कुन नीति अख्तियार गर्ने भन्नेबारेमा पनि निर्णय नगरेकोले अन्योलको वातावरण भएको बताए। आफूहरू गत वर्षसरह नै यस वर्ष पनि आन्तरिक मूल्याङ्कनबाट परीक्षाफल प्रकाशित गर्ने अवस्था आइपर्ने हुनाले तयारीमा रहेको बताए।. प्रअ चौधरीले नगरपालिकामा इन्टरनेटको पहुँच भएका र मोबाइल, ल्यापटप, कम्प्युटर भएका विद्यार्थीहरूलाई अनलाइन कक्षा सञ्चालन गर्न सकिने भए तापनि त्यसतर्फ नगरपालिकाले कुनै पहल, निर्देशन नगरेको बताए। लामो समयसम्म विद्यार्थीहरू शिक्षाबाट वञ्चित हुँदा सिकेका कुरा पनि बिर्सिने उनको भनाइ छ।",https://eprateekdaily.com/2021/05/24/13619
नारायणीमा सङ्क्रमितको मात्र डायलोसिस गर्न सुझाव,प्रमुख समाचार,प्रतीक दैनिक,"जेष्ठ १४, २०७८",वीरगंज,"सरकारले डायलोसिसका लागि वीरगंजको नेशनल मेडिकल कलेज र वीरगंज हेल्थकेयर अस्पतालसमेतलाई जिम्मेवारी दिएको छ । नारायणी अस्पतालमा भने सङ्क्रमितसमेतको डायलोसिसको व्यवस्था गरिएको छ । सङ्क्रमितहरूको डायलोसिस गर्नका लागि दुईवटा मेशिन छन् तर त्यसमध्ये एउटा बिग्रिएको छ ।. एउटा मात्र डायलोसिस मेशिनको कारण सङ्क्रमितहरूमध्ये एकजनालाई कम्तीमा चार घण्टा समय डायलोसिस गर्न दिनुपर्नेमा अहिले दुई घण्टा मात्र दिने गरिएको छ । पछिल्लो चरणमा रौतहट गुजरा नगरपालिकाकी १७ वर्षीया सविना विकको नारायणीसमेतमा डायलोसिस नगरिएपछि मृत्यु भएको थियो ।. यसैगरी, सङ्क्रमित जीतपुरसिमरा निवासी विनोद मिश्रको पनि मृत्यु भयो । सरकारले डायलोसिसका लागि ननकोभिड अस्पताललाई प्रतिव्यक्ति रु २५ सय र कोभिड अस्पताललाई रु १२ हजार ५ सय अनुदान सहयोग निर्धारण गरेको छ ।. यो अवस्थामा नारायणी अस्पतालले कोभिड भएका बिरामीहरूलाई मात्र डायलोसिस सेवा दिने हो भने नेशनल र वीरगंज हेल्थकेयरले ननकोभिड मिर्गौलारोग पीडितको डायलोसिस गर्न सक्ने थियो । यसो गर्दा सबैजनाले सहज सेवा पाउने वातावरण हुने एकजना चिकित्सकले सुझाएका छन् ।",https://eprateekdaily.com/2021/05/28/13821
ग्रेभल नहुँदा वर्षामा थरुहट सडकमा आवागमन प्रभावित,प्रमुख समाचार,प्रतीक दैनिक,"जेष्ठ ७, २०७८",सेढवा,"गत आर्थिक वर्षमा थरुहट सडकखण्ड निर्माणका लागि ठेक्का सकार गरेको रञ्जन निर्माण सेवाले समयमा कार्य नगर्दा यस क्षेत्रका बासिन्दाहरूले समस्या भोग्नुपरेको हो । थरुहट सडकखण्ड अन्तर्गत जीराभवानी गाउँपालिकाको बलुवा, महादेवपट्टि, सेढवा, नौकाटोला, सहजानपुर, कोढौली, सानो कोढौलीलगायतका बासिन्दाहरूले कठिनाइ बेहोर्नुपरेको जीराभवानी गापा-२ सेढवा निवासी पूजन खाँ थारू बताउँछन् ।. गत वर्ष असार महीनामा सडक निर्माणको लागि माटो बिछ्याइएको थियो । तर त्यस बेलादेखि अहिलेसम्म सडकमा माटो बिछ्याउनुबाहेक अन्य काम अगाडि नबढाउँदा यहाँका मानिसहरू घाम लाग्दा धूलो र पानी पर्दा हिलोको कारण सडकखण्डको प्रयोग गर्नबाट वञ्चित हुँदै आएका छन् । माटो बिछ्याइएको कारण सामान्य वर्षामा पनि सडक हिलाम्य भएर आवागमन बन्द हुने गरेको उनले बताए ।. जीराभवानी गापा-४ निवासी सञ्जय चौधरीले गण्डक नहरभन्दा माथि बाराको जीतपुरदेखि जीराभवानीको महादेवपट्टिसम्मको प्रमुख बाटो थरुहट सडक भएको र सो सडकखण्ड हिलाम्य भएपछि आवागमन ठप्प भएर समस्या हुने गरेको बताए ।. उनले अहिले निषेधाज्ञाको कारण सवारीसाधनहरूको प्रयोग कम भएको तर अन्य बेलामा पनि यस प्रकारको समस्याले पीडित हुने गरेको बताए । सवारीसाधनहरू मात्र होइन मानिसहरू पैदलसमेत आवतजावत गर्न समस्या हुने गरेको उनको आरोप छ । यसका साथै वीरगंज-ठोरी सडकखण्डमा पनि थरुहट सडक पर्ने हुँदा ठोरीवासीलाई पनि वीरगंज आवतजावत गर्दा समस्या हुने गरेको चौधरीले बताए ।. रञ्जन निर्माण सेवाका सञ्चालक एवं प्रदेशसभा सदस्य सिंहासन साह कलवारले बेमौसमी वर्षाका कारण काम गर्न समस्या भएको बताए । उनले काम गर्ने बेला लगातार पानी पर्दा काम रोक्नुपरेको बताए । उनले वर्षाले गर्दा काम गर्न ढिला भइरहेको प्रतिक्रिया दिए । उनले मौसमको अनुकूलतासँगै काम सुचारु हुने र दुई साताभित्र ग्रेभल गरेर समस्या समाधान गर्ने प्रतिबद्धता जाहेर गरे । उनले यो सडकखण्डमा माटोले पुरी माथि ग्रेभल गर्नेसम्मको ठेक्का भएको बताए ।. सञ्जीव मिश्र, विन्दवासिनी/. छिपहरमाई गाउँपालिका-५ भिस्वाको सडक वर्षाको कारण हिलाम्य भएको छ । पकहामैनपुर गापाको सबैठवा हुँदै वीरगंज आउने मुख्य सडक निर्माण नहुँदा त्यस भेगका जनताले सास्ती भोग्दै आएका छन् । सडक हिलाम्य भएपछि सो बाटो सवारीसाधन आवतजावत बन्द भएको छ भने पैदल यात्रा गर्न पनि समस्या भएको छ ।. प्रदेश दुई सरकारको बजेटमा सो सडकखण्ड निर्माण भइरहेको हो र संयोगले प्रदेशसभा सदस्य सिंहासन साह कलवारको रञ्जन निर्माण सेवाले यो डकखण्ड निर्माणको ठेक्का पाएर कार्य गर्दै आएको छ ।सडक निर्माणको ठेक्का लिएको रञ्जन निर्माण सेवाले कार्य सम्पन्न गर्न ढिला गरेको कारण वर्षामा हिलो र घाममा धूलोको समस्या यो सडक प्रयोग गर्नेहरूले झेल्दै आएका छन् ।",https://eprateekdaily.com/2021/05/21/13462
"ठोरीमा १५ शøयाको अक्सिजनयुक्त आइसोलेशन चिकित्सकको अभाव, अहेबकै भर",प्रमुख समाचार,प्रतीक दैनिक,"जेष्ठ ३, २०७८",ठोरी,"गापाले कोरोना सङ्क्रमितहरूलाई होम आइसोलेशनमा राख्न सबै वडा कार्यालयमार्फत व्यवस्था मिलाएको छ । होम आइसोलेसनमा रहेका सङ्क्रमितको स्वास्थ्य अवस्थाबारे पालिकाले निरन्तर जानकारी लिइरहेको ठोरी गापाका स्वास्थ्य संयोजक रमेशराज थिङले बताए । सङ्क्रमितको स्वास्थ्यमा गम्भीर समस्या देखिएर अक्सिजन आवश्यक परेको खण्डमा आइसोलेशनमा भर्ना गरी उपचार गरिने अन्यथा होम आइसोलेशनमा बस्न वडाध्यक्षमार्फत सबैलाई जानकारी गराएको अध्यक्ष श्रेष्ठले बताए ।. ठोरी गापामा अहिले आठजना सङ्क्रमित छन् र उनीहरू होम आइसोलेशनमा छन् । सङ्क्रमित सबैको अवस्था सामान्य रहेको र कसैलाई पनि अहिलेसम्म अक्सिजनको आवश्यकता नपरेको स्वास्थ्य संयोजक थिङले बताए । होम आइसोलेट भएकामा समस्या आए गापाको आइसोलेशनमा भर्ना गर्ने र त्यहाँबाट पनि उपचार सम्भव नभए अन्यत्र उपचारको लागि पुर्‍याउन पालिकाले निश्शुल्क एम्बुलेन्सको व्यवस्था मिलाएको संयोजक थिङले बताए ।. घ्याङडाँडा आइसोलेशनमा अक्सिजन सहितको बेड र अक्सिजन कन्सन्ट्रेटर मेशिनको व्यवस्था मिलाइएको गापा अध्यक्ष श्रेष्ठले बताए । सङ्क्रमितलाई निश्शुल्क एम्बुलेन्स सेवा, अक्सिजन र कन्सन्ट्रेटर मेशिनको व्यवस्था र तत्काल सङ्क्रमित पहिचान गर्न एन्टिजेन परीक्षणको व्यवस्था मिलाएको उनले बताए ।. कोभिडको दोस्रो लहर रोकथाम र नियन्त्रणका लागि पालिकास्तरबाट गर्न सकिने सबै प्रयास भइरहेको अध्यक्ष श्रेष्ठले दाबी गरे । त्यसका लागि २० थान सिलिन्डर अक्सिजन र पाँचथान अक्सिजन कन्सन्ट्रेटर मेशिनको व्यवस्था मिलाइएको उनले बताए । अक्सिजन कन्सन्ट्रेटर मेशिनले पानीमा हुने अक्सिजन बिरामीसम्म पुर्‍याउन मदत गर्ने उनको बताए ।. कोभिड सङ्क्रमितका लागि एउटा छुट्टै एम्बुलेन्स सेवा र ननकोभिडका लागि दुईवटा एम्बुलेन्स सञ्चालनमैं रहेको अध्यक्ष श्रेष्ठले जानकारी दिए ।. यसैगरी निषेधाज्ञाको समयमा देशका विभिन्न स्थानबाट गाउँ फर्किएकाहरूलाई होम क्वारेन्टिनमा राख्न गापाले सबै वडाध्यक्षहरूमार्फत रेखदेख गरिरहेको उनले बताए ।. गापामा छैन मेडिकल अफिसर. कोरोना सङ्क्रमणको पहिलो लहर शुरू हुँदा नै ठोरी गापाले प्रभावकारी उपचार सेवाका लागि स्वास्थ्यतर्फे आठौं तहको मेडिकल अधिकृत र स्टाफ नर्सका लागि विज्ञापन गरेको थियो ।. गत वर्ष कात्तिक महीनामा पहिलोपटक र पुनः मङ्सिरमा दोस्रोपटक करारमा सेवा लिने गरी गरिएको विज्ञापनमा कसैले पनि आवेदन दिएन । एमबिबिएस उत्तीणर् मेडिकल अफिसर एकजना र स्टाफ नर्स दुईजना माग गरेकोमा दुईपटकसम्म कसैले आवेदन नदिएपछि उक्त पद रिक्त नै रहेको स्वास्थ्य संयोजक थिङले बताए ।. गापाले स्वास्थ्य मन्त्रालयलाई समेत मेडिकल अफिसर र स्टाफ नर्स पठाइदिन अनुरोध गर्दै पटकपटक पत्राचार गरेको उनले बताए । तर पनि जनशक्ति व्यवस्थापन हुन नसकेपछि यस वर्ष पुनः सोही पदमा विज्ञापन गरेको र फेरि पनि कसैले आवेदन दिएको छैन ।. मन्त्रालयले तलबभत्ता पठाइसकेको भए पनि जनशक्ति उपलब्ध नहुँदा एचए र अहेबकै भरमा आइसोलेशन सञ्चालन गर्नुपर्ने बाध्यता आइपरेको गापा अध्यक्ष श्रेष्ठले बताए ।",https://eprateekdaily.com/2021/05/17/13265
"हुलाकी सडक बनेसँगै भत्कन शुरू, मरम्मत गरिने ठेकदार कम्पनीको आश्वासन",प्रमुख समाचार,प्रतीक दैनिक,"जेष्ठ १, २०७८","१ जेठ/
करीब डेढ महीना पहिले निर्माण सम्पन्न नहुँदै भारतीय पक्षले अधूरो हुलाकी सडक हस्तान्तरण गर्दा ठोरीवासीले विरोध जनाए ।","चितवन राष्ट्रिय निकुञ्जको अवरोधका कारण करीब ५ किलोमिटर सडक निर्माण बाँकी छँदै भारतीय पक्षले हात झिकेको र ठेकेदार कम्पनीले पनि ठेक्काको म्याद सकिएको भन्दै काम छाडेपछि ठोरीवासीले वनमन्त्री, भौतिक पूर्वाधार मन्त्री तथा प्रधानमन्त्री समेतलाई भेटेर सडक निर्माण सञ्चालन गर्न दबाब दिए । तर पनि हालसम्म सडक निर्माणको काम शुरू हुन सकेको छैन ।. एकातिर चितवन राष्ट्रिय निकुञ्जका कारण हुलाकी सडक अधूरो भएकोमा ठोरीवासी विरोधमा छन् भने अर्कोतिर निर्माण सम्पन्न भएकै सडक पनि वर्षा शुरू नहुँदै भत्कन थालेपछि सडक गुणस्तरीय नभएको स्थानीयको आरोप छ । ठोरी गापा-५ मा पर्ने चमरीहोलदेखि ठोरी गापा-१ मा पर्ने चौतारासम्मको ठेक्का सकारेको कालिका/बानियाँ निर्माण कम्पनीले करीब २५ किलोमिटर सडकमा कालोपत्रे गरेर लेन छुट्याउने रङसमेत लगाइसकेको छ । ठोरी क्षेत्रको लाइफलाइन मानिएको सडक मनसुन शुरू हुनु अगावै परेको वर्षामा भत्कन शुरू भएको छ ।. ठोरीको वनशक्तिनिर सडकको साइड सोल्जर बगाएर कालोपत्र सडक दब्न लागेको छ । यस्तै ठोरीमा सडक हस्तान्तरणको शिलालेख राखिएको अगाडि नै सडक छेउको सोल्जर बगाएर कालोपत्र सडकको केही भाग बगाउने अवस्थामा पुगेको छ । ठोरी गापा-३ मा रहेको ढुङ्गे बजार नजीकैको पुल छेउमा पनि उस्तै हालत छ ।. यसैगरी ठोरी गापा-४ को निर्मलबस्तीमा सडकको साइड सोल्जर बगाउनुको साथै कालोपत्रे सडकमा धाजा फाटेको छ । त्यस ठाउँमा समयमा मरम्मत हुन नसके जुनसुकै बेला सडक भासिएर दुर्घटना हुने सम्भावना छ । त्यसैगरी सबैजसो पुल वरपरको सोल्जरमा पानीले क्षति पुगेको छ ।. वैशाख महीनामा परेको झरीमा नै सडक भत्कन थालेपछि मनसुन शुरू भएपछि सडकको अवस्था झन् के हुने हो भनेर यहाँका मानिस चिन्तित बनेको विजयबस्तीका युवा पद्मबहादुर श्रेष्ठ बताउँछन् । उनले ठेकेदारले लापरवाही गर्दा सडक गुण्स्तरहीन भएको आरोप लगाए । काम छिटो सम्पन्न गर्ने बहानामा बेस बिछ्याउँदा लापरवाही गरिएको अर्का युवा होम श्रेष्ठको आरोप छ । ग्रेभल र बेस बिछ्याउने समयमा लापरवाही नगरेको भए आज सामान्य झरीमा सडक भासिने थिएन, उनीहरू भन्छन् ।. कालिका/बानियाँ जेभिका फिल्ड इन्चार्ज उद्धव न्यौपानेले काम सम्पन्न गरेर सडक हस्तान्तरण भएपनि दुई वर्ष सडक मरम्मतको जिम्मा भएको बताए । उनले वर्षामा सोल्जर बगाएको ठाउँमा ग्रास प्लान्ट गरेर सडक संरक्षण गरिने बताए । यही जेठ ५ गतेदेखि ग्रास प्लान्ट शुरू गर्ने तयारी रहेको उनले बताए । उनले कालोपत्रे भत्केको सबै ठाउँमा वर्षाभरि हेरेर वर्षापछि सबैतिर मरम्मत गरिने बताए ।. हुलाकी सडक आयोजना, वीरगंजका प्रमुख द्वारिकाप्रसादले हुलाकी सडकको ठेक्का माथिबाट नै लाग्ने र ठेक्काको शर्तबारे आफूलाई जानकारी भएको बताए ।",https://eprateekdaily.com/2021/05/15/13189
महानगरमा कोरोनाबाट दशजनाको मृत्यु,प्रमुख समाचार,प्रतीक दैनिक,"जेष्ठ २, २०७८",वीरगज,"नारायणी अस्पतालका कोरोना संयोजक डा. सरोजरोशन दासले आइतवार बारा जिल्ला निजगढ नगरपालिका-७ निवासी ४३ वर्षीय पुरुषको बिहान ६ बजे निधन भएको बताए । उनी वैशाख ३० गते अस्पताल भर्ना भएका थिए ।. यसैगरी परसौनी गापा-५ बारा निवासी ४६ वर्षीय पुरुषको बिहान पौने एघार बजे निधन भयो । उनी अस्पतालमा वैशाख २१ गते भर्ना भएका थिए । सुवणर्पुर गापा-२ निवासी ६० वर्षिय पुरूषको बिहान सवा दुईबजे निधन भएको संयोजक डा. दासले बताए । उनी वैशाख ३० गते भर्ना भएका थिए ।. यसैगरी कलैया उपमहानगरपालिका-२५ सिसहनिया, बारा निवासी ३८ वर्षीया महिलाको बिहान सवा चार बजे निधन भएको थियो । महिला सङ्क्रमित भएर वैशाख २५ गते नारायणी अस्पतालमा भर्ना थिइन् । यसैगरी सर्लाही जिल्ला फरहथवा गापा-५ निवासी ४७ वर्षीया महिलाको बिहान साढे पाँच बजे निधन भयो । उनी अस्पतालमा वैशाख २१ गते भर्ना भएकी थिइन् ।. वीरगंज महानगरपालिका-१६ मिथिलानगर निवासी ४४ वर्षीय पुरुषको बिहान पौने नौ बजे निधन भयो । उनी वैशाख १५ गतेदेखि सङ्क्रमित भएर अस्पतालमा उपचार गराउँदै थिए । बारा जिल्ला परवानीपुर गापा-९ छातापिपरा निवासी ६० वर्षीय पुरुषको आज बिहान साढे एघार बजे निधन भयो । उनी वैशाख २८ गते अस्पतालमा भर्ना भएका थिए ।. बारा जिल्ला जितपुरसिमरा उपमहानगर-२ निवासी ३३ वर्षीय युवकको दिउँसो पौने एक बजे निधन भयो । उनी वैशाख २५ गते भर्ना भएका थिए । यसैगरी वीरगंज महानगरपालिका-१३ राधेमाई निवासी ५० वर्षीया महिलाको आज दिउँसो सवा एक बजे निधन भएको संयोजक डा. दासले बताए । महिला वैशाख ३१ गते भर्ना भएकी थिइन ।. वीरगंज हेल्थकेयर अस्पतालमा वीरगंज-१० आदर्शनगर निवासी ६८ वर्षीया महिलाको आज बिहान सवा चार बजे निधन भएको जिल्ला प्रशासन कार्यालय, पर्साका सूचना अधिकारी विनयकुमार श्रीवास्तवले बताए ।. नारायणी वयोधा अस्पतालमा आज बिहान वीरगंज महानगर-१ बजारछपकैया निवासी ६४ वर्षीय पुरुषको बिहान सवा तीन बजे निधन भएको छ । उनी सो अस्पतालमा वैशाख १६ गते भर्ना भएका थिए ।. गोपाल मण्डलीबाट ६ जना डिस्चार्ज. वीरगंज महनगरपालिकाले गोपाल मण्डली धर्मशालामा सञ्चालन गरेको अस्थायी कोभिड-१९ अस्पतालबाट हिजो ६ जना डिस्चार्ज भएका छन् ।. हिजो तीनजना भर्ना भएकासहित अस्थायी कोभिड अस्पतालमा जम्मा २४ जना रहेकामा ६ जना डिस्चार्ज भएर गएको, तीनजनालाई रिफर गरिएपछि हिजो साँझ ५ बजेसम्म अस्थायी कोभिड अस्पतालमा १८ जना सङ्क्रमित छन् ।. १३ जना पुरुष र पाँचजना महिला सङ्क्रमित अहिले अस्थायी कोभिड अस्पतालमा उपचाररत रहेको वीरगंज महानगरपालिकाका स्वास्थ्यकर्मी रितेश जयसवालले बताए ।",https://eprateekdaily.com/2021/05/16/13232
"वीरगंजको सङ्क्रमण गाउँतिर पस्दै, पूर्व तयारी गर्न चिकित्सकको सुझाव",प्रमुख समाचार,प्रतीक दैनिक,"बैशाख ३०, २०७८","३० वैशाख/
कोरोना महामारीको दोस्रो चरणमा हटस्पट बनेको मुलुकको प्रमुख प्रवेशद्वार वीरगंजबाट पछिल्लो समय पर्सा र बाराको ग्रामीण भेगतिर सङ्क्रमण फैलिने सङ्केत देखिएको छ ।","चिकित्सकका अनुसार पर्सा र बाराको टाढाका गाउँबाट सयौंको सङ्ख्यामा ज्वरो, रुघाखोकी तथा श्वासप्रश्वाससम्बन्धी समस्या लिएर बिरामीहरू वीरगंज आइरहेका छन् । पर्साको पश्चिमी क्षेत्र जगरनाथपुर गाउँपालिकामा पनि कोरोना सङ्क्रमण समुदायस्तरमा फैलिसकेको पुष्टि भइसकेको छ ।. सो गाउँमा पछिल्लो ११ दिनमा १० जनाको मृत्यु भएपछि जिल्ला कोभिड–१९ सङ्कट व्यवस्थापन केन्द्र र स्वास्थ्य कार्यालय, पर्सा सक्रिया भएको छ । गापाको स्वास्थ्य शाखाले स्वास्थ्य कार्यालय पर्सालाई पत्र लेखेर ज्वरो तथा रुघाखोकी भएका बिरामी पत्ता लगाउन र उपचारको लागि वीरगंजबाट स्वास्थ्यकर्मी माग गरेपछि मङ्गलवार करीब एक दर्जन स्वास्थ्यकर्मी जगरनाथपुर गापा–५ चिलझप्टी पुगेको थियो । समूहले तीनवटा टोली बनाएर ज्वरो रुघाखोकीको बिरामीको तथ्याङ्क सङ्कलन गरेपछि एउटै गाउँमा १७८ जना बिरामी भेटिए । सबैलाई नेपाल राष्ट्रिय प्राथमिक विद्यालमा भेला गरी स्वास्थ्य मापदण्ड पालना गरी ११ जनाको एन्टिजेन विधिबाट परीक्षण गर्दा सातजना सङक्रमित पुष्टि भएका थिए ।. त्यसपछि २५ जना शङ्कास्पद बिरामीको स्वाब सङ्कलन गरी नारायणी अस्पताल वीरगंजमा ल्याइएकोमा बुधवार परीक्षण गर्दा जम्मा एकजनामा कोरोना सङ्क्रमण पुष्टि भएको छ । तर गाउँमा सङ्क्रमण पुष्टि भएकोले स्थानीय प्रशासनले उक्त गाउँ सिल गर्न प्रहरी चौकी जानकीटोलालाई निर्देशन दिएको पर्साका प्रहरी उपरीक्षक बेलबहादुर पाण्डेले जानकारी गराए ।. “जिल्लाभरि निषेधाज्ञा छ, उक्त गाउँमा बिरामी भेटिएपछि स्थानीय प्रहरी चौकीलाई गाउँमा कसैलाई पस्न र गाउँबाट बाहिर जान निषेध गर्न निर्देशन दिएका छौ”–उनले भने–“गाउँमा हुने विवाह भोज तथा अन्य सामूहिक जमघटले पनि चुनौती थपिएको छ । उनले गाउँमा हुने सबैखाले भीडमाथि निषेध गरिएको र गाउँलेलाई सोबारे सचेत गराइएको बताए ।आवश्यक खाद्यान्न तोकिएको समयमा निर्धारित मापदण्डबाट पूर्ति गर्न सुझाइएको बताए ।. ग्रामीण भेगमा सतर्कता अपनाउन चिकित्सकको जोडवीरगंजपछि पर्सा–बाराको ग्रामीण भेगमा कोरोना सङ्क्रमण फैलिने सङ्केत देखिएपछि चिकित्सकहरूले उच्च सतर्कता अँगाल्न आग्रह गरेका छन् ।. नारायणी अस्पताल वीरगंजका डा. उदयनारायण सिंहले डेढ साताभित्र वीरगंजमा कोरोना सङ्क्रमण मत्थर हुने र ग्रामीण भेगमा तीव्र गतिमा फैलिने बताएका छन् । उनले अबको दश दिनपछि वीरगंज जोखिम र चुनौतीपूर्ण अवस्थाबाट मुक्त हुने तर यहाँको उच्च सङ्क्रमणको त्रास गाउँ पुग्ने चेतावनी दिए । उनले यसबारे स्थानीय तह र सम्बन्धित निकायलाई सतर्क हुन सुझाव दिएका छन् । सङ्क्रमणको दर उच्च हुन सक्ने भन्दै उनले स्थानीय तहलाई आइसोलेशन, कोभिड अस्थायी अस्पतालको तयारीमा जुट्न आग्रह गरे । तयार नहुने स्थानीय तहले यसको जोखिम बेहोर्नुपर्ने उनले चेतावनी दिएका छन् ।",https://eprateekdaily.com/2021/05/13/13105
वीरगंजमा रगतको अभाव,प्रमुख समाचार,प्रतीक दैनिक,"बैशाख २५, २०७८",वीरगंज,"रक्तसञ्चार केन्द्र वीरगंजमा रगतको अभाव हुन थालेको छ।. कोरोना सङ्क्रमित बढेसँगै रक्तदान कार्यक्रम प्रभावित भएको र निषेधाज्ञा जारी भएपछि विगत दश दिनदेखि एउटा पनि रक्तदान कार्यक्रम नभएकाले एकाध दिनमा रगतको अभाव हुन सक्ने प्राविधिक प्रमुख शौरभराज पाण्डेयले बताए।. उनले निषेधाज्ञा जारी भएपछि घोषित कार्यक्रमहरू पनि स्थगित भएको बताए। सङ्क्रमण बढेको कारण पूर्वघोषित कार्यक्रमहरू आयोजकले नै स्थगित गरेको उनले बताए। निषेधाज्ञा जारी हुनुअघि केन्द्रमा सञ्चित रगतबाट अहिलेसम्म धानिरहेको तर आगामी केही दिनमा अभाव हुने प्राविधिक प्रमुख पाण्डेयले बताए। उनले अहिले ‘बी’ समूहको रगत सकिएको र अन्य समूहका पनि डेढ सय पोकाभन्दा कमै रगत सञ्चित भएको बताए।. माग पनि घट्यो. रक्तसञ्चार केन्द्र वीरगंजमा कोरोना सङ्क्रमण बढेसँगै रगतको माग पनि घटेको छ। केन्द्रका प्राविधिक प्रमुख पाण्डेयले सामान्य अवस्थामा दैनिक ६० पोका रगतको माग हुने गरेकामा अहिले कोरोना सङ्क्रमण बढेको कारण रगतको माग ७५ प्रतिशत घटेको बताए। उनले अहिले दैनिक १५/२० पोका रगतको माग रहेको जानकारी गराए।. रक्तदान गर्न आग्रह. प्रमुख प्राविधिक पाण्डेयले रक्तदान कार्यक्रम गरिदिन सबै सङ्घसंस्था र सचेत नागरिकसँग आग्रह गरेका छन्। उनले वीरगंज महानगरमा सङ्क्रमणको उच्च जोखिम भएकोले ग्रामीण क्षेत्र जहाँ सङ्क्रमित देखिएका छैनन्, त्यस्तो स्थानमा स्वास्थ्य सुरक्षाका मापदण्ड अपनाएर रक्तदान कार्यक्रम आयोजना गर्न आग्रह गरे।. रक्तदान कसले गर्न सक्छन्, कसले सक्दैनन्. कोरोना सङ्क्रमित व्यक्ति निको भएर कम्तीमा २८ दिन पूरा गरेकाले पनि रक्तदान गर्न सक्ने चिकित्सकले बताएका छन्। सङ्क्रमित भएकाहरूले प्लाज्माको लागि ३० दिनभित्र प्लाज्मा दान गर्न सक्ने केन्द्रका प्राविधिक प्रमुख पाण्डेयले बताए। उनले सङ्क्रमित भएर नेगेटिभ भएको २८ दिनपछि सामान्य व्यक्ति सरह रक्तदान गर्न सक्ने बताए।",https://eprateekdaily.com/2021/05/08/12848
महानगरको निश्शुल्क स्वाब सङ्कलन फेरि प्रभावित,प्रमुख समाचार,प्रतीक दैनिक,"बैशाख २६, २०७८",वीरगंज,"वीरगंज महानगरपालिकाले सञ्चालन गरेको निश्शुल्क स्वाब सङ्कलन कार्य पुनः प्रभावित भएको छ। शुक्रवारदेखि सञ्चालनमा ल्याएको निश्शुल्क स्वाब सङ्कलन तेस्रो दिन प्रभावित भएको छ।. तीन दिनको अवधिमा महानगरपालिकाले वारुणयन्त्र परिसरबाट २१४ जनाको स्वाब सङ्कलन गरेको थियो। नारायणी अस्पतालको पिसिआर ल्याबमा सो स्वाब परीक्षणका लागि पठाइए पनि जनशक्ति अभावमा अहिलेसम्म परीक्ष्Fण भएको छैन। अस्पतालको पिसिआर प्रयोगशालाका प्रमुख डा प्रकाश पाण्डेले महानगरपालिकाले समन्वय नगरेर स्वाब सङ्कलन गरेको प्रतिक्रिया दिए। उनले जनशक्तिको अभावमा अस्पतालमा सङ्कलित स्वाब समयमा परीक्षण हुन नसकेको अवस्थामा महानगरपालिकाबाट प्राप्त स्वाबबाट थप समस्या सृजना भएको बताए। उनले प्रयोगशालामा हाल पिसिआर सञ्चालनतर्फ चारजना मात्र जनशक्ति रहेको र उनीहरू बिहान १० बजेदेखि बेलुकी ८ बजेसम्म खट्दै आएको बताए। डा पाण्डेयले महानगरपालिकाले एन्टिजेन प्रयोग गर्नुपर्ने सुझाव दिए।. वीरगंज महानगरपालिकाका नगरप्रमुख विजयकुमार सरावगीले भने कोभिड सङ्कट व्यवस्थापन केन्द्रको निर्णयबाट स्वाब सङ्कलन गरिएको र परीक्ष्Fण नभए सो कार्य स्थगित गर्ने चेतावनी दिए।. यसैबीच, कोभिड सङ्कट व्यवस्थापन केन्द्र पर्साको आइतवार बसेको बैठकले महानगरपालिकालाई स्वाब सङ्कलन गर्न अघोषितरूपमा रोक लगाएको छ। केन्द्रले महानगरलाई एन्टिजेन प्रयोग गर्न निर्देशन दिंदै एन्टिजेन प्रयोगमा नेगेटिभ देखिएका तर सङ्क्रमितको लक्षण देखिने शङ्कास्पदहरूको मात्र पिसिआर परीक्ष्Fण गर्न सुझाव दिएको छ। हालसम्म स्वाब सङ्कलन गर्दै आएको महानगरलाई केन्द्रले एन्टिजेन प्रयोग गर्न भनेको छ।. वीरगंज महानगरपालिकाले यस अघि पहिलो कोरोनाकालमा एक घर एक परीक्षणको नीति अघि सारेको थियो। त्यतिखेर पनि महानगरको सो अभियान सार्थक हुन पाएन र बीचमा स्थगित गर्नुप–यो। अहिले पनि स्वाब सङ्कलन शुरू गरेको तीन दिनमैं अभियान अघोषित रूपमा रोकिएको छ।. यसैबीच नारायणी अस्पतालमा आएको रेम्डिशिभिर प्रयोगको लागि डा नीरज सिंहको संयोजकत्वमा चार सदस्यीय समिति गठन गरिएको छ। चिकित्सकको सिफारिशमा रेम्डिशिभिर औषधि आवश्यकता र प््राथमिकता अनुसार सङ्क्रमितमा प्रयोग गर्न सिफारिश समिति निर्माण गरिएको हो। समितिका सदस्यहरूमा जिल्ला प्रशासन कार्यालय पर्साका प्रशासकीय अधिकृत विनयकुमार श्रीवास्तव, जिल्ला स्वास्थ्य कार्यालय पर्साका स्वास्थ्य अधिकृत जयमोद ठाकुर, वीरगंज मनपाका अधिकृत सुनील कर्ण छन्।",https://eprateekdaily.com/2021/05/09/12897
"थप ५ जनाको मृत्यु, १५० जना सङ्क्रमित थपिए",प्रमुख समाचार,प्रतीक दैनिक,"बैशाख २८, २०७८",वीरगंज,"वीरगंजमा मङ्गलवार पाँचजनाको उपचारको क्रममा मृत्यु भएको छ। नारायणी अस्पताल वीरगंजमा तीनजना र नेशनल मेडिकल कलेजको अस्थायी कोभिड अस्पतालमा दुईजना गरी पाँचजनाको मृत्यु भएको अस्पताल प्रशासनले जनाएको छ।. नारायणी अस्पतालका कोभिड फोकल पर्सन डा. सरोजरोशन दासका अनुसार बाराको बुनियादका एकजना, पर्साको जगरनाथपुरका एकजना र वीरगंज महानगरपालिकाका एकजना गरी तीनजनाको मृत्यु भएको हो। पर्सा वीरगंज–९ का ३५ वर्षीय पुरुषको मङ्गलवार बिहान पौने पाँच बजे मृत्यु भएको छ।. वैशाख २१ गते नारायणी अस्पतालमा भर्ना गरिएको उनको त्यही दिन एन्टिजेन परीक्षणबाट कोरोना पुष्टि भएको थियो। कडा निमोनियाका कारण दुवै फोक्सोले काम नगरेपछि उनको आज बिहान पौने पाँच बजेतिर मृत्यु भएको छ। त्यसैगरी, वीरगंज– ९ का ५५ वर्षीय पुरुषको पनि मृत्यु भएको छ। वैशाख २१ गते नारायणी अस्पतालमा भर्ना गरिएका उनको त्यही दिन परीक्षण गर्दा कोरोना पोजिटिभ देखिएको थियो। मङ्गलवार बिहान २ बजेर १० मिनेटमा उनको मृत्यु भएको डा. दासले बताए।. यसैगरी बारा, बुनियादका ५५ वर्षीय पुरुषको बिहान ३ बजे मृत्यु भएको छ। वैशाख २६ गते उनको त्यही दिन एन्टिजेन परीक्षणमा कोरोना पोजेटिभ देखिएको थियो। नारायणी अस्पतालमा उपचारकै क्रममा उनको मृत्यु भएको हो।. नेशनल मेडिकल कलेजको अस्थायी कोभिड अस्पताल बाबा होटलमा. वीरगंज महानगरका दुर्ईजनाको मृत्यु भएको छ। मृत्यु हुनेमा वीरगंज–६ का ७६ वर्षीय वृद्ध र वीरगंज १५ की ५७ वर्षीया महिलाको मृत्यु भएको जिल्ला प्रशासन कार्यालय, पर्साले जनाएको छ।. ७६ वर्षीया वृद्धाको मङ्गलवार बिहान १ बजेर २० मिनेटमा र ५७ वर्षीया महिलाको १ बजेर ५० मिनेटमा मृत्यु भएको जनाइएको छ। दुवैजनाको वैशाख २३ गते पिसिआर परीक्षणमा पोजेटिभ देखिएपछि अस्पताल भर्ना भएको थिए।. वीरगंजमा हिजो मात्रै कोरोना भाइरस सङ्क्रमणका कारण थप १० जनाको मृत्यु भएको थियो। हिजो नारायणी अस्पतालमा पाँचजना, नेशनल मेडिकल कलेजको कोरोना अस्पतालमा तीनजना, वीरगंज हेल्थ केयर हस्पिटलमा एकजना र एडभान्स हस्पिटलमा एकजनाको मृत्यु भएको थियो।. कोरोनाको दोस्रो लहर शुरू भए यता, वीरगंजमा कोरोना सङ्क्रमणबाट मृत्यु हुनेको सङ्ख्या ८८ पुगेको छ। जिल्ला प्रशासन कार्यालय पर्साका सूचना अधिकारी तथा प्रशासकीय अधिकृत विनयकुमार श्रीवास्तवका अनुसार मृतक ८८ मध्ये पर्सा जिल्लाका ५६ जना छन्। मृतकमध्ये अन्य ३२ जना बारा, रौतहट, सर्लाही र भारतीय रहेका छन्।. १५० जना सङ्क्रमित थपिए. पछिल्लोपटक नारायणी अस्पतालको प्रयोगशालामा गरिएको पिसिआर परीक्षणमा एकसय ५० जना नयाँ कोरोना सङ्क्रमित थपिएका छन्। पर्साबाट सङ्कलन गरिएको २८८ स्वाब नमूनाको पिसिआर परीक्षण गर्दा पर्साका ११० जनासहित १५० जना नयाँ सङ्क्रमित थपिएका हुन्। १३४ जनाको पिसिआर र १६ जनाको एन्टिजेन परीक्षणबाट कोरोना सङ्क्रमण पुष्टि भएको नारायणी अस्पतालले जनाएको छ। उनका अनुसार सङ्क्रमितमध्ये पर्साका ११० जना, ३३ जना बाराका, चारजना रौतहट, दुईजना सर्लाही र एकजना धनुषाका छन्। सङ्क्रमितहरू ६ वर्षदेखि ८२ वर्ष उमेर समूहका छन्।",https://eprateekdaily.com/2021/05/11/13023
पर्सामा सङ्क्रमित बढेपछि तयारी शुरू,प्रमुख समाचार,प्रतीक दैनिक,"बैशाख २२, २०७८",वीरगंज,"कोरोना सङ्क्रमणको दोस्रो चरणमा पर्सा जिल्लामा सङ्क्रमित सङ्ख्या बढेपछि मात्र तयारी शुरू भएको छ।. पहिलो चरणमा कोरोना सङ्क्रमण फैलिनु अगावै सोसम्बन्धी तयारी गरिएको थियो भने दोस्रो चरणमा सङ्क्रमण बढेपछि तयारी शुरू भएको छ। वीरगंज महानगरपालिकाले शुक्रवारदेखि कोभिड अस्पताल र आइसोलेशन सञ्चालनमा ल्याउँदै छ। यस अघि पनि कोभिड अस्पताल बनाएको गण्डक अस्पताललाई नै महानगरले कोभिड अस्पताल बनाउँदै छ भने सिद्धार्थ माविमा आइसोलेशन वार्ड बनाउँदै छ। दुवैगरी २ सय शय्याको तयारी महानगरपालिकाले गरेको छ।. पर्सा जिल्लामा दोस्रो चरणको कोरोना सङ्क्रमितहरू चैतको पहिलो सातादेखि देखा पर्न थालेका हुन्। सो अगावै कोभिड सङ्कट व्यवस्थापन केन्द्रले यससम्बन्धी तयारी गर्नुपर्ने हो तर चैत १० गते केन्द्रको बैठकले विभिन्न निर्णय गरे पनि नारायणी अस्पतालबाहेक कतै पनि तयारी भएन।. नारायणी अस्पतालले शुरूमा शङ्कास्पद व्यक्तिका लागि २५ शय्याको आइसोलेशन अब्जर्वेशन तयारी गरेको थियो तर अहिले नारायणीमा मात्र ९० जना सङ्क्रमितको उपचार भइरहेको छ। यस अघि कोभिड अस्पताल घोषणा गर्दा अन्य रोगको उपचार बन्द गरिएको थियो। अहिले दुवैथरीको उपचार एक साथ भइरहेको छ, जसले सङ्क्रमण फैलने जोखिम बढेको छ।. दुवैथरीका बिरामी आकस्मिक कक्षमा आउने र उनीहरूको उपचारमा खट्ने चिकित्सकहरू पिपिई प्रयोग नगर्ने र रिपोर्ट आएपछि पनि दुवैथरीका बिमारी एकै ठाउँमा बसेर छुट्टिने गरेको हुनाले अस्पतालमा जोखिम बढी देखिएको हो।. यसैगरी, स्वाब सङ्कलन केन्द्र र खोप केन्द्र पनि नारायणी अस्पतालले एकै ठाउँबाट सञ्चालित गर्दा यस अघि पनि जोखिम देखिएको थियो। नारायणी अस्पतालबाहेक वयोधामा १५ शय्याको कोभिड सङ्क्रमितहरूको लागि व्यवस्था गरिएको छ। यसैगरी कोभिड सङ्कट व्यवस्थापन केन्द्रले तीन चारपटक निर्णय गरी अनुरोध गरेपछि स्वास्थ्य तथा जनसङ्ख्या मन्त्रालयले नेशनल मेडिकल कलेजलाई कोरोना विशेष अस्पताल सञ्चालन गर्ने स्वीकृति दिएको र हाल सो अस्पतालमा ७० जना बिरामीको उपचार भइरहेको छ। १७० शय्याको अस्पताल भर्खरै सञ्चालनमा आएको हो।. यसैगरी वीरगंज हेल्थकेयरले सङ्क्रमितहरूको लागि २५ शय्या छुट्याएको छ। त्यहाँ पनि २० जना सङ्क्रमित छन्। कोभिड सङ्कट व्यवस्थापन केन्द्रले निजी अस्पतालहरूलाई कुल शय्याको २० प्रतिशत कोभिड सङ्क्रमितहरूको लागि छुट्याउने निर्देशन गरे पनि अहिलेसम्म धेरैजसो निजी अस्पतालहरूले यसको व्यवस्थापन गर्न सकेका छैनन्।. यसैगरी सबै पालिकाहरूलाई क्वारेन्टिन, आइसोलेशनको व्यवस्थापन गर्न निर्देश गरिएकोमा अहिले बल्ल आइसोलेशन सञ्चालनमा ल्याएका छन्। खुला सीमा भएको कारण भारतबाट नेपाल र नेपालबाट भारत आवतजावत गर्नेहरूको सङ्ख्या पर्सा जिल्लामा दैनिक हजारौंको सङ्ख्यामा छ। तर वीरगंज–रक्सौल प्रमुख प्रवेशद्वारबाहेक अन्य कतै पनि निगरानी छैन। जसले गर्दा को आयो–को गयो भन्ने विषयमा कुनै तथ्याङ्क छैन। दुवै देशमा आवतजावत गर्नेहरूलाई क्वारेन्टिनमा बस्न अनिवार्य गरिएको छैन।. नारायणी अस्पतालमा मात्र २२३ जनाको उपचार भएको छ। त्यसमध्ये ८२ जना डिस्चार्ज भइसकेका छन्। पाँचजनालाई रेफर गरिएको छ भने तीनजना महिला उपचारको क्रममा अस्पतालबाट बेपत्ता भएका छन्। १८ जना पुरुष र १२ जना महिला गरी नारायणी अस्पतालमा मात्र ३० जनाको मृत्यु भएको छ।. नारायणी, वयोधा र नेशनल मेडिकल कलेज गरी अहिलेसम्म ३८ जनाको मृत्यु भइसकेको बुझिन आएको छ। सबै कोभिड अस्पतालको एकद्वारबाट सूचना जारी नहुँदा अहिले यससम्बन्धी सही तथ्याङ्क जिल्लाको कुनै निकायसँग छैन।",https://eprateekdaily.com/2021/05/05/12703
नारायणी अस्पतालमा बेड खाली छैन,प्रमुख समाचार,प्रतीक दैनिक,"बैशाख २९, २०७८",वीरगंज,"नारायणी अस्पतालमा बेड पाउन छोडेको छ । १२५ बेड क्षमताको कोभिड अस्पताल सञ्चालन गरे तापनि लगभग सबै बेड भरिसकेकोले अब भर्ना हुन चाहने सङ्क्रमितहरूको लागि बेड नपाउने अवस्था छैन, नारायणी अस्पतालका कोभिड फोकल पर्सन डा. सरोजरोशन दासले जानकारी गराए । उनले भने–“बुधवारसम्म ८ जना डिस्चार्ज र १० जना भर्ना भएका छन् । अब नारायणीमा ८० पुरुष र ३७ महिला गरी कुल ११७ जना सङ्क्रमितको उपचार भइरहेको छ।” संक्रमितलाई राखेर उपचार गर्ने ठाउँ र जनशक्ति अभावले उपचारमा जटिलता थपिएको उनले बताए । उनका अनुसार नारायणीको आइसियुमा ५५ पुरुषसहित ७५ जना, एचडियुमा २८ पुरुषसहित ४२ जना र भेन्टिलेटरमा १० जना गरी कुल ११७ जनाको उपचार भइरहेको छ । उनले सङ्क्रमितको मृत्यु भयो वा रेफर भएर अन्यत्रै लगिए मात्र बेड पाउने सम्भावना रहेको बताए। उनले २० बेडको अर्काे कोठामा बिरामी राख्ने भनिए पनि जनशक्ति अभावको कारण उपचार शुरू गर्न नसकिएको बताए।. सात दिनको सिफ्टमा २६ कर्मचारी सङ्क्रमितको उपचारमा. नारायणी अस्पतालमा दक्ष जनशक्तिको कारण उपचारमा समस्या भइरहेको बताइएको छ । अस्पतालका निमित्त मेसु डा. एनामुल हकका अनुसार हाल कोभिड वार्ड सञ्चालनको लागि एक साताका लागि १० जना डाक्टर, १६ जना स्वास्थ्यकर्मी (स्टाफ नर्स, अनमी, अहेब) र चारजना कार्यालय सहयोगी गरी करीब ३० जना कर्मचारीलाई १२–१२ घण्टाको ड्युटी बाँडेर उपचार भइरहेको छ । त्यसैगरी प्रसूति सेवा (शल्यक्रियासहित) डायालासिस, एनआइसियु, सर्जिकल र मेडिकल विभाग छुट्टाछुट्टै सञ्चालनमा छ । यसरी अस्पतालमा करीब ५० जना कर्मचारीको अभाव रहेको अस्पतालले जनाएको छ । अस्पतालले प्रदेश र केन्द्र सरकारसँग कर्मचारी आपूर्ति गर्न माग गरेको छ ।. प्रदेश २ ले दियो पर्सामा ३२ कर्मचारी. प्रदेश २ सरकारले कोरोनाको हटस्पट बनेको पर्साको लागि ३२ जना कर्मचारी पठाएको छ । नारायणी अस्पतालमा कन्सल्टेन्ट एनेस्थेसिया अधिकृत नवौं तहको एकजना, मेडिकल अधिकृत आठौं पाँचजना, स्टाफ नर्स आठ जना, एनेस्थेसिया असिस्टेन्ट एकजना, ल्याब टेक्नोलोजिस्ट एकजना, ल्याब असिस्टेन्ट एकजना र स्वीपर दुईजना गरी १९ जना कर्मचारी दिएको छ भने पोखरिया अस्पतालमा मेडिकल अधिकृत आठौं दुईजना, स्टाफ नर्स छजना, रेडियो ग्राफर एकजना, एनेस्थेसिया टेक्नोलोजिस्ट एकजना, ल्याब असिस्टेन्ट एकजना र स्वीपर दुईजना गरी १३ जना पठाइने प्रदेश सरकारले जनाएको छ ।. कर्मचारी अभाव, कुरूवाको भीडभाड. नारायणी अस्पतालमा कर्मचारी अभाव भएपछि कुरुवाहरूको भीड बढ्न थालेको छ । एउटा सङ्क्रमितको बेड नजीकै दुईजनासम्म कुरुवा बस्ने गरेको हुँदा उपचारमा समस्या भइरहको चिकित्सकहरूले बताएका छन् । “कर्मचारी कम छन्, कुरुवालाई हटाइयो भने समयमा अक्सिजन हेर्ने मान्छे हुँदैन”– नारायणी अस्पतालका निमित्त मेसु डा. एनामुल हकले भने–“तर उनीहरूको भीडले समस्या बल्झिंदै गएको छ, कोही अक्सिजन सिलिन्डरका लागि मारामार गर्छन्, कोही सास चलेन भनेर डाक्टरलाई कराउन र गालीगलौज पनि गर्छन् ।” अस्पतालमा कर्मचारी व्यवस्थापनको लागि तयारी भइरहेको र केही दिनमा कर्मचारी पर्याप्त मात्रामा खटाएर सङ्क्रमितको कुरुवालाई अस्पताल बाहिर गर्ने अस्पताल प्रशासनको तयारी रहेको उनले बताए ।",https://eprateekdaily.com/2021/05/12/13030
कोरोनाको महामारीमा पनि सुर्ती किसानको राम्रो आय,प्रमुख समाचार,प्रतीक दैनिक,"बैशाख ३१, २०७८",सेढवा,"पर्साको उत्तर-पश्चिम क्षेत्र र जङ्गल नजीकका बस्तीहरूमा उत्पादित सुर्ती अहिले सूर्य नेपालमा पठाउने काम शुरू भएको छ ।. सूर्य नेपालले सुर्तीको चलान जारी गरेपछि किसानहरूलाई प्रहरीले रातिपख सुर्ती लैजान दिएको छ । निषेधाज्ञा जारी भएको अवस्थामा किसानलाई पनि मर्का नपरोस् भनेर रातिपख सूर्य नेपालसम्म सुर्ती पुर्‍याउन दिइएको हो ।. पर्साको ठोरी, जीराभवानी, पटेर्वासुगौली, सखुवापरसौनी गापा, पर्सागढी नगरपालिका तथा वीरगंज महानगरपालिकाका किसानहरूले सुर्ती खेती गर्दै आएका छन् । किसानहरूले सुकाएको सुर्तीको पाल पुनः प्याकिङ गरी सिमरास्थित सूर्य नेपालसम्म पुर्‍याउन थालिएको हो ।. किसानहरूले दैनिक ट्याक्टरबाट सुर्ती पठाउने गरेको जीराभवानी गापा- २ सेढवा निवासी अमिरकामहतो थारूले बताए । गत वर्षभन्दा यस वर्ष सुर्ती खेती राम्रो भएको उनले बताए । उनले आफूले तीन कठ्ठामा लगाएको बालीबाट ४२ हजार मूल्य बराबरको सुर्ती बेचेको बताए ।. सुर्ती तौल गरेको दिनदेखि पन्द्र दिनपछि सूर्य नेपालले किसानलाई भुक्तानी दिने गरेको छ । यस वर्ष किसानहरूले बर्ली र एचडी जातका सुर्ती रोपेका थिए । सूर्य नेपालका लिफ मैनेजर माधव खनालका अनुसार कोभिड महामारीका कारण किसानहरूलाई पायक पर्ने स्थानमा रेमिटेन्सको माध्यमबाट रकम पठाउने गरेको बताए ।. ठोरी र जीराभवानी गापाका किसानका लागि विजयबस्तीमा रहेका सयपत्री सहकारी संस्थामा, पटेर्वासुगौली र सखुवापरसौनी गाउँपालिकाका किसानका लागि पचगावाँमा र पर्सागढी र वीरगंज महानगरपालिकाका किसानका लागि जितपुरमा रेमिटेन्समार्फत भुक्तानी दिने गरेको मेनेजर खनालले जानकारी गराएका छन् ।. उनले यस वर्ष पर्सा, बारा, रौतहट र सर्लाही गरी चार जिल्लामा आठ सय पचास हेक्टर जग्गामा सुर्ती गरिएको बताए । जसमध्ये पर्सा जिल्लामा मात्र सात सय हेक्टर जग्गामा सुर्ती खेती भएको उनको भनाइ छ । उनले पाँच सय मैट्रिक टन बर्ली र पाँच सय मैट्रिक टन एचडी गरी एक हजार मैट्रिक टन सुर्ती उत्पादन भएको बताए ।. बर्ली जातका सुर्ती रु १२० देखि रु १७५ प्रतिकेजीका दरले खरीद गरिएको र गुणस्तरको आधारमा एचडी रु ६० देखि १४० प्रतिकेजीका दरले खरीद गरेका मैनेजर खनालले जानकारी गराएका छन् ।",https://eprateekdaily.com/2021/05/14/13153
"१५१ जना सङ्क्रमित, ६ जनाको मृत्यु",प्रमुख समाचार,प्रतीक दैनिक,"बैशाख २३, २०७८",वीरगंज,"वीरगंजमा थप छजना सङ्क्रमितको उपचारको क्रममा मृत्यु भएको छ।. नारायणी अस्पतालमा गएराति एकजना र आज बिहान पाँचजनाको मृत्यु भएको अस्पतालका प्रवक्ता डा सरोजरोशन दासले बताए।. मृत्यु हुनेमा वीरगंज–४ बिर्ताका ७० वर्षीय र रौतहट, गौर नगरपालिका–२ का ५४ वर्षीय पुरुष रहेका छन्। वैशाख १९ गते भर्ना भएका वीरगंजका सङ्क्रमित बुधवार राति ११ः३५ बजे श्वासप्रश्वासमा समस्या आएपछि मृत्यु भएको थियो भने वैशाख २१ गते भर्ना भएका गौरका सङ्क्रमितको बिहीवार बिहान ५ बजे मृत्यु भएको अस्पतालका प्रवक्ता डा दासले जानकारी गराए। अस्पताल आएकै दिन दुवै बिरामी एन्टिजेन परीक्षणबाट सङ्क्रमण पुष्टि देखिएका थिए।. कोभिड निमोनियाका कारण दुवै फोक्सोले काम नगर्दा शरीरमा अक्सिजनको मात्रा कायम हुन नसकेर दुवैजनाको मृत्यु भएको अस्पतालका कोभिड फोकल पर्सन डा दासले बताए। रौतहटका सङ्क्रमितमा कुनै दीर्घ रोग थिएन भने वीरगंजका सङ्क्रमित पहिल्यैदेखि श्वासप्रश्वाससम्बन्धी रोगले पीडित थिए।. यसैगरी, रौतहट, फत्तेपुर–६ की ६० वर्षीया महिलाको बिहीवार बिहान सवा ११ बजे निधन भएको छ। हिजो उनी भर्ना भएकी थिइन्। एन्टिजेनबाट उनी सङ्क्रमित पुष्टि भएकी थिइन्। दुवैको मृत्यु कोभिड निमोनियाको कारण दुवै फोक्सो खराब भएर श्वासप्रश्वासमा समस्या भएर भएको जनाइएको छ।. यसैगरी, पर्साको जगरनाथपुर गाउँपालिकाका ५५ वर्षीय पुरुषको बिहीवार साढे ११ बजे मृत्यु भएको छ। वैशाख १५ गते अस्पताल भर्ना भएका उनलाई एन्टिजेनबाट सङ्क्रमण पुष्टि भएपछि अस्पताल भर्ना गरिएको थियो।. बहुदरमाई नगरपालिका–२ विश्रामपुर निवासी ४६ वर्षीया महिलाको बिहीवार दिउँसो पौने ५ बजे निधन भएको हो। एन्टिजेनबाट सङ्क्रमित देखिएपछि उनी हिजो अस्पताल भर्ना भएकी थिइन्।. योसँगै नारायणी अस्पतालमा मृत्यु हुने सङ्क्रमितको सङ्ख्या ३७ पुगेको छ भने वीरगंजका विभिन्न अस्पतालमा मृत्यु हुनेको सङ्ख्या ४८ पुगेको छ। नारायणी वयोधा अस्पताल, नेशनल मेडिकल कलेजको कोरोना विशेष अस्पताल र वीरगंज हेल्थकेयरमा मृत्यु भएको हो।. नारायणीमा मृत्यु हुने ३७ जनामध्ये २४ जना पर्साका, बाराका ६, रौतहटका पाँच र सर्लाहीका दुईजना छन्।. १९२ को जाँच, १५१ जना सङ्क्रमित. वीरगंजमा गरिएको पिसिआर र एन्टिजेन परीक्षणबाट थप १५१ जना नयाँ सङ्क्रमित थपिएका छन्। बुधवार राति आएको नतीजा अनुसार १९२ जनाको परीक्षण गर्दा १३२ जनालाई पिसिआर माध्यमबाट र १९ जनालाई एन्टिजेन विधिबाट गरी कुल १५१ जनामा कोरोना सङ्क्रमण पुष्टि भएको नारायणी अस्पतालले जनाएको छ। जसमा ९५ पुरुष र ५६ महिला रहेका छन्। ६ देखि ८८ वर्ष उमेर समूहका पिसिआर सङ्क्रमित आएकाहरूको सिटी भ्यालू १४ देखि ३४.९ रहेको छ। सङ्क्रमित हुनेमा पर्साका १०९, बाराका ३०, सर्लाहीका ७ र रौतहटका ५ जना छन्।",https://eprateekdaily.com/2021/05/06/12749
पर्सामा निषेधाज्ञा एक साता लम्बियो,प्रमुख समाचार,प्रतीक दैनिक,"बैशाख २१, २०७८",वीरगंज,"पर्सा जिल्लामा निषेधाज्ञा अवधि बढाइएको छ। मङ्गलवार बसेको कोभिड सङ्कट व्यवस्थापन केन्द्रको बैठकले निषेधाज्ञा अवधि एक साताको लागि बढाउन सिफारिश गरे अनुसार जिल्ला प्रशासन कार्यालय, पर्साका प्रमुख जिल्ला अधिकारी पीताम्बर घिमिरेले निषेधाज्ञा अवधि एक साताको लागि बढाएका हुन्। वैशाख १६ गते बिहान ४ बजेदेखि वैशाख २२ गते बेलुकी १२ बजेसम्मका लागि निषेधाज्ञा जारी भएकोमा सङ्क्रमण र मृत्यु दर बढेको कारण केन्द्रले एक साताको लागि निषेधाज्ञा बढाउन सिफारिश गरेको थियो।. जिल्ला प्रशासन कार्यालय, पर्साले अब वैशाख ३० गते राति १२ बजेसम्मका लागि निषेधाज्ञा अवधि बढाइएको जनाएको छ।. यसैगरी आज बसेको केन्द्रको बैठकले अक्सिजन उत्पादन गर्ने उद्योगहरूलाई पूर्ण क्षमतामा सञ्चालन गर्न र स्वास्थ्य क्षेत्रबाहेक अन्य क्षेत्रमा आपूर्ति नगर्न निर्देशन गरेको छ। उद्योगको अक्सिजनको उत्पादन, भण्डारण र बिक्री वितरणको दैनिक अनुगमन गर्न जिल्ला प्रशासन कार्यालयलाई अनुरोध गरेको छ। यसैगरी, वीरगंज महानगरपालिकालाई सय शय्याको कोभिड अस्थायी विशेष अस्पताल सञ्चालनमा ल्याउन आग्रह गरिएको छ भने सय शय्याको आइसोलेशन सञ्चालनमा ल्याउन सुझाव दिइएको छ। परीक्ष्Fण दायरा बढाउन वीरगंज महानगरपालिकाले उपयुक्त स्थानमा स्वाब सङ्कलन केन्द्र स्थापना गरी स्वाब सङ्कलन गर्न र सोको परीक्ष्Fण नारायणी अस्पतालमा गराउने आग्रह गरिएको छ।. नारायणी अस्पतालमा दुईजना कर्मचारीलाई सङ्क्रमितको उपचारमा खटाउन चार महीना अवधिको करारमा नियुक्त गर्न सिफारिश गरिएको छ।",https://eprateekdaily.com/2021/05/04/12651
सङ्क्रमितहरू घरमैं बस्न रुचाउँछन्,प्रमुख समाचार,प्रतीक दैनिक,"बैशाख २४, २०७८",वीरगंज,"वीरगंज महानगरपालिकामा कोरोना सङ्क्रमितहरू होम आइसोलेशनमा बस्न रूचाइरहेका छन्।. पहिलो चरणमा सङ्क्रमितहरूलाई सीधैं अस्पतालमा भर्ना गरिंदै आएकोमा अहिले सङ्क्रमितहरूको सही तरीकाबाट सोधखोज पनि भइरहेको छैन। सङ्क्रमितहरू अलि बढी अस्वस्थ भएपछि आफैं अस्पताल जाने र भर्ना हुनेबारे आवश्यक परामर्श लिइरहेका छन्। अहिले वीरगंजमा कोरोना सङ्क्रमितका लागि नारायणी अस्पतालमा ९० शय्या, नेशनल मेडिकल कलेजमा १७० शय्या, वीरगंज हेल्थकेयरमा २५ शय्या, नारायणी वयोधा अस्पतालमा १५ शय्या र वीरगंज महानगरपालिकाले शुक्रवारदेखि सञ्चालनमा ल्याएको २ सय शय्या सञ्चालनमा छन्। त्यसमध्ये नारायणी अस्पताल, वयोधा र वीरगंज हेल्थकेयरका सबै शय्या सङ्क्रमितले भरिएका छन्।. १७० शय्याको नेशनल मेडिकल कलेजमा अहिले पनि एक सय शय्या खाली छ। वीरगंज महानगरपालिकाले आजदेखि सञ्चालनमा ल्याएको सय शय्याको आइसोलेशन र सय शय्याको कोभिड अस्पतालमा पहिलो दिन ५ जना पनि भर्ना भएनन्। जबकि होम आइसोलेशनमा अहिले करीब १८ सय मानिस छन्।. होटल तथा पर्यटन व्यवसायी सङ्घ वीरगंजले विजयज्योति होटलमा १७ शय्याको सशुल्क आइसोलेशन सञ्चालनमा ल्याएको छ। त्यहाँ पनि चारजनाभन्दा बढी छैनन्। सङ्क्रमितहरू सामान्य अवस्थामा घरमैं बसेर निको हुँदैछन् भने अलि बढी अस्वस्थ हुने मात्रै अस्पताल जाँदैछन्।. यसअघि चिकित्सकीय सेवा कमजोर भएको र कोरोनाको औषधि नभएको कुरा बुझेका सङ्क्रमितहरू घरमैं बसेर प्राथमिक उपचार लिंदैछन्। अस्पताल वा सशुल्क होटलमा शय्या खोज्नेहरूले आक्सिजन र चिकित्सकीय सेवाको बारेमा बुझ्ने गरेका र सो सेवा प्रवाह भएको ठाउँमा मात्र भर्ना हुने गरेका छन्। अहिले अस्पतालहरूमा आक्सिजन सेवालाई बढी प्राथमिकता दिइएको छ।. श्वासप्रश्वासमा समस्या आएपछि मात्र सङ्क्रमितहरू घरबाहिर सेवा लिन गइरहेका छन्।",https://eprateekdaily.com/2021/05/07/12789
कोरोना नियन्त्रणका लागि सर्वदलीय संयन्त्र निर्माण,प्रमुख समाचार,प्रतीक दैनिक,"बैशाख ११, २०७८",वीरगंज,"मुख्यमन्त्री लालबाबू राउत गद्दीले बोलाएको सर्वदलीय बैठकमा सामाजिक विकासमन्त्री नवलकिशोर साहको अध्यक्षतामा सर्वदलीय संयन्त्र गठन गरिएको हो। संयन्त्रमा एमाले संसदीय दलका नेता शुत्रघ्न महतो, नेकाका संसदीय दलका नेता रामसरोज यादव, नेकपा माओवादी केन्द्रका संसदीय दलका नेता भरत साह, जसपाका सचेतक परमेश्वर साह र प्रदेशसभा सदस्य रामाशिष यादव छन्।. बैठकले २५ जनाभन्दा बढी सहभागी हुने सांस्कृतिक, धार्मिक र राजनीतिक गतिविधिहरू स्थानीय प्रशासनको सहयोगमा कडाइका साथ रोक्ने निर्णय गरेको बताइएको छ।",https://eprateekdaily.com/2021/04/24/12174
पर्सामा तत्काल आक्सिजनको समस्या छैन,प्रमुख समाचार,प्रतीक दैनिक,"बैशाख २०, २०७८",वीरगंज,"पर्सा जिल्लाका सङ्क्रमितहरूलाई आक्सिजनको समस्या नरहेको पाइएको छ। जिल्लामा रहेका तीनवटा आक्सिजन उद्योगबाट यस भेगका सङ्क्रमितलाई आक्सिजन सेवा उपलब्ध भइरहेको छ।. हिमाल आक्सिजन, मधु आक्सिजन र नेशनल आक्सिजन गरी तीनवटा आक्सिजन उद्योगबाट अहिले मेडिकल आक्सिजन वितरण भइरहेको र सङ्क्रमितहरूलाई आवश्यकता अनुसार उपलब्ध भइरहेको पाइएको छ। हिमाल आक्सिजन सामान्य अवस्थामा ठूलो सिलिन्डर दैनिक ३५ र सानो सिलिन्डर दैनिक ५५ वटा खपत हुँदै आएकामा अहिले ह्वात्तै बढेर ठूलो सिलिन्डर ५ गुना र सानो सिलिन्डर २ गुना खपत हुँदैछ।. हिमाल आक्सिजनले अहिले ठूलो सिलिन्डर दैनिक १५० वटा र सानो सिलिन्डर ९० वटा खपत हुँदै आइरहेको बताएको छ। सबैभन्दा बढी नारायणी वयोधा अस्पतालमा सिलिन्डर खपत हुने गरेको छ। त्यहाँ दैनिक ५० वटा सिलिन्डर खपत हुने गरेको छ। त्यसपछि नारायणी अस्पतालमा दैनिक ३५ वटा ठूलो सिलिन्डर खपत हुने गरेको छ।. पर्सा जिल्लामा मारवाडी सेवा ट्रस्टले ग्रीनसिटी सामुदायिक सेवा केन्द्रमार्फत र लायन्स क्लबले वीरगंज महानगरपालिकामार्फत निश्शुल्क आक्सिजन सेवा सञ्चालनमा ल्याएका छन्। ग्रीनसिटीले नेपाली नागरिकताको प्रतिलिपिको आधार आवश्यक भएकाहरूलाई २४ घण्टाको लागि सिलिन्डरसहितको आक्सिजन निश्शुल्क उपलब्ध गराउँदै आएको छ। ग्रीनसिटीका अध्यक्ष प्रकाश खेतानले दैनिक १५ वटा आक्सिजन सिलिन्डरको माग भइरहेको बताए। उनले आक्सिजन आवश्यक नभएकाहरूबाट पनि माग भइरहेको स्वीकारे। अनावश्यक माग गर्नेहरूलाई परामर्श दिने गरेको उनले बताए। आक्सिजनको मात्रा ९० भन्दा माथि सामान्य मानिए पनि मानिसहरू आत्तिएर आक्सिजन माग गर्ने र उनीहरूलाई परामर्श दिएर चित्त बुझाउँदै आएको अध्यक्ष खेतानले बताए। आवश्यकता भएकाहरूलाई मात्र आक्सिजन लैजान आग्रह गरिएको र सोअनुरूप काम भइरहेको उनले दाबी गरे।. वीरगंज महानगरपालिकाले भने कोभिड सङ्क्रमितहरूलाई मात्र निश्शुल्क आक्सिजन व्यवस्था गरेको थियो। तीन दिनसम्म सङ्क्रमितलाई मात्र उपलब्ध गराउँदै आएको आक्सिजन विरोध भएपछि आइतवारदेखि आवश्यकता भएका सबैलाई निश्शुल्क दिंदै आएको छ। त्यहाँ पनि नागरिकताको प्रतिलिपि लिएर आवश्यक भएकाले २४ घण्टासम्म सिलिन्डरसहितको आक्सिजन पाइरहेका छन्।",https://eprateekdaily.com/2021/05/03/12610
"चिकित्सकीय सल्लाह नपाएको सङ्क्रमितको गुनासो, सङ्क्रमितले उपचार नपाएको कुरा गलत –प्रवक्ता डा दास",प्रमुख समाचार,प्रतीक दैनिक,"बैशाख १३, २०७८",वीरगंज,"अस्पतालका प्रवक्ता डा सरोजरोशन दासले पहिलो कोरोनाकालभन्दा अहिले सङ्क्रमितहरूलाई चिकित्सकीय सेवा प्रदान गरिएको दाबी गरे।. उनले पहिले कोरोनाको भयले सिसिटिभी क्यामराबाट बिरामीहरूको अवस्था बुझ्ने, निर्र्देशित गर्ने र औषधिको व्यवस्था गर्ने गरेकोमा अहिले दैनिक तीनपटक चिकित्सकहरूले राउन्ड गरेर बिरामीहरूको अवस्था बुझ्ने, उनीहरूको समस्या अनुसारको औषधिमूलो गर्दै आएको बताए।. बेहाल आकस्मिक कक्षनारायणी अस्पतालको आकस्मिक कक्षको अहिले बेहाल भएको छ।. दश शøयाको आकस्मिक कक्षमा अहिले सङ्क्रमित र अन्य बिरामीलाई सँगै राखेर उपचार भइरहेको छ। १० शøयाको आकस्मिक कक्षमा बिरामी सङ्ख्या बढेको कारण एउटा शøयामा दुई/तीन जना राखेर उपचार भइरहेको छ। कतिपय बिरामी भुइँमा बसेर पनि उपचार गराइरहेका छन्।",https://eprateekdaily.com/2021/04/26/12245
सङ्क्रमित बढेपछि आइसोलेशन बढाइयो,प्रमुख समाचार,प्रतीक दैनिक,"बैशाख १२, २०७८",वीरगंज,"उनले अस्पतालमा अहिलेसम्म आक्सिजनको अभाव भएर मानिसको मृत्यु नभएको पुष्टि गरे। अस्पतालमा एक दिन मात्र दुई घण्टाको लागि आक्सिजनको अभाव भएको र त्यसपछि आक्सिजनको सहज व्यवस्थापन भइरहेको जानकारी गराए। नारायणी अस्पतालबाहेक नारायणी वयोधा अस्पतालमा कोरोना सङ्क्रमितका लागि १५ शøया छुट्याइएको छ।. यसैगरी, वीरगंजमा रहेका निजी अस्पताललाई पनि कोभिड सङ्कट व्यवस्थापन केन्द्र पर्साले कुल सङ्ख्याको २० प्रतिशत कोभिड सङ्क्रमितका लागि छुट्याउन निर्देशन गरेअनुरूप वीरगंज हेल्थकेयर, तराई, एएमसी आदि अस्पतालले शøया बनाएर सेवा दिइरहेको बुझिन आएको छ।. यसैबीच, स्वास्थ्य कार्यालय, पर्साले कोरोनाको पहिलो चरणदेखि हालसम्म ३ हजार ८५७ जना सङ्क्रमित पुष्टि भएको र तिनीहरूमध्ये ३ हजार १९९ जना निको भइसकेको जानकारी गराएको छ। अहिले होम आइसोलेशनमा ६४४ जना रहेका र उनीहरूमध्ये ४२३ जना पुरुष र २२१ जना महिला रहेका बताइएको छ। कोरोना सङ्क्रमणको पहिलोकालदेखि अहिलेसम्म ६३ जनाको मृत्यु भएको बताइएको छ।. पछिल्लो चरणमा शुरू भएको कोरोनाबाट चैतदेखि यता १० जनाको मृत्यु भएको छ। त्यसअघि ५३ जनाको मृत्यु भएको थियो। अहिलेसम्म १५९ जना स्वास्थ्यकर्मी, ५१ जना अस्पताल सफाइकर्मी, ३ जना एम्बुलेन्स चालक, १४ जना पत्रकार, १०८ जना थुनुवा र कैदी तथा १६९ जना सुरक्षाकर्मी (प्रहरी ६९, सशस्त्र प्रहरी २६ र सेना ७४ जना) सङ्क्रमित भइसकेका छन्।. ९९ जना सङ्क्रमित थपिएवीरगंजमा ९९ जना नयाँ सङ्क्रमित थपिएका छन्। नारायणी अस्पताल पिसिआर प्रयोगशालामा १४० जनाको स्वाब परीक्षण गर्दा ९९ जनामा कोरोना पुष्टि भएको अस्पतालले जनाएको छ।. जसमध्ये पर्साका ८६, बाराका १०, रौतहटका २ र सर्लाहीका १ गरी ६५ जना पुरुष र ३४ जना महिला रहेका छन्। सङ्क्रमितको उमेर १० वर्षदेखि ७२ वर्षसम्म रहेको र उनीहरूको सिटी भ्यालु १४.१ देखि ३४.२ रहेको नारायणी अस्पतालका कोभिड संयोजक डा सरोजरोशन दासले बताए।",https://eprateekdaily.com/2021/04/25/12213
सङ्क्रमितहरूलाई सूचना पाउन ढिलाइ स्वास्थ्य सल्लाहबाट पनि वञ्चित,प्रमुख समाचार,प्रतीक दैनिक,"बैशाख १०, २०७८",वीरगंज,"सङ्क्रमितहरूलाई अहिले नारायणी अस्पताल र नारायणी वयोधा अस्पतालमा मात्र भर्ना लिइँदैछ। दुवै अस्पतालमा सङ्क्रमितका लागि आरक्षित शøया कम भएकोले अहिले सङ्क्रमितहरू घरमैं बस्न बाध्य छन्। सङ्क्रमितको सङ्ख्या बढेका कारण उनीहरूलाई समयमा सूचित गरिने, स्वास्थ्य सल्लाह दिइने र उनीहरूको अवस्था बुझ्नेजस्ता कार्यमा पनि लापरवाही भइरहेको छ। वीरगंज महानगर–३ का एकजना सङ्क्रमितले आफू सङ्क्रमित भएको सूचना साथीभाइबाट पाएको तर वीरगंज महानगरपालिकाले भोलिपल्ट मात्र सूचित गरेको बताए। उनले महानगरपालिकाबाट आएको फोनमा कुरा गर्ने व्यक्तिले तपाईं सङ्क्रमित हुनुभयो, नडराउनुस्, घरमैं बस्नुस्, १४ दिनपछि निको हुन्छ भनी आश्वासन दिएर फोन राखेको र त्यसपछि फेरि कसैको फोन नआएको बताए। उनले स्वास्थ्यसम्बन्धी समस्या आइपरेको खण्डमा कसलाई सम्पर्क गर्नेबारे पनि कुनै जानकारी नगराइएको बताए।. वीरगंज–११ श्रीपुरका सङ्क्रमितले पनि आफूलाई साथीभाइबाट पहिलो सूचना आएको र पछि मात्र महानगरपालिकाले जानकारी गराएको बताए। उनले पनि स्वास्थ्यसम्बन्धी सरसल्लाह बेलाबेलामा कोसँग कसरी लिने भन्नेबारे कुनै जानकारी नगराएको र समस्या पनि नबुझेर घरमैं बस्न सल्लाह दिएको बताए।. वीरगंज महानगर–११ रानीघाटका सङ्क्रमितले वीरगंज महानगरपालिकाबाट सूचना प्राप्त भएको र जनस्वास्थ्य कार्यालयले पनि स्वास्थ्यसम्बन्धी चासो देखाएको बताए। उनले आफू सामाजिक कार्यकर्ता भएको कारण जनस्वास्थ्यले चासो देखाएको हुन सक्ने बताए। उनले पनि स्वास्थ्यसम्बन्धी समस्यामा आफूले जानेको चिकित्सकसँग सल्लाह लिएर औषधिसेवन गर्दै आइरहेको बताए। सङ्क्रमित घोषित हुनुअघि रुघा लागेको, घाँटी खसखसाएको, कमजोरी भएको र ज्वरो लागेपछि पिसिआर परीक्ष्Fण गराएको उनले बताए।. यी तीनजना उदाहरणको रूपमा मात्र प्रस्तुत गरिएको हो। वीरगंज महानगरपालिकाले सङ्क्रमितहरूलाई सूचना दिन १६ जनाको युनिट बनाएको छ। केस इन्भेस्टिगेशन एन्ड कन्ट्याक्ट टे«सिङ (सिआइसिटी) युनिटले सङ्क्रमितहरूलाई सूचित गर्ने, उनीहरूको पारिवारिक विवरण सङ्कलन गर्ने र स्वास्थ्यसम्बन्धी सरसल्लाह दिने कामको जिम्मेवारी पाएको छ। युनिटमा रहेका १६ जना स्वास्थ्यकर्मी हुन् तर उनीहरूले अहिले आफ्नो जिम्मेवारीलाई पूरा गरेको पाइएको छैन।नारायणी अस्पतालमा ३० जनाभन्दा बढी सङ्क्रमितको लागि शøया छैन। आइसियू, आइसोलेशनमा ३० जना सङ्क्रमितको लागि व्यवस्था छ भने शङ्कास्पदहरूको लागि १७ शøया व्यवस्थापन गरिएको छ।. अस्पतालमा शøया नभएको कारण वीरगंज महानगरपालिकाको सिआइसिटी युनिटले घरमैं बसेर स्वास्थ्यलाभ गर्न सुझाव दिंदै आएको छ। नारायणी अस्पतालको पिसिआर प्रयोगशालामा पछिल्लो समय दैनिक ७० जनाभन्दा बढी मानिस सङ्क्रमित पुष्टि हुँदै आएका छन्।. हालसम्म करीब ६ सयजना सङ्क्रमित पुष्टि भएका छन् भने नारायणी अस्पतालमा ६ जना र वयोधा अस्पतालमा २ जना गरी ८ जनाको मृत्यु भइसकेको छ। पर्सा जिल्लाभरिमा सङ्क्रमणबाट मर्नेहरूको सङ्ख्या ७ जना पुगिसकेको छ। एकजनाको मृत्यु चितवनमा भएको हो। यसअघि पहिलो कोरोनाकालमा ५३ जनाको मृत्यु भएको थियो।. एकजना सङ्क्रमितको मृत्यु. नारायणी अस्पतालमा थप एकजना सङ्क्रमितको शुक्रवार मृत्यु भएको छ।अस्पतालका प्रवक्ता डा सरोजरोशन दासले जीतपुरसिमरा उपमहानगर–७ निवासी ४० वर्षीय पुरुषको आज अपराह्न साढे ४ बजे निधन भएको जानकारी गराएका छन्। मृतक यही वैशाख ८ गते सङ्क्रमित भएका थिए। वैशाख ६ गते अस्पतालमा भर्ना भएका उनको पिसिआर रिपोर्ट ८ गते पोजिटिभ आएको थियो। उनलाई भेन्टिलेटरमा राखेर उपचार गरिएको र आज उपचारको क्रममा उनको मृत्यु भएको डा दासले बताए। योसमेत चैतयता दोस्रो चरणको कोरोनामा नारायणी अस्पतालमा ७ जनाको मृत्यु भइसकेको छ।",https://eprateekdaily.com/2021/04/23/12147
निषेधाज्ञाको प्रभाव ग्रामीण भेगमा न्यून,प्रमुख समाचार,प्रतीक दैनिक,"बैशाख १९, २०७८",ठोरी,"यसैगरी, कृषि र विकास निर्माण कार्यको प्रयोजनका लागि ट्याक्टरको सञ्चालन पनि रोकिएको छैन । ठोरीका विभिन्न चोकमा प्रहरी तैनाथ छन् र अनधिकृतरूपमा सञ्चालित सवारीसाधन, पसल, व्यवसायहरू सञ्चालनमा रोक लगाउने गरेका छन् । प्रहरीको यो अभियानमा स्थानिय जनप्रतिनिधिहरूले सघाउ“दै आएका छन् । इलाका प्रहरी कार्यालय ठोरीका प्रहरी निरीक्षक ब्रह्मदेव साहले निषेधाज्ञा पालना गराउन गापाका जनप्रतिनिधिहरूले प्रहरीलाई सहयोग गरेको बताए । उनले ठोरी गापा–५ सुवर्णपुरका स्थानीय जनप्रतिनिधिको पहलमा पसल व्यवसाय बन्द गराएको र अन्य वडाध्यक्ष, सदस्यहरूले पनि प्रहरी अभियानमा सघाएको प्रनि साहले बताए ।. ठोरी–२ मा इलाका प्रहरी कार्यालय ठोरी मातहत चारवटा प्रहरी चौकी छन् भने सशस्त्र प्रहरीको पनि सोहीअनुरूपको बोर्डर आउटपोस्ट छन् । थोरै सङ्ख्यामा सुरक्षाकर्मी भएको र भारतको सीमास“ग जोडिएको गापा भएकोले सीमा र गापा दुवैमा निगरानी बनाउन सुरक्षाकर्मीलाई समस्या हुने कुरालाई दृष्टिगत गरेर जनप्रतिनिधिहरूले सघाएका हुन् । स्थानीय प्रशासनले निर्देशित गरेअनुरूप बिहान १० बजेसम्म खाद्यान्न, तरकारीपसलहरू सञ्चालनमा छन् । त्यसपछि सुनसान हुन्छ । औषधिपसल छिटपुट मात्र छन् । मुख्य सडक हुलाकी मार्गका पसलहरू बन्द रहे पनि भित्र गाउ“का पसलहरू सामान्य अवस्थामा खुलेका हुन्छन् । बाक्लो मानवबस्ती नभएकाले यहा“ सामाजिक दूरी बनाएर स्वास्थ्यका अन्य मापदण्डको पनि पालना गरिएको पाइएको छ । भारतीय सीमामा भने यहा“ कडाइ गरिएको छ । नेपालीहरू भारतीय बजारमा नजाने र त्यहा“का मानिसहरूलाई पनि यतातिर अनावश्यक प्रवेशमा कडाइ गरिएको छ । सशस्त्र प्रहरी बोर्डर आउटपोस्ट ठोरीका सशस्त्र प्रहरी निरीक्षक शङ्ढर कोइरालाले भारतीय समकक्षी भारतीय सीमा सुरक्षा बलस“ग समन्वय गरेर आवतजावतमा कडाइ गरिएको बताए ।. भाडामा खेती गर्नेलाई समस्याभारतीयहरूले ठोरी गापाका विभिन्न स्थानमा जग्गा भाडामा लिएर खेतीपाती गर्ने गरेका छन् ।. यसरी भाडामा जग्गा लिएर खेतीपाती गर्नेहरूलाई नेपाल प्रवेशमा रोक लगाइएको कारण उनीहरूले समस्या बेहोर्नुपरेको छ। ठोरी गापा–३ रामनगर, बुद्धनगर, ब्रह्मनगरलगायतका ठाउ“मा बर्सेनि सीमावर्ती भारतका गाउ“बाट आएर भारतीयहरूले खेती गर्ने गरेका छन् । भाडामा खेती गर्नेहरूमध्ये केही ठोरीमैं बसेका छन् भने केही भारतीयहरू खेतीका लागि दैनिक आवतजावत गर्दै आएकामा निषेधाज्ञापछि रोकिएका छन् । उनीहरू प्रवेश गर्न खोज्दा सम्झाएर फर्काइएको सशस्त्र प्रहरी बोर्डर आउटपोस्ट ब्रह्मनगरका प्रहरी निरीक्षक उपेन टेरले जानकारी दिए ।. सङ्क्रमण देखिन थाल्योअघिल्लोपटक कोरोना सङ्क्रमणको चपेटामा परेको ठोरीमा यसपटक पनि कोरोना सङ्क्रमण देखिन थालेको छ । तर गापास“ग यसको तथ्याङ्ढ भने छैन । नारायणी अस्पताल वीरगंजमा स्वाब नमूना दिएर पिसिआर परीक्षण गराएकाहरूको तथ्याङ्ढ पालिकामा भएको तर सोबाहेक अन्यत्र परीक्षण गर्नेहरूको तथ्याङ्ढ भने पालिकामा छैन ।गापाका स्वास्थ्य संयोजक रमेशराज थिङले ठोरी–३ बुद्धनगरकी एकजना वृद्धा कोरोना सङ्क्रमित भएको बताए । ठोरीका अन्य नागरिकमा पनि कोरोना सङ्क्रमण भएको अनौपचारिक जानकारी आएको भएपनि औपचारिकरूपमा पालिकामा जानकारी नआएको उनले बताए । सङ्क्रमण पुष्टि भएकालाई तत्काल होम आइसोलेशनमा राखिने पनि उनले बताए ।. प्रस, पंचगावा“/एक साताको लागि जारी निषेधाज्ञा पटेर्वासुगौली गाउ“पालिकामा खासै पालना भएको छैन । यस गापाका श्रीपुर पंचगावा“, र·पुर, महुवन, पटेर्वासुगौली, देउरवाना, निचुट आदिमा लाग्ने अर्धसाप्ताहिक, साप्ताहिक र दैनिक बजार नियमितरूपमा पुरानै शैलीमा लाग्दै आएका छन् । निषेधाज्ञाको समयमा यस प्रकारका बजार बिहान १० बजेसम्म मात्र सञ्चालनको लागि स्वीकृति छ । तर यी स्थानमा पुरानै शैलीमा बजारहरू लाग्दै आएका छन् ।. यसैगरी, यहा“का पसलहरू पनि पहिलेझै नियमित सञ्चालनमा छन् । घरबाहिर निस्क“दा अनिवार्य मास्क लगाउनुपर्ने र नलगाउनेलाई सय रुपैया“ जरिवाना गर्नुपर्नेमा सो नियम यहा“ लागू भएको छैन । हाटबजार, पसलमा विनामास्क सामान खरीदका लागि मानिसहरू आउने गरेका छन् । सामाजिक दूरीको पनि पालना भइरहेको छैन । स्थानीय प्रशासनले कोरोना सङ्क्रमणबाट जोगिनका लागि स्वास्थ्य तथा सुरक्षा मापदण्डको पालना गर्न अनुरोध गर्दै आए पनि त्यसलाई कार्यान्वयन गराउनका लागि स्थानीय सुरक्षाकर्मी र जनप्रतिनिधिहरू जागरूक भइसकेका छैनन् ।",https://eprateekdaily.com/2021/05/02/12547
वीरगंजमा पाँचजना सङ्क्रमितको मृत्यु,प्रमुख समाचार,प्रतीक दैनिक,"बैशाख १५, २०७८",वीरगंज,"गापाका प्रतिनिधि र कर्मचारीहरूले विगत तीन वर्षको विकास काममा अनियमितता गरेको, ज्येष्ठ नागरिकहरूलाई भत्ता उपलब्ध नगराएको, दलित सामुदायिक भवनबाट सशस्त्र प्रहरी हटाउन माग गर्दै स्थानीय बासिन्दाहरूले बुधवार नाराबाजी गर्दै कार्यालयमा तालाबन्दी गरेका हुन्।. गापा अध्यक्ष्F सुरेशप्रसाद कुर्मी अनुपस्थित रहेकाले स्थानीयहरू नाराबाजी गर्दै उनको घरमा पुगेको वडाध्यक्ष नन्दलालप्रसाद कुर्मीले बताए।. धोबिनी गापा–२ आसवारी र भिखमपुरबाट आएका बासिन्दाहरूले गापामा भएको भ्रष्टाचार छानबिन हुनुपर्ने माग राखेका थिए।. वडाध्यक्ष कुर्मीका अनुसार अध्यक्ष कुर्मीले दलित सामुदायिक भवनमा सशस्त्र प्रहरीको चेक प्वाइन्ट राखेर दलितहरूको भावनामाथि कुठाराघात गरेको आरोप लगाए। वडा नं १ घोडदौडको ओरिया नदीमा झोलुङ्गे पुल निर्माणमा अनियमितता भएको, पुल निर्माण कार्य सम्पन्न नभएको, ज्येष्ठ नागरिक भत्ता वितरणमा ढिला भएको, आफूखुशी कर्मचारी भर्ना गरेको कारण स्वस्फूर्त विरोध भएको आसवारीका वीरेन्द्र कुर्मीले बताए।. यस विषयमा प्रमुख कार्यकारी अधिकृत अशोक रौनियारले कार्यलयमा तालाबन्दी भएको स्वीकारे।. १२४ जना सङ्क्रमितमङ्गलवार राति नारायणी अस्पतालको पिसिआर प्रयोगशालाले १२४ जना सङ्क्रमित पुष्टि गरेको छ। २१० जनाको स्वाब परीक्ष्Fण गरिएकामा १२४ जनामा सङ्क्रमण पुष्टि भएको अस्पतालका प्रवक्ता डा सरोजरोशन दासले बताए।. सङ्क्रमित हुनेमा पर्साका ९६, बाराका २५, चितवन, महोत्तरी, सर्लाहीका १/१ जना छन्। सङ्क्रमित हुनेमा ३४ जना महिला, ९० जना पुरुष र उनीहरूको उमेर १६ देखि ७० वर्षको छ। यसैगरी, उनीहरूमा १६ देखि ३४ प्रतिशत सिटी भ्यालू रहेको प्रवक्ता डा दासले बताए।",https://eprateekdaily.com/2021/04/28/12314
निषेधाज्ञाको पहिलो दिन वीरगंजमा सामान्य असर,प्रमुख समाचार,प्रतीक दैनिक,"बैशाख १६, २०७८",वीरगंज,,https://eprateekdaily.com/2021/04/29/12357
कालिकाको काम पनि कमसल,प्रमुख समाचार,प्रतीक दैनिक,"बैशाख ९, २०७८",वीरगंज,"पहिलो चरणको कार्य सकेर महानगरपालिकालाई हस्तान्तरण गरिसकेको छ भने अहिले निर्माणाधीन दोस्रो चरणको काम पनि अन्तिम अवस्थामा छ। तर यसबीच पुरानो कार्य सम्पन्न भएका स्थानमा कमसल काम भएको कारण अहिले सडक, नाला भत्किएका छन् भने दोस्रो चरणका काममा पनि ठाउँ–ठाउँमा काम बाँकी रहेको र सम्पन्न भएका काममा पनि त्रुटि देखिएका छन्। कतै कालोपत्र उप्केको छ, कतै नाला भासिएको छ भने कतै पूmटपाथ पनि भासिएको छ। सहायक बाइपासमा पहिलो चरणमा बनेका कालोपत्र सडक अधिकांश स्थानमा भत्किन थालेका छन्।. गण्डक बहुअरीका अजय पटेलले दोस्रो चरणमा बनेको बाइपास सडकमा आज बिहान परेको सानो पानीले सडक जलमग्न बनाएको बताए। सामान्य वर्षामा यो हबिगत छ भने ठूलो पानी पर्दा के हुन्छ ? उनले प्रश्न गरे। श्रीपुरटोलनजीक श्रीसिया नदीमा बनाएको सेप्mटी टयाङ्कीमा मुख्य नाला अहिलेसम्म जोडिएको छैन। सेप्mटी ट्याङ्कीदेखि पूर्वतर्फ पाँच सय मिटर भूमिगत नालाको समेत निर्माण सम्पन्न भएको छैन। परियोजनाका इन्जिनीयर शैलेन्द्र श्रेष्ठले वीरगंज समथर ठाउँ भएकोले नालाको पानी तान्न समय लाग्ने बताए। उनले पहिलो चरणको काम सम्पन्न भएको र दोस्रो चरणको काम भइरहेकाले भत्के, बिग्रेका संरचनाहरू ठेकेदार कम्पनीले मर्मत गर्ने बताए।",https://eprateekdaily.com/2021/04/22/12085
पर्सामा एक साताको लागि निषेधाज्ञा आदेश,प्रमुख समाचार,प्रतीक दैनिक,"बैशाख १४, २०७८",वीरगंज,"मङ्गलवार बसेको जिल्ला कोभिड–१९ सङ्कट व्यवस्थापन केन्द्रको बैठकले सिफारिश गरे अनुसार सङ्क्रामक रोग ऐन, २०२० को दफा २ र स्थानीय प्रशासन ऐनको दफा ६ (३) ले दिएको अधिकार प्रयोग गरी आदेश जारी गरेको प्रजिअ घिमिरेले बताए।. उनले अत्यावश्यक कामबाहेक घरबाट बाहिर निस्कन र हिंड्डुल गर्न निषेध गरिएको र सो कार्य गर्नेलाई प्रचलित कानून अनुसार कारबाई गर्ने बताए। निषेध गरिएको अवधिमा सबै प्रकारका सभा, सम्मेलन, गोष्ठी, तालीम, सेमिनार, सिनेमा हल, पार्टी प्यालेस, स्वीमिङ पुल, सपिङ मल, हाटबजार, मनोरञ्जन स्थल, सैलुन, ब्यूटीपार्लर, जिमखाना, समूहमा खेलिने खेलकूद, पुस्तकालय, सङ्ग्रहालय आदि सञ्चालनमा रोक लगाइएको छ।. विवाह, व्रतबन्ध जस्ता सामाजिक कार्यको हकमा बढीमा १५ जनासम्म स्वास्थ्य मापदण्ड पालना गर्ने गरी जिल्ला प्रशासन कार्यालय, पर्साबाट अनुमति लिनुपर्ने व्यवस्था गरिएको छ।. यसैगरी, मालवाहक सवारीसाधन, सुरक्षा र स्वास्थ्य सेवा एवं सो सम्बद्ध कर्मचारीहरूले प्रयोग गर्ने सवारीसाधन, एम्बुलेन्स, दमकल, शववाहन, फोहोर मैला व्यवस्थापन, खाद्यान्न, फलफूल, पेट्रोलियम पदार्थ, पानी, तरकारी, दूधजन्य पदार्थ, पशुपक्षीको दानालगायत ढुवानीका सवारीसाधनहरू, आइसोलेशन एवं होल्डिङ सेन्टरको व्यवस्थापनमा प्रयोग हुने सवारीसाधन, अत्यावश्यक सेवा र कार्यमा प्रयोग हुने गरी अनुमतिप्राप्त (पास) सवारीसाधनहरूबाहेक अन्य सबै प्रकारका निजी तथा सार्वजनिक यातायातका सवारीसाधनहरू (दुर्ई पाङ्ग्रेसमेत) सञ्चालनमा रोक लगाइएको छ।. खाद्यवस्तु, औषधि र स्वास्थ्य सेवासँग सम्बन्धित पसल र व्यवसायबाहेक अन्य सबै पसल, व्यवसाय हाललाई सञ्चालन नगर्ने आदेश भएको छ। खाद्यवस्तुका पसल, व्यवसायहरू बिहान १० बजेसम्म मात्र सञ्चालन गर्नुपर्ने र त्यसो गर्दा जनस्वास्थ्य सुरक्षाका मापदण्डको पालना गर्नुपर्नेछ।. वीरगंजको इनर्वा नाकाबाहेक भारतबाट जिल्ला प्रवेश गर्ने अन्य नाकाबाट सीमा वारपार आवागमन पूर्णरूपमा रोक लगाइएको छ। इनर्वा सीमानाकाबाट नेपाल प्रवेश गर्ने यात्रीहरूले तोकिएको स्वास्थ्य जाँच र प्रक्रिया पु–याइ स्थानीय तहले तोकेको आइसोलेशन सेन्टर वा होम आइसोलेशनमा अनिवार्य बस्नुपर्ने आदेश गरिएको छ।. बैंक तथा वित्तीय संस्थाका कर्मचारी एवं सञ्चारकर्मीहरूले आफ्नो परिचय खुल्ने कागजात साथमा राखी आवतजावत गर्न पाउने व्यवस्था गरिएको छ।. मृत्यु संस्कार, विवाह, व्रतवन्ध जस्ता सामाजिक कार्यमा र विकास निर्माणका आयोजनासँग सम्बन्धित सामग्री एवं जनशक्तिले प्रयोग गर्ने सवारीसाधनहरू जिल्ला प्रशासन कार्यालयको अनुमति लिएर मात्र सञ्चालन गर्न पाउने व्यवस्था गरिएको छ।",https://eprateekdaily.com/2021/04/27/12283
"पानी पीडामा चुरे फेद र आसपासका मानवबस्ती, बर्सेनि खानेपानीको समस्या झेल्दै चकरीवासी",प्रमुख समाचार,प्रतीक दैनिक,"बैशाख १८, २०७८",निजगढ,"दश वर्षीया सुविना योञ्जनलाई आफ्नो पढाइभन्दा बढी पिउने पानीको दैनिक जोहो गर्ने चिन्ताले बढी सताउने गर्छ।. जीतपुरसिमरा उपमहानगरपालिका–२२ चकरीकी सुविना दैनिक बिहान उठ्ने बित्तिकै पानीको जोहोका लागि हातमा बाल्टिन, डोरी, जर्किन र गाग्री बोकी इनारतर्फ लाग्नुपर्ने बाध्यता छ। पानीको जोहो गरिसकेपछि मात्रै उनी पढाइको मेलोमेसोमा लाग्छिन्।. पुस/माघ महीनादेखि नै चुरे फेद आसपासका मूल मुहानमा पानी घट्दै गएपछि यस बस्तीमा पिउने पानीको चरम अभाव हुने गरेको छ। उनका अभिभावकलाई छोरी सविनाको पढाइप्रति चिन्ता छ। तर पानीविना घरको काम पनि नहुने भएकोले सविनालाई विद्यालय जानुअघि पानीको जोहो गर्ने पहिलो जिम्मेवारी दिइएको छ। बोक्न सक्ने जर्किनमा पानी लिएर घर फर्केपछि गाग्रीमा भरेको पानी लिन उनका अभिभावक इनार पुग्छन्।. बस्तीमा भएका तीन/चार वटा इनारमा बस्तीका ३/४ सय घरधुरी आश्रित छन्। यसैले बिहानदेखि रातिसम्म इनारमा पानी लिनका लागि भीड लाग्ने गरेको बस्तीकी ६५ वर्षीया सीतामाया वाइवाले बताइन्। उनले इनारमा भने रातसम्म भीड हुने गरेको बताइन्। चकरीमा उनीसँग भेट हँुदा तीन घण्टापछि बल्ल इनारमा बाल्टिन हाल्ने पालो आउन लागेको भन्दै उनी बाल्टिन र डोरी मिलाउँदै इनारतर्फ अघि बढेकी थिइन्।. करीब ८ फिट गोलाइ भएको सानो इनारमा ४ देखि ६ जनाले पानी तान्दै भाँडोमा भर्न सक्छन्। प्लास्टिकको जर्किनलाई काटेर इनारबाट पानी तान्ने काम गरिन्छ। एउटा गाग्री भर्न झन्डै आधा घण्टा समय लाग्ने गर्छ। इनारमा पानी लिन आएकी सीतामायाले यसपालि खानेपानीको एकदमै दुःख सहनुपरेको बताइन्। उनले प्रत्येक वर्ष बस्तीका मानिसले ६ महीना पानीको लागि सास्ती खेप्नुपरेको दुःखेसो पोखिन्।. ३७ वर्षीया शिल्पा थिङले पानीको लागि पसल बन्द गरेर आएको बताइन्। उनले एउटा गाग्री भर्न आधा घण्टाभन्दा बढी समय लाग्ने गरेको बताइन्। पानीको जोहो गर्दा बस्तीका बालबालिकाहरूको पढाइ प्रभावित हुने गरेको उनले बताइन्। पानीको लागि जनप्रतिनिधिहरूबाट आजसम्म आश्वासन मात्र पाउँदै आएको उनले दुःखेसो पोखिन्। जहिले पनि खानेपानीको बारेमा जनप्रतिनिधिहरूको ध्यानाकर्षण गराउँदा प्रक्रिया अगाडि बढेको बताउने गरेको उनले बताइन्।. इनारनजीकै घर हुनेले दिन/रातको समय निकालेर पानीको जोहो गरिरहे पनि अलि टाढाका मानिसहरू भने दिनभर टन्टलापुर घाममा पालो कुरिरहेका देखिन्थे। गर्मीयामसँगै इनारमा पानीको सतह घटिरहेको छ। जति जति सुक्खायाम बढ्दै जान्छ, त्यति नै पानीको सतह घट्दै जाने गरेको छ। समयमा वर्षा नहँुदा अहिले पानीको स्रोत सुक्दै गइरहेको हो।. चुरे पहाडले वर्षामा पानी सोस्ने र भावर क्षेत्रमा पानी लुक्दै पFँच/सात किलोमिटरदेखि आठ/दश किलोमिटर टाढा पुगेर पानीको सतह माथि उठ्ने गर्छ। त्यसैले यस भावर क्षेत्रमा पानीको समस्या बढी देखिन्छ, जलाधारविज्ञ मोहन वाग्ले बताउँछन्।. पानीको स्रोतलाई सुरक्षित राख्न वनजङ्गल हरियाली बनाइराख्नु, प्राकृतिक स्रोत साधनको संरक्षण गर्नुपर्ने उनको सुझाव छ।. अहिले स्थानीय तहको आम्दानीको स्रोत चुरे क्षेत्रबाट बगेर आउने नदीजन्य पदार्थ ढुङ्गा, ग्रेभल, बालुवामा छ। वार्षिक करोडौंमा ठेक्का लगाएर लाखौं घन मिटर नदीजन्य पदार्थ निकाल्ने गरिन्छ। जसको असर चुरे फेद आसापासका बस्तीमा परिरहेको छ।. अहिले सबैको नजर चुरे र नदीजन्य पदार्थमा गडेको छ। कसरी कानून बनाएर बिक्री गर्न सकिन्छ। त्यसरी नै ऐन, कानून परिमार्जन गर्ने गरिन्छ। सरकारले तोकिदिएको मापदण्डको समेत स्थानीय तह र ठेकेदारले पालना गर्दैनन्, अनि कसरी हुन्छ चुरे संरक्षण, राष्ट्रपति चुरे–तराई मधेस संरक्षण विकास कार्यान्वयन एकाइ चितवनका प्रमुख रामहरि पन्त भन्छन्। संरक्षण तर्फपनि स्थानीय तहको ध्यान जानुपर्ने उनको भनाइ छ। बस्तीनजीकैको चुरे यसपालि पनि डढेलोको चपेटामा प–यो।. डढेलोले चुरे पहाड अहिले सुक्खा र उजाड देखिएको छ। जति चुरेलाई हरियाली र आसपासका वनजङ्गललाई संरक्षण गर्न सकिन्छ, त्यति नै आकाशे वर्षा हुने र पानीको स्रोतमा सन्तुलन कायम हुन्छ। जसले गर्दा मूल मुहान, जरुवा फुट्छ। चुरे फेद आसपासका बस्तीका जताततै पानीको सतह माथि उठ्न मदत पुग्छ। जसले गर्दा पानीको हाहाकार हुन कमी हुन्छ।",https://eprateekdaily.com/2021/05/01/12508
निषेधाज्ञा अवज्ञा गर्ने सवारीसाधन/चालकमाथि कारबाई,प्रमुख समाचार,प्रतीक दैनिक,"बैशाख १७, २०७८",वीरगंज,"निषेधाज्ञाको अवधिमा तोकिएका सवारीसाधन मात्र सञ्चालन गर्न स्थानीय प्रशासनले आदेश दिए पनि सोविपरीत बिहीवार र शुक्रवार सवारीसाधन सञ्चालन गर्नेहरू करीब ३ सयजना कारबाईमा परेका हुन्।. जिल्ला प्रहरी कार्यालय, पर्साका प्रहरी उपरीक्षक बेलबहादुर पाण्डेले बिहीवार २ सयवटा सवारीसाधन र शुक्रवार ८३ वटा सवारीसाधन कारबाईमा परेको बताए।. यसैबीच, स्थानीय प्रशासनले विवाहको गाडीलाई छुट दिने निर्णय गरेको छ। बिहेको हकमा दुईवटा चार पाङ्ग्रे र दुईवटा दुई पाङ्गे सवारीसाधन सञ्चालन गर्न दिने निर्णय गरेको छ।. भारतीय सवारीसाधनलाई पनि सोहीअनुरूप सुविधा प्रदान गरिएको तर वैवाहिक कार्यक्रमको प्रमाण पेश गरेको खण्डमा भारतीय सवारीसाधन प्रयोगमा छुट दिने व्यवस्था गरेको जिप्रका पर्साका प्रउ पाण्डेले जानकारी गराए।",https://eprateekdaily.com/2021/04/30/12421
स्थानीयद्वारा विकासका लागि निकास नेताहरूको राजनीतिले अवरोध,प्रमुख समाचार,प्रतीक दैनिक,"बैशाख ४, २०७८","४ बैशाख/
पर्साको धोबिनी गाउँपालिका–४ लङ्गडीका बासिन्दाले विकासको लागि निकास दिए पनि अहिले राजनीति शुरू भएको छ।
सोही गाउँपालिका वडा नं ४ टोल बखरीदेखि लङ्गडी हुँदै जगरनाथपुरसम्म नालासहित कालोपत्रे करीब ३ किलोमिटर सडक सङ्घीय सरकारको लगानीमा निर्माण भइरहेको छ।
२०७३ सालमा सो सडकको ठेक्का भएको तर स्थानीयले आवश्यकता अनुसार सडकको लागि जग्गा नदिंदा काम रोकिएको थियो।
सडकछेउका बासिन्दाले आफ्नो घर नभत्काउँदा सोही बेलादेखि काम रोकिएको थियो। त्यस लगत्तै देशमा सङ्घीयता आएपछि सडकको स्वामित्व कसले लिने बहस शुरू भयोे। अन्तमा सङ्घ सरकारले सो सडक बनाउन पुरानै ठेक्कालाई सदर गर्दै मूअकसहित ५ करोड १ लाख ७० हजार निकासा दिएपछि अहिले काम शुरू भएको छ।स्थानीयले विकासको लागि आफ्नो घर आफैं भत्काउने गरेका छन्। तर त्यसमा पनि अहिले स्थानीय सरकारले ठाडो हस्तक्ष्Fेप गरेपछि विवाद शुरू भएको छ। लालपुर्जा अनुसारको जग्गामा बनाएको घर तोड्नुपरिरहेको तर केही नेताले आफ्ना कार्यकर्ताको घर बचाउन अनेक जालझेल गरिरहेको स्थानीय राजकुमार गुप्ताको भनाइ छ।
कतै निजी घर तोडफोड भइरहेको छ",,https://eprateekdaily.com/2021/04/17/11806
सबैखाले स्वास्थ्य मापदण्ड अपनाउन सकिंदैन –प्रअ कुर्मी,प्रमुख समाचार,प्रतीक दैनिक,"चैत्र ३१, २०७७",वीरगंज,,https://eprateekdaily.com/2021/04/13/11665
ओलीले पार्टी सिध्याउन थाले –नेता नेपाल,प्रमुख समाचार,प्रतीक दैनिक,"चैत्र २८, २०७७",वीरगंज,,https://eprateekdaily.com/2021/04/10/11549
"नारायणी अस्पतालमा सङ्क्रमित महिलाको मृत्यु, सङ्क्रमित सङ्ख्या बढ्दै, शय्या अभाव हुने",प्रमुख समाचार,प्रतीक दैनिक,"बैशाख ५, २०७८",वीरगंज,"शनिवार राति वीरगंज–१६ नगवाकी ५१ वर्षीया रीता देवी रुघाखोकी, ज्वरोको कारण भर्ना भएकी र उनको पिसिआर परीक्षणबाट कोरोना पोजिटिभ देखिएको अस्पतालका प्रवक्ता डा सरोजरोशन दासले बताए । रीता देवीको आज दिउ“सो १ः४० बजे निधन भएको हो । पर्सा जिल्लामा चैतदेखि अहिलेसम्म कोरोनाबाट योसमेत मृत्यु हुनेको सङ्ख्या चार पुगेको छ । गत वर्ष कोरोनाबाट ५३ जनाको मृत्यु भएको थियो ।. शय्या अभाव हुँदैयसैबीच, नारायणी अस्पतालमा कोरोना सङ्क्रमितहरूको सङ्ख्या दैनिक बढ्दो छ । अस्पतालले सङ्क्रमितहरूको लागि बनाएको १७ शøयाको आइसोलेशन कक्ष भरिएको छ भने १० शøयाको भेन्टिलेटरसहितको आइसियू कक्षमा अहिले ७ जना भर्ना भइसकेको अवस्था छ । १७ शøयाको सस्पेक्टेड कक्ष पनि भरिएको अवस्था छ ।. चैत महीनाको पहिलो सातादेखि नारायणी अस्पतालको प्रयोगशालाले कोरोना सङ्क्रमित पुष्टि गर्न शुरू गरेको हो । त्यसअघि पिसिआर परीक्षण सङ्ख्या पातलिएको कारण पोजिटिभ आएको थिएन । अहिलेसम्म करीब चार सयजना सङ्क्रमित पुष्टि भएका छन् । वैशाख महीनाको चार दिनमा करीब दुई सयजना सङ्क्रमित पुष्टि भएका थिए । चैत महीनामा २१४ जना सङ्क्रमित पुष्टि भएका थिए । अहिले सङ्क्रमित देखिएकाहरूमध्ये केहीलाई मात्र अस्पतालमा भर्ना गरिएको छ भने अधिकांश घरमैं बसेका छन् । चैतमा १७५ जना होम आइसोलेशनमा थिए भने अहिले पा“च दिनमा सोही बराबर थपिएको अवस्था छ । जिल्ला प्रशासन कार्यालय पर्साका प्रशासकीय अधिकृत विनयकुमार श्रीवास्तवले होम आइसोलेशनमा २५५ जना, नारायणी अस्पतालमा १५ जना र वयोधा अस्पतालमा २ जना भर्ना रहेको जानकारी गराए । अस्पतालमा शøया अभाव हुन थालेको छ भने थप तयारी हुन सकेको छैन । कोभिड सड्ढट व्यवस्थापन समितिले नेशनल मेडिकल कलेज कोरोना अस्पताल सञ्चालनका लागि मन्त्रालयबाट स्वीकृति माग्ने र होटलहरूलाई सशुल्क आइसोलेशन बनाउने निर्णय गरेको थियो । तर यो कार्यको प्रगतिबारे सार्वजनिक गरिएको छैन ।. पिसिआर परीक्षणमा ढिलासुस्तीपछिल्लो चरणमा एक महीनादेखि वीरगंजमा कोरोना सङ्क्रमित फेला पर्न थालेपछि पिसिआर परीक्षण गराउनेहरूको सङ्ख्या पनि बढ्न थालेको छ । जबकि अहिले सङ्क्रमित भएकाहरूको यात्रा विवरण र सम्पर्कको आधारमा पिसिआर परीक्षण भएको छैन । तर विदेश जानेहरू र सङ्क्रमितको सम्पर्कमा रहेको आशड्ढामा परेकाहरूले स्वेच्छाले स्वाब नमूना पिसिआर परीक्षणको लागि अस्पतालमा दिन थालेका छन् । चैत महीनाको पहिलो सातादेखि अस्पतालको प्रयोगशालामा सङ्क्रमित देखिन शुरू भएस“गै पिसिआर परीक्षण गराउनेहरूको सङ्ख्या पनि बढेको छ ।. यसैबीच, आइतवार पिसिआर परीक्षणमा ढिला भएको भनेर सेवाग्राही र अस्पतालका कर्मचारीबीच कुटाकुट भएको समाचार छ । अस्पतालमा स्वाब नमूना दिन गएकाहरूको स्वाब सड्ढलनमा ढिला भएपछि आक्रोशितहरूले कर्मचारीहरूस“ग दुव्र्यवहार गरेको र कुटाकुट भएको कर्मचारीपक्षको आरोप छ भने सेवाग्राहीले पिसिआर परीक्षणका लागि रकम जम्मा गरिसकेपछि स्वाब लिने क्रममा आज स्वाब सड्ढलन नहुने, भोलि आउन भनेको र कर्मचारीहरूको भाषाशैली मैत्रीपूर्ण नभएकोले विवाद भएर हातपात भएको बताएका छन् । घटनापछि वडा प्रहरी कार्यालय बिर्ताको टोलीले कुटाकुट गर्ने कर्मचारी र सेवाग्राहीलाई नियन्त्रणमा लिएको थियो । तर वडा कार्यालयमा दुवै पक्षबीच सहमति भएपछि छाडिएको प्रहरी निरीक्षक राजेशराज पुरीले प्रतीकलाई बताए ।",https://eprateekdaily.com/2021/04/18/11867
मास्क नलगाउनेलाई जरिवाना,प्रमुख समाचार,प्रतीक दैनिक,"बैशाख ६, २०७८",वीरगंज,"७८ जनामा कोरोना सङ्क्रमित पुष्टिप्रस, वीरगंज, ६ वैशाख/नारायणी अस्पतालको प्रयोगशालाले ७८ जना सङ्क्रमित पुष्टि गरेको छ।अस्पतालका प्रवक्ता डा दासले १४१ जनाको पिसिआर परीक्षण गरिएकोमा ७८ जना सङ्क्रमित पुष्टि भएको बताए। पर्साका ७०, बाराका ४, सर्लाहीका २ र वाग्मती तथा नेपालगंजका १/१ जना गरी ७८ जना सङ्क्रमित पुष्टि भएको बताए। यसमा २३ जना महिला छन्। सोमवार पुष्टि भएको सङ्क्रमितमध्ये ४ देखि ६१ वर्ष उमेरका छन् र उनीहरूमा १३.१ देखि ३५.५ सम्म सिटि भ्यालु रहेको प्रवक्ता डा दासले बताए। आइतवार सङ्क्रमित पुष्टि भएका ६१ जनामध्ये १९ जना अस्पतालमा भर्ना भएका छन्। योसमेत अस्पताल भर्ना हुनेको सङ्ख्या ३७ पुगेको छ। होम क्वारेन्टाइनमा आइतवारसम्म २९० जना रहेको र अहिलेसम्म १३ जना सङ्क्रमित अस्पतालबाट डिस्चार्ज भइसकेको प्रवक्ता डा दासले बताए।प्रस, रौतहट/रौतहटमा ७ जना कोरोना सङ्क्रमित भएका छन्। चपुर, दुर्गाभगवती, कटहरियामा १/१ जना र गौर तथा फतुवाविजयपुर नगरपालिकामा २/२ जना सङ्क्रमित भएका छन्।",https://eprateekdaily.com/2021/04/19/11925
ऋण तिर्न पुरूषले राति र महिलाले दिउँसै वन फँडानी गर्दै,प्रमुख समाचार,प्रतीक दैनिक,"चैत्र २७, २०७७",वीरगंज,,https://eprateekdaily.com/2021/04/09/11516
पत्रकार महासङ्घ पर्साका नवनिर्वाचित पदाधिकारी सदस्यहरूको शपथग्रहण,प्रमुख समाचार,प्रतीक दैनिक,"बैशाख ३, २०७८",वीरगंज,,https://eprateekdaily.com/2021/04/16/11779
कोरोना सङ्क्रमितको उपचारमा लापरवाही,प्रमुख समाचार,प्रतीक दैनिक,"चैत्र ३०, २०७७",वीरगंज,,https://eprateekdaily.com/2021/04/12/11629
"नारायणी अस्पतालमा सङ्क्रमितलाई आक्सिजनको अभाव, स्वाब सङ्कलन र खोप दिने कार्य एकै थलोबाट",प्रमुख समाचार,प्रतीक दैनिक,"बैशाख ८, २०७८",परवानीपुर,"बुधवार बिहान नारायणी अस्पतालको आकस्मिक कक्षमा उपचारार्थ भर्ना रहेका सङ्क्रमितहरूलाई आक्सिजनको अभाव रहेको छ। नाम नबताउने एकजना चिकित्सकले सङ्क्रमितहरूलाई आक्सिजनको समस्या भएको बताए। उनले अस्पताल प्रशासन कोरोना सङ्क्रमितको उपचारमा जिम्मेवार नदेखिएको गुनासो गरे। अस्पताल प्रशासनलाई आक्सिजन जस्तो संवेदनशील कुराबारे जानकारी गराउँदा पनि आजभोलि भनेर टार्दै आएको उनले आरोप लगाए। उनले अस्पताल प्रशासन पहिलेको जस्तो जिम्मेवार नदेखिएको कारण उपचारमा चरम लापरवाही भइरहेको आरोप लगाए।. नारायणी अस्पतालको आकस्मिक र अब्जरभेसन कक्षका शøयाहरू अहिले भरिभराउ छन्। सङ्क्रमितहरूको सङ्ख्या बढिरहेको र शøयाको अभावमा धेरै सङ्क्रमित भुइँमैं उपचार गराउन बाध्य छन्। घरमा बसेर उपचार गराउन सम्भव नभएको र कोरोनाले ग्रसित भएर अस्पतालमा भर्ना हुन बाध्य सङ्क्रमितहरू भुइँमैं ओछ्यान लगाएर उपचार गराउन बाध्य देखिएका हुन्। अब्जरभेसन कक्ष भरिराउ भएपछि कतिपय सङ्क्रमित पिसिआर पोजिटिभ रिपोर्टसहित आकस्मिक कक्षमा आउने गरेको चिकित्सकहरूले बताए। अस्पतालमा चरम लापरवाही बढेको छ।. सङ्क्रमितसँगै आकस्मिक कक्षमा शङ्कास्पद र अन्य रोगका बिरामीहरूलाई साथै राखेर उपचार गर्नुपर्ने बाध्यता सृजना भएको छ। नारायणी अस्पतालका कोभिड संयोजक डा सरोजरोशन दासले सङ्क्रमितको सङ्ख्या बढेकाले व्यवस्थापनमा समस्या भइरहेको स्वीकारे। उनले व्यवस्थापनका लागि पहल भइरहेको आश्वासन दिए। नारायणीमा अहिले ३० जना सङ्क्रमितको उपचार भइरहेको छ। उनीहरूमध्ये अधिकांश श्वासप्रश्वासको समस्याले ग्रसित छन्। अस्पतालका एकजना चिकित्सकले सङ्क्रमितमध्ये ८० प्रतिशतको स्वास्थ्य अवस्था खराब रहेको बताए।. कोेभिड सङ्कट व्यवस्थापन केन्द्रले कोरोना सङ्क्रमितहरूको लागि नेशनल मेडिकल कलेज कोरोना अस्पताल सञ्चालनका लागि स्वास्थ्य तथा जनसङ्ख्या मन्त्रालयसँग पत्राचार गरेको भएपनि अहिलेसम्म स्वीकृति दिइएको छैन। त्यसैगरी, निजी अस्पतालहरूलाई शøयाको दश प्रतिशत कोरोना सङ्क्रमितको लागि व्यवस्थापन गर्न निर्देशन दिए पनि अहिलेसम्म निजी अस्पतालमध्ये नारायणी वयोधा अस्पतालमा मात्र सङ्क्रमितहरूको उपचार भइरहेको छ।. स्वाब र खोप एकै स्थानबाटनारायणी अस्पतालमा पिसिआर परीक्षणका लागि स्वाब दिने र कोरोनाको दोस्रो चरणको खोप लिनेहरू एकै थलोमा लामबद्ध भएर स्वाब दिने र खोप लिने कार्य गरिरहेको पाइएको छ। अस्पतालको साझा औषधालयनजीकको प्रतीक्षालयमा स्वाब लिने र खोप दिने दुवै कार्य बुधवार गरिएको थियो।. मेसुको मोबाइल बन्दअस्पतालका मेडिकल सुपरिटेन्डेन्ट डा सञ्जय ठाकुरको मोबाइल बन्द छ। अस्पतालबाट एक्कासि काठमाडौं गएर पुनः लामो बसाइपछि फर्केका मेसु डा ठाकुर आएको चार/पाँच दिन भएको तर यो अवधिभर उनको मोबाइलको स्वीच अफ छ।",https://eprateekdaily.com/2021/04/21/12031
कोरोना नियन्त्रण गर्न कोभिड सङ्कट व्यवस्थापन समितिले पुरानै निर्णय दोहो–यायो,प्रमुख समाचार,प्रतीक दैनिक,"चैत्र २९, २०७७",वीरगंज,,https://eprateekdaily.com/2021/04/11/11594
पर्सामा विद्यालय बन्द गर्ने विषयमा मतभेद,प्रमुख समाचार,प्रतीक दैनिक,"बैशाख ७, २०७८",वीरगंज,"वीरगंज महानगरपालिकाले सरकारले निर्णय गर्नुपूर्व वैशाख १२ देखि २० गतेसम्म सबै तहका परीक्ष्Fा सम्पन्न गर्न निर्देशन गरेको थियो । त्यस लगत्तै शिक्ष्Fा मन्त्रालयले १४ वटा ठूला शहरमा विद्यालय बन्दको जिम्मा पालिकालाई दिएपछि महानगरपालिकाले कक्ष्Fा ५ सम्मको अध्ययन बन्द गराइ त्यस माथिका परीक्ष्Fा २० गतेसम्म सम्पन्न गर्न निर्देशन जारी गरेको थियो । त्यसपछि सरकारले मङ्गलवार १४ वटा ठूला शहरका विद्यालय पूर्णरूपमा बन्द गर्न निर्देशन जारी गरेपछि अहिले महानगरपालिका यस विषयमा मौन छ ।. यद्यपि महानगरपालिकाले सरकारको सर्कुलर अनुसार विद्यालय बन्द गर्न मौखिक निर्देशन जारी गरेको बताएको छ । सरकारले निर्देशन जारी गरेपछि महानगरपालिकाले निर्देशन जारी गर्नु नपर्ने महानगरको शिक्ष्Fा शाखाको भनाइ छ । महानगरपालिकाले लिखितरूपमा सूचना जारी नगर्दा मङ्गलवार पनि कतिपय निजी विद्यालय सञ्चालनमा आए । सामुदायिक विद्यालयहरू भने सबै बन्द भएका छन् । निजी विद्यालयहरूले परीक्ष्Fाको मुखमा विद्यालय बन्द गर्दा गत वर्षसरह यस वर्ष पनि ठूलो आर्थिक भार सहनुपर्ने भन्दै महानगरपालिकालाई परीक्ष्Fा गराउन दबाब दिंदै आएको छ ।. प्याब्सन, एन–प्याब्सनले सबै तहका परीक्ष्Fा स्वास्थ्य मापदण्ड अनुसार गर्न दिनको लागि महानगरपालिकासँग आग्रह गरेको छ । मङ्गलवार प्याब्सन, एन–प्याब्सनले महानगरको शिक्ष्Fा शाखालाई यसबारेमा ध्यानाकर्षण गराएको थियो । परीक्ष्Fा नलिंदा शुल्क नउठ्ने उनीहरूको भनाइ छ । गत वर्ष पनि यसैगरी परीक्ष्Fाको मुखमा कोरोनाको कारण लकडाउन भएर विद्यालय बन्द गर्दा ठूलो आर्थिक भार बेहोर्नुपरेको उनीहरूको भनाइ छ । घरभाडा, बिजुली, कर्मचारी, शिक्ष्Fक आदि भुक्तानीका लागि समस्या भएको र यसपटक पनि सोही प्रक्रिया दोहोरिएकोले निजी विद्यालयहरूको ढाड भाँच्चिने प्याब्सन, एन–प्याब्सनको तर्क छ ।. विद्यालय सञ्चालनका लागि बैंकबाट ऋण लिएकाहरूले ब्याजसम्म तिर्नसक्ने अवस्था नरहेको र यो बीचमा विद्यालय बन्द गर्दा अभिभावकबाट शुल्क उठ्ने सम्भावना न्यून रहेको उनीहरूको भनाइ छ । प्याब्सन पर्साका सचिव छेडुप लामाले गत वर्ष परीक्ष्Fाको बेलामा कोरोना सङ्क्रमण बढेर लकडाउन भएको र ६/७ महीनापछि बन्द विद्यालय सञ्चालन भएकोमा यसपटक पनि परीक्ष्Fा नलिएर बन्द गर्नुपर्दा ठूलो आर्थिक क्षति हुने बताए । आपूmहरूले पूर्णरूपमा स्वास्थ्य सुरक्ष्Fा मापदण्ड तयार गरेर चार सिप्mटमा भएपनि परीक्ष्Fा गराउन तयार रहेको उनले जिकिर गरे ।. वीरगंज महानगरका शिक्ष्Fा अधिकृत हरिराउत कुर्मीले कोरोनाको जोखिम बढेकोले बालबालिकाहरू असुरक्षित हुने देखेर वर्तमान अवस्थामा सरकारको निर्देशनविपरीत महानगरपालिकाले इजाजत दिन नसक्ने प्रतीकलाई बताए । उनले कुनै जोखिम भएको खण्डमा विद्यालयले जिम्मेवारी उठाउन नसक्ने हुँदा महानगरपालिका सो जोखिम मोल्ने पक्षमा नरहेको प्रस्ट्याए ।. वीरगंजमा प्याब्सन र एन–प्याब्सनमा आबद्ध ८५ वटा संस्थागत विद्यालय, दुवै संस्थामा नरहेका करीब ९० वटा निजी विद्यालय र ९० वटा सामुदायिक विद्यालय छन् ।. ग्रामीण क्षेत्रमा विद्यालय खुला. पर्सा जिल्लामा वीरगंज महानगरबाहेक १३ वटै पालिकामा विद्यालय सञ्चालनमा छन् । विन्ध्यवासिनी गापाले मात्र कक्ष्Fा ५ सम्मको अध्यापन बन्द गरेको छ । बाँकी सबै पालिकामा सामुदायिक र संस्थागत विद्यालयहरू पूर्ववत्रूपमा सञ्चालनमा छन् । यी विद्यालयहरूमा मास्क लगाउने, साबुन–पानीले हात धुने, सेनिटाइजर प्रयोग गर्ने र सामाजिक दूरी कायम गर्नेजस्ता कोरोनासँग जोडिएका कुनै पनि स्वास्थ्य मापदण्डको पालना भएको पाइएको छैन ।",https://eprateekdaily.com/2021/04/20/11992
निर्णय विपरित मुख्य नाका बाहेक सबै नाकामा निर्वाध आवागमन,प्रमुख समाचार,प्रतीक दैनिक,"बैशाख २, २०७८",भिस्वा,,https://eprateekdaily.com/2021/04/15/11719
अस्पताल र क्लिनिकमा लापरवाही,प्रमुख समाचार,प्रतीक दैनिक,"चैत्र २०, २०७७",वीरगंज,,https://eprateekdaily.com/2021/04/02/11244
किर्ते जग्गा प्रकरणः धरौटी तिर्न नसकेपछि मालपोत प्रमुख झा र श्रीनारायण कारागारमैं,प्रमुख समाचार,प्रतीक दैनिक,"चैत्र १८, २०७७",वीरगंज,,https://eprateekdaily.com/2021/03/31/11144
कपडा उद्योगलाई विद्युत्मा ५० प्रतिशत छुट नदिने परिपत्र,प्रमुख समाचार,प्रतीक दैनिक,"चैत्र २१, २०७७",परवानीपुर,,https://eprateekdaily.com/2021/04/03/11282
"जिप्रका, पर्साको सेवा प्रभावकारी भएन",प्रमुख समाचार,प्रतीक दैनिक,"चैत्र १२, २०७७",वीरगंज,,https://eprateekdaily.com/2021/03/25/11044
आयात–निर्यात सरलीकरणमा एकद्वार प्रणाली सहायक –भन्सार विभाग,प्रमुख समाचार,प्रतीक दैनिक,"चैत्र २५, २०७७",परवानीपुर,,https://eprateekdaily.com/2021/04/07/11383
प्रमुख प्रवेशद्वार वीरगंजमा पनि कोरोनाविरुद्धको परीक्षण फितलो,प्रमुख समाचार,प्रतीक दैनिक,"चैत्र १४, २०७७",वीरगंज,,https://eprateekdaily.com/2021/03/27/11106
"प्रदेश २ अध्यक्षमा कर्ण विजयी, प्रदेशबाट केन्द्रीय सदस्यमा पुरी र लामिछाने विजयी",प्रमुख समाचार,प्रतीक दैनिक,"चैत्र २६, २०७७",वीरगंज,"प्रेस मञ्चतर्फबाट सो प्यानलबाट अध्यक्ष्Fमा चुनाव लडेका कर्णले ३४६ मत ल्याए भने उनका निकटतम प्रतिद्वन्द्वीले ३४२ मत ल्याए। चार मतान्तरले अध्यक्षमा कर्णले यादवलाई पराजित गरेका हुन्।त्यसैगरी, मधेसी पत्रकार समाजतर्फबाट प्रदेश २ का अध्यक्ष जीतेन्द्रप्रसाद सिंहले ६१ मत ल्याए।. त्यसैगरी, प्रेस चौतारीबाट उपाध्यक्षका उम्मेदवार रामानन्दप्रसाद गुप्ताले ३६७ मत ल्याइ विजयी भए भने उनका निकटतम प्रतिद्वन्द्वी राजु विश्वकर्माले ३४८ मत ल्याए। महिला उपाध्यक्षतर्फ प्रेस सङ्गठनकी ज्योति झा सर्वाधिक २९३ मत ल्याइ विजयी भएकी छन् भने मालाकुमारी कर्णले १८४ र रेणुकुमारी चौधरीले २६३ मत ल्याएका छन्। महासचिवमा वीरगंजका पत्रकार श्याम बन्जारा विजयी भएका छन्। उनले सर्वाधिक २७८ मत ल्याएका छन् भने उनका निकटतम प्रतिद्वन्द्वी अशोककुमार तिवारीले २५१ र ध्रुव साहले २२४ मत मात्र प्राप्त गर्न सके।. सचिवमा प्रेस युनियनका उम्मेदवारले बाजी मारे। युनियनका अजितकुमार सिंहले सर्वाधिक ३२६ मत ल्याइ विजयी भए भने आलोक पाण्डेले ८२ र प्रेस चौतारीका उम्मेदवारले ३२१ मत मात्र ल्याउन सके। सचिव समावेशीमा प्रेस मञ्चका भोला पासवानले २८५ मत ल्याइ विजयी भए भने उपेन्द्र यादवले २३२ र जीतलाल श्रेष्ठले १९४ मत मात्र ल्याउन सके।. कोषाध्यक्षमा सर्लाहीका पत्रकार विश्वनाथ ठाकुरले २७४ मत ल्याइ विजयी भए भने रमेश सुवेदीले १८१, शैलेन्द्रकुमार महतोले १८९ र मनोजकुमार मिश्रले १०६ मत ल्याए। खुल्ला सदस्यतर्फ बाराका पत्रकार महेश्वर अधिकारी ९४, अनिलकुमार तिवारी ७३, त्रिलोकीनाथ यादव ६३, मनोज तिमिल्सिना ५१, अजयकुमार साह ५९, शैलेन्द्र झा ५६ मत ल्याइ अग्रस्थानमा छन्।. समाचार तयार पार्दासम्म खुला सदस्यमा पर्साको मत जोड्न बाँकी रहेको र अन्य सदस्यहरूको पनि अन्तिम नतीजा नआएको बताइएको छ। बारा र धनुषाको मतपरिणाम जोडेर प्रदेश २ को निर्वाचन कार्यालय धनेषामा पठाउन ढिलाइ भएकोले बिहीवार अबेर राति सबैको नतीजा आउने बताइएको छ। प्रदेश २ बाट केन्द्रीय सदस्यमा रौतहटका पत्रकार शिव पुरी र वीरगंजका पत्रकार केसी लामिछानेको विजयी घोषणा हुन बाँकी छ।",https://eprateekdaily.com/2021/04/08/11443
श्रेस्ता च्यातिएपछि मालपोत पर्सामा विवाद,प्रमुख समाचार,प्रतीक दैनिक,"चैत्र १३, २०७७",परवानीपुर,,https://eprateekdaily.com/2021/03/26/11083
"५ धुरलाई किर्ते गरी सवा कट्ठा बनाइयो, मालपोत कार्यालयमा लेखनदासको दादागिरी",प्रमुख समाचार,प्रतीक दैनिक,"चैत्र २२, २०७७",परवानीपुर,,https://eprateekdaily.com/2021/04/04/11312
पर्साका पालिकाहरूले सङ्घ बजेट ५६ प्रतिशत र प्रदेशको बजेट २० प्रतिशत मात्र खर्च गरे,प्रमुख समाचार,प्रतीक दैनिक,"चैत्र २३, २०७७",परवानीपुर,,https://eprateekdaily.com/2021/04/05/11346
अधूरो हुलाकी सडक हस्तान्तरण भएपछि ठोरीवासी आन्दोलित,प्रमुख समाचार,प्रतीक दैनिक,"चैत्र १९, २०७७",ठोरी,,https://eprateekdaily.com/2021/04/01/11191
नेपाल पत्रकार महासङ्घ पर्सामा प्रेस चौतारी प्यानल विजयी,प्रमुख समाचार,प्रतीक दैनिक,"चैत्र २६, २०७७",वीरगंज,,https://eprateekdaily.com/2021/04/08/11413
कोभिड सङ्कट व्यवस्थापन समितिको बैठकः सीमानाकामा कडाइ गर्ने निर्णय,प्रमुख समाचार,प्रतीक दैनिक,"चैत्र १०, २०७७",वीरगंज,,https://eprateekdaily.com/2021/03/23/10962
चिल्डे«न पार्क महानगर आफैंले सञ्चालन गर्ने,प्रमुख समाचार,प्रतीक दैनिक,"चैत्र ९, २०७७",वीरगंज,,https://eprateekdaily.com/2021/03/22/10926
चाँडै सीमानाका खुल्छ –उपप्रम पोखरेल,प्रमुख समाचार,प्रतीक दैनिक,"चैत्र ४, २०७७",परवानीपुर,,https://eprateekdaily.com/2021/03/17/10723
निजी विद्यालयले बढी शुल्क लिए कारबाई हुन्छ –कर्ण,प्रमुख समाचार,प्रतीक दैनिक,"चैत्र २, २०७७",परवानीपुर,,https://eprateekdaily.com/2021/03/15/10645
भूमाफियाले बनाएकै स्थानबाट ढोंगही नदी बग्न थाल्यो,प्रमुख समाचार,प्रतीक दैनिक,"चैत्र ८, २०७७",वीरगंज,,https://eprateekdaily.com/2021/03/21/10888
पौने दुई वर्ष बित्दा पनि प्रयोगविहीन पानी प्रशोधन केन्द्र,प्रमुख समाचार,प्रतीक दैनिक,"चैत्र ६, २०७७",वीरगंज,,https://eprateekdaily.com/2021/03/19/10808
खुला नाकाबाट खुलेआम तस्करी,प्रमुख समाचार,प्रतीक दैनिक,"चैत्र ११, २०७७",सिम्रौनगढ,,https://eprateekdaily.com/2021/03/24/10994
नारायणी अस्पतालका स्वास्थ्यकर्मीद्वारा जोखिम भत्ता माग,प्रमुख समाचार,प्रतीक दैनिक,"चैत्र ५, २०७७",वीरगंज,,https://eprateekdaily.com/2021/03/18/10771
जिल्ला प्रशासनबाट मुआवजा वितरण हुने,प्रमुख समाचार,प्रतीक दैनिक,"चैत्र ३, २०७७",वीरगंज,,https://eprateekdaily.com/2021/03/16/10685
स्वास्थ्य बीमा गराएका ज्येष्ठ नागरिकले अस्पतालको फार्मेसीबाट औषधि पाउँदैनन्,प्रमुख समाचार,प्रतीक दैनिक,"चैत्र ७, २०७७",वीरगंज,,https://eprateekdaily.com/2021/03/20/10849
"पङ्गु वीरगंज नगर विकास समिति, ३५ वर्षअघि बिक्री गरेको जग्गा उपभोग भएन",प्रमुख समाचार,प्रतीक दैनिक,"चैत्र १, २०७७",वीरगंज,,https://eprateekdaily.com/2021/03/14/10617
तराईका जिल्लामा नसर्ने रोगको कारण बिरामीको मृत्युदर बढ्दै,प्रमुख समाचार,प्रतीक दैनिक,"फाल्गुन २९, २०७७",वीरगंज,,https://eprateekdaily.com/2021/03/13/10574
आपसी सहमतिमा न्यायोचित मुआवजा दिए –नगरप्रमुख साह,प्रमुख समाचार,प्रतीक दैनिक,"फाल्गुन २२, २०७७",रौतहट,,https://eprateekdaily.com/2021/03/06/10294
सरकार ढाल्न खोज्नेहरूविरुद्ध पार्टीले सोच्छ –उपप्रम पोखरेल,प्रमुख समाचार,प्रतीक दैनिक,"फाल्गुन २७, २०७७",वीरगंज,,https://eprateekdaily.com/2021/03/11/10497
ठगी मुद्दाको आरोपमा जाटिया पक्राउ,प्रमुख समाचार,प्रतीक दैनिक,"फाल्गुन २०, २०७७",वीरगंज,,https://eprateekdaily.com/2021/03/04/10206
वीरगंज–पथलैया सडकखण्ड निर्माणमा ढिलाइ बढ्दो गर्मीसँगै सडकमा पानी नछर्दा यात्रीहरूलाई समस्या,प्रमुख समाचार,प्रतीक दैनिक,"फाल्गुन २४, २०७७",,"प्रस, परवानीपुर, २३ फागुन/वीरगंज–पथलैया ६ लेन सडकको निर्माण कार्यमा ढिलाइ भइरहेको छ भने बढ्दो गर्मीसँगै सडक धूलाम्य हुँदा पनि ठेकेदार कम्पनीको लापरवाहीका कारणले यात्रीहरूले सास्ती खेप्नुपरेको छ। वीरगंज–पथलैया, वीरगंज–पोखरिया र सुक्खा बन्दरगाह–परवानीपुर सडकखण्डको काम भइरहेको लामो समय भएको छ। तोकिएको समयमा ठेकेदार कम्पनीले काम सम्पन्न गर्न सकेको छैन। यसै क्रममा यस वर्षको गर्मीयाम पनि बिस्तारै शुरू हुँदैछ। अन्तर्राष्ट्रिय राजमार्ग भएको कारण वीरगंज–पथलैया सडकखण्डबाट दैनिक हजारौंको सङ्ख्यामा मालवाहक, यात्रुवाहक र निजी सवारीसाधनहरू सञ्चालनमा छन्। तर सडक निर्माणमा भएको ढिलाइसँगै ठेकेदार कम्पनीले आफ्नो दायित्व अनुसार सडक धूलाम्य हुन नदिनका लागि धूलो सडकमा पानी छर्ने काम नगर्दा यो सडकखण्डमा गुड्ने सवारीसाधनहरूमा यात्रा गर्ने यात्री, चालकहरूले निकै समस्या भोग्नुपरेको छ। वीरगंज महानगरपालिका–१२ मुर्लीका राजकिशोर गुप्ताले वीरगंज–पथलैयाबीचमा गण्डक, परवानीपुर, जीतपुर, सिमरालगायत क्षेत्रमा ठेकेदार कम्पनीले सडक विस्तारको काममा ढिलाइ गरेको र धूलाम्य सडकमा पार्नी नछर्दा यात्रुलाई समस्या भइरहेको गुनासो गरे। उनले एकचोटि वीरगंजबाट पथलैया जाँदा पूरै कपडा बर्बाद हुने गरेको र धूलोले श्वासप्रश्वासमा कठिनाइसमेत भइरहेको बताए। गाडीहरूले पनि धूलो उडाउँदै हिंड्छन्, वीरगंज–२५ श्रीसियाका रामभजन ठाकुरले भने। उनले ड्राइपोर्टको लक्ष्मी आयलदेखि आइसिपीसम्म सडक विस्तार तथा तिलावे पुलको काममा पनि ढिलाइ गरेको र गर्मी बढेर धूलाम्य सडकमा पानी नछर्दा सो सडकखण्ड प्रयोग गर्नेलाई समस्या भएको छ। सरकारले सडक विस्तार वा पुल निर्माणको काम गराउन ठेक्का सम्झौता गर्दा सडकमा पार्नी छर्केर धूलो नउड्ने गरी सडकको कामलाई पूरा गर्नुपर्ने शर्त राखेको हुन्छ। तर ठेकेदारले चरम लापरवाही गरिरहेको उनको भनाइ। वीरगंज–पथलैया सडकखण्डमा पप्पु, एमआर कन्टेक, युनाइटेड, दिवा सपना जस्ता निर्माण कम्पनीहरूले काम गरिरहेका छन्। सडक विस्तारको नियमन गर्ने निकाय वीरगंज–पथलैया व्यापारिक मार्ग परियोजना कार्यालय पथलैया हो। तर उसको पनि उदासीनताको कारण यस भेगका जनताले सास्ती भोग्नुपरेको सर्वसाधारणको गुनासो छ।",https://eprateekdaily.com/2021/03/08/10362
"मेलाको नाउँमा गहुँखेतीमा डोजर चल्यो, किसान आक्रोशित",प्रमुख समाचार,प्रतीक दैनिक,"फाल्गुन १८, २०७७",रौतहट,,https://eprateekdaily.com/2021/03/02/10117
कृषिजन्य अनुदान उपकरणमा किसानको चासो भएन,प्रमुख समाचार,प्रतीक दैनिक,"फाल्गुन १८, २०७७",,"प्रस, परवानीपुर, १७ फागुन/आधुनिक युगमा खेती किसानी गर्न दैनिक ज्यालादारीमा कामदारहरू सहजै पाउने अवस्था छैन, जसको कारण कृषिमा यान्त्रीकरणको विशेष महत्वपूर्ण योगदान छ। तैपनि पर्सा जिल्लाका किसानहरू अनुदानको सुविधा उपभोग नगरी आफ्नै लगानीमा कृषिजन्य यन्त्र खरीद गर्छन्।कृषि ज्ञान केन्द्र पर्साका अनुसार विगत एक महीनादेखि विभिन्न शीर्षकमा अनुदान सुविधाको लागि १२/१३ वटा सूचना प्रकाशित गर्दा पनि किसानहरूको आकर्षण देखिएको छैन। केन्द्रका निमित्त प्रमुख मुनीलाल प्रसादका अनुसार चालू आवमा कृषि यान्त्रीकरण शीर्षकमा विकासको क्षेत्रमा रु ४ करोड ४० लाख बजेट भए तापनि किसानहरूको न्यून सहभागिताले गर्दा ठूलो रकमको बजेट फ्रिज हुने अवस्थामा पुगेको छ। उनका अनुसार किसानहरूले अनुदानको सुविधा उपभोग गर्न श्रमदानको रकम दिने डरले निवेदन नदिने गरेको र निवेदन नदिंदा छनोट प्रक्रियाबाट वञ्चित हुँदै अनुदान सुविधा खेर जाने अवस्था सृजना भएको छ।उनले भने, “सरकारले किसानका लागि ट्याक्टरमा जोडेर प्रयोग गर्ने थुप्रै यन्त्रहरू जस्तै हैरो, कल्टिभेटर, फार, लेभलर, थ्रेसर, स्वचालित रिपर, बोरिङ (स्यालो ट्युबवेल)लगायतका लागि सूचना प्रकाशित गरेको छ। तर फाटफुट किसानले मात्र निवेदन दिएका छन्।”श्रमदानको रकम दिने डरले निवेदन नदिंदा बजेट नै फ्रिज हुने अवस्था आएकोले सम्पूर्ण किसानलाई समयमैं निवेदन दिन उनले अपील गरे। उनका अनुसार किसानले श्रमदान रकमको डरले निवेदन दिंदैनन् तर त्योभन्दा महँगो मूल्यमा निजी पसलबाट यन्त्र खरीद गर्ने रवैया दुःखदायी भएको जानकारी गराए। यस्तै, प्राविधिक तथा पूर्वप्रमुख डा यादवको उदासीनताका कारण करीब रु १४ करोडको बजेट पोहोर साल पनि फ्रिज भएको कृषि ज्ञान केन्द्र पर्साका कर्मचारी बताउँछन्।निवेदन दिंदा करीब १ बिघा जग्गाको लालपुर्जा, नागरिकताको प्रतिलिपि र ट्याक्टरमा लाग्ने उपकरणको हकमा ट्याक्टरधनीको ब्लुबूक आवश्यक पर्छ तर यी सबै कुराका बारेमा सर्वसाधारण किसानलाई ग्रामीण भेगमा सही समयमा सही सूचना नपुग्दा उनीहरू निवेदन दिनट हिचकिचाउने गरेको बताइन्छ।श्रमदानको रकम पचास प्रतिशतदेखि पचहत्तर प्रतिशतसम्म रहने गर्दा रीतपूर्वक निवेदन दिएर सेवा उपभोग गर्न आउने किसानहरूले कम्तीमा आधा मूल्यबराबर अनुदान सहयोग पाउने भए तापनि उनीहरू यो सेवाबारे गम्भीर नभएको केन्द्रका निमित्त प्रमुख मुनीलाल प्रसादको भनाइ छ।केन्द्रले बोरिङ (स्यालो ट्युबवेल), कृषि यान्त्रीकरण, फलफूल तथा तरकारी बजारीकरण, बीउबिजन, हाटबजार शुद्धीकरण, पर्यावरण, ग्रेडिङ–प्याकेजिङ, गोदाम व्यवस्थापन तथा किसानलाई उपयुक्त तालीम र मरम्मत सम्भार जस्ता शीर्षकमा बजेट रहेको बताएको छ।. केन्द्रको गाडी पूर्वप्रमुखले लगेकृषि ज्ञान केन्द्र पर्साको प्रमुख चढ्ने गाडी तत्कालीन प्रमुख डा रामचन्द्र यादवले लिएर गएका छन्। करीब ६ महीनाअघि सरुवा भएर कृषि ज्ञान केन्द्र महोत्तरीमा जाँदा उनले प्रपञ्च रचेर आफूसँगै उक्त गाडी लिएर गएको कृषि ज्ञान केन्द्र पर्साले गुनासो गरेको छ।प्रदेश सरकार मातहत भूमि व्यवस्था, कृषि तथा सहकारीमन्त्री शैलेन्द्र साह र सो मन्त्रालयका सचिवको मिलेमतोमा प्रमुख चढ्ने पिकअप भ्यान उनले महोत्तरी लगेका हुन्। मन्त्रालयका सचिवलाई मिलाएर मन्त्रीको निर्देशनमा उक्त गाडी सरुवा भएर जाँदा हस्तान्तरण गराएको केन्द्र पर्साका निमित्त प्रमुख मुनीलाल प्रसादले आरोप लगाए। उनले भने, “हाकिम साहबको तानाशाही प्रवृत्तिका कारण कृषि ज्ञान केन्द्र पर्साको सम्पत्ति भए तापनि उनले निजी स्वार्थको लागि गाडी महोत्तरी लगेका हुन्। यसमा प्रदेश सरकारको ध्यान जान जरुरी छ र गाडी जसरी पनि फिर्ता गर्नुपर्छ।”अहिले कार्यालयमा गाडी नहुँदा पुरानो गाडी मरम्मत गरेर उपयोग गर्नुपरेको र यात्रा गर्न र फिल्डमा जान समस्या भएको उनले बताए।",https://eprateekdaily.com/2021/03/02/10082
सरकारले निजी क्षेत्रलाई उपेक्षा गर्दै आएको छ –ढकाल,प्रमुख समाचार,प्रतीक दैनिक,"फाल्गुन २८, २०७७",वीरगंज,,https://eprateekdaily.com/2021/03/12/10545
भेडाहा र सिंघाही खोला उत्खननको स्वीकृति,प्रमुख समाचार,प्रतीक दैनिक,"फाल्गुन २१, २०७७",पर्सागढी,,https://eprateekdaily.com/2021/03/05/10265
मुलुकलाई असहज अवस्थाबाट निकास दिन नेका तयार –देउवा,प्रमुख समाचार,प्रतीक दैनिक,"फाल्गुन १९, २०७७",गरुडा,,https://eprateekdaily.com/2021/03/03/10161
फोरलेन सडकः कालोपत्र भएको एक महीनामैं खानेपानीले भत्कायो,प्रमुख समाचार,प्रतीक दैनिक,"फाल्गुन २४, २०७७",वीरगंज,,https://eprateekdaily.com/2021/03/08/10387
"श्रीराम कोलोनी जग्गा प्रकरण पेंचिलो बन्दै. मोहीविरुद्ध मुद्दा, भूमिसुधारबाट कागजात गायब",प्रमुख समाचार,प्रतीक दैनिक,"फाल्गुन २६, २०७७",वीरगंज,,https://eprateekdaily.com/2021/03/10/10454
राष्ट्रिय र निकुञ्जको वनमा डढेलो शुरू,प्रमुख समाचार,प्रतीक दैनिक,"फाल्गुन २५, २०७७",पंचगावाँ,,https://eprateekdaily.com/2021/03/09/10418
ड्राइपोर्टको मुआवजा वितरणमा ढिलाइ,प्रमुख समाचार,प्रतीक दैनिक,"फाल्गुन १०, २०७७",वीरगंज,,https://eprateekdaily.com/2021/02/22/9785
मातृभाषा आमाको दूधजस्तै हुन्छ –मुख्यमन्त्री गद्दी,प्रमुख समाचार,प्रतीक दैनिक,"फाल्गुन ९, २०७७",वीरगंज,,https://eprateekdaily.com/2021/02/21/9703
स्व बिहारीलाल लाठ कर्मवीर सम्मानबाट रूँगटा सम्मानित,प्रमुख समाचार,प्रतीक दैनिक,"फाल्गुन ६, २०७७",वीरगंज,,https://eprateekdaily.com/2021/02/18/9547
सामुदायिक विद्यालयमा दिवाखाजा कार्यक्रम चलेन,प्रमुख समाचार,प्रतीक दैनिक,"फाल्गुन १३, २०७७",परवानीपुर,,https://eprateekdaily.com/2021/02/25/9893
आयुर्वेदबाट मुुलुक समृद्ध बन्न सक्छ –राज्यमन्त्री यादव,प्रमुख समाचार,प्रतीक दैनिक,"फाल्गुन १५, २०७७",वीरगंज,,https://eprateekdaily.com/2021/02/27/9982
किसानका लागि स्थानीय पालिकाले बजेट खुम्च्याउँदै छन्,प्रमुख समाचार,प्रतीक दैनिक,"फाल्गुन ११, २०७७",वीरगंज,,https://eprateekdaily.com/2021/02/23/9815
"घण्टाघरमा नवनिर्मित शहीद स्मारकको अनावरण, संवैधानिक त्रुटिका कारण प्रतिगमन भयो –सांसद यादव",प्रमुख समाचार,प्रतीक दैनिक,"फाल्गुन ८, २०७७",वीरगंज,,https://eprateekdaily.com/2021/02/20/9664
नेकपा र जसपा सर्वोच्चको निर्णयप्रति खुशियाली मनाउँदै,प्रमुख समाचार,प्रतीक दैनिक,"फाल्गुन १२, २०७७",वीरगंज,,https://eprateekdaily.com/2021/02/24/9864
"पोखरिया अस्पतालमा चिकित्सकहरूको आलोपालो, बिरामी मर्कामा",प्रमुख समाचार,प्रतीक दैनिक,"फाल्गुन १६, २०७७",पोखरिया,,https://eprateekdaily.com/2021/02/28/10021
पर्साका चारवटा खोलामा ठेक्का लगाउन अझै समय लाग्ने,प्रमुख समाचार,प्रतीक दैनिक,"फाल्गुन ५, २०७७",वीरगंज,,https://eprateekdaily.com/2021/02/17/9500
पोखरी उत्खननको नाममा वन र खोलाको दोहन,प्रमुख समाचार,प्रतीक दैनिक,"फाल्गुन ७, २०७७",पंचगावाँ,,https://eprateekdaily.com/2021/02/19/9629
सर्वोच्चको फैसलाले देशमा अस्थिरता थपियो –मन्त्री प्रभु साह,प्रमुख समाचार,प्रतीक दैनिक,"फाल्गुन १४, २०७७",वीरगंज,,https://eprateekdaily.com/2021/02/26/9940
वीरगंज–पथलैया व्यापारिक मार्गको अवधि ६ महीना थप,प्रमुख समाचार,प्रतीक दैनिक,"माघ २८, २०७७",जीतपुर,,https://eprateekdaily.com/2021/02/10/9212
"अनलाइन निर्देशिका ल्याएर नियन्त्रण गर्न खोजे आन्दोलन हुन्छ –के.अ. आचार्य, प्रादेशिक पत्रकारिता पुरस्कार झा र नेपाललाई",प्रमुख समाचार,प्रतीक दैनिक,"फाल्गुन १, २०७७",परवानीपुर,,https://eprateekdaily.com/2021/02/13/9342
"मध्य तराईमा सुरक्षित नागरिक आवास कार्यक्रम सुस्त, कर्मचारीले घूस लिएर कोटा दिएको गुनासो",प्रमुख समाचार,प्रतीक दैनिक,"फाल्गुन ४, २०७७",परवानीपुर,,https://eprateekdaily.com/2021/02/16/9455
गोतामे पत्रकारिता स्वर्ण पदक पत्रकार चित्राङ्ग थापालाई प्रदान,प्रमुख समाचार,प्रतीक दैनिक,"फाल्गुन २, २०७७",वीरगंज,,https://eprateekdaily.com/2021/02/14/9382
संसद् विघटनले देशमा सङ्कट –उपसभापति निधि,प्रमुख समाचार,प्रतीक दैनिक,"माघ २६, २०७७",वीरगंज,,https://eprateekdaily.com/2021/02/08/9149
मिटर ब्याजीको आरोपमा मित्रुकाद्वयमाथि अनुसन्धान शुरू,प्रमुख समाचार,प्रतीक दैनिक,"फाल्गुन ३, २०७७",वीरगंज,,https://eprateekdaily.com/2021/02/15/9414
भारतीय बालुवा तस्कर र सशस्त्र प्रहरीबीच झडप,प्रमुख समाचार,प्रतीक दैनिक,"माघ ३०, २०७७",सेढवा,,https://eprateekdaily.com/2021/02/12/9303
"पर्साको १४ वटै पालिकामा, सामुदायिक विद्यालयमा शौचालयको अवस्था दयनीय",प्रमुख समाचार,प्रतीक दैनिक,"माघ २७, २०७७",पंचगावाँ,,https://eprateekdaily.com/2021/02/09/9177
"पर्सा जिल्लाका सामुदायिक विद्यालयमा छात्रवृत्ति वितरणमा ढिलाइ, छात्रवृत्ति रकम करेन्ट ब्याज र घरायसी प्रयोगमा खर्च",प्रमुख समाचार,प्रतीक दैनिक,"माघ २५, २०७७",सेढवा,,https://eprateekdaily.com/2021/02/07/9120
संवेदनशील भएर सूचना सम्प्रेषण गर्न न्यायाधीशको आग्रह,प्रमुख समाचार,प्रतीक दैनिक,"माघ २३, २०७७",वीरगंज,,https://eprateekdaily.com/2021/02/05/9028
प्रदेश सरकारका मन्त्रीहरूको सुरक्षामा खटिएका सशस्त्र प्रहरीलाई फिर्ता बोलाइयो,प्रमुख समाचार,प्रतीक दैनिक,"माघ २९, २०७७",जनकपुरधाम,,https://eprateekdaily.com/2021/02/11/9253
सीमा खुले पनि भारतीय पर्यटक आएनन्,प्रमुख समाचार,प्रतीक दैनिक,"माघ २४, २०७७",परवानीपुर,,https://eprateekdaily.com/2021/02/06/9065
पर्सा जिल्लामा सामाजिक सुरक्षा भत्ता वितरणमा ढिलाइ,प्रमुख समाचार,प्रतीक दैनिक,"माघ ११, २०७७",पंचगावाँ,,https://eprateekdaily.com/2021/01/24/8432
उद्यमी चौधरीको गरिखाने अभियान शुरू,प्रमुख समाचार,प्रतीक दैनिक,"माघ १५, २०७७",वीरगंज,,https://eprateekdaily.com/2021/01/28/8590
"पत्रकार महासङ्घ पर्साको २४औं साधारणसभा सम्पन्न, श्रमजीवी पत्रकारको पक्षमा महासङ्घ क्रियाशील –दाहाल",प्रमुख समाचार,प्रतीक दैनिक,"माघ २०, २०७७",वीरगंज,,https://eprateekdaily.com/2021/02/02/8891
"भारतको गणतन्त्र दिवसमा झन्डोत्तोलन, नेपाल–भारत सम्बन्ध अझ प्रगाढ हुनुपर्छ –मुख्यमन्त्री",प्रमुख समाचार,प्रतीक दैनिक,"माघ १३, २०७७",वीरगंज,,https://eprateekdaily.com/2021/01/26/8500
"आम हडतालः पर्सा, बारामा कतै खुला, कतै बन्द",प्रमुख समाचार,प्रतीक दैनिक,"माघ २२, २०७७",वीरगंज,,https://eprateekdaily.com/2021/02/04/8977
नारायणी अस्पतालको फार्मेसीमा अनियमितता,प्रमुख समाचार,प्रतीक दैनिक,"माघ २१, २०७७",वीरगंज,,https://eprateekdaily.com/2021/02/03/8938
दुई हत्याकाण्डका चारजना अभियुक्त पक्राउ,प्रमुख समाचार,प्रतीक दैनिक,"माघ १६, २०७७",वीरगंज,,https://eprateekdaily.com/2021/01/29/8644
नारायणी अस्पतालकी हेमा थापालाई कोरोनाविरुद्ध पहिलो खोप,प्रमुख समाचार,प्रतीक दैनिक,"माघ १४, २०७७",वीरगंज,,https://eprateekdaily.com/2021/01/27/8542
पहिलो चरणको खोप १५५० जनालाई पर्सा जिल्लाका तीन स्थानबाट खोप दिइँदै,प्रमुख समाचार,प्रतीक दैनिक,"माघ १९, २०७७",वीरगंज,,https://eprateekdaily.com/2021/02/01/8780
"जङ्गलको नयाँ बाटो भएर गाँजा, चरेस भित्रिन शुरू",प्रमुख समाचार,प्रतीक दैनिक,"माघ १२, २०७७",पंचगावाँ,,https://eprateekdaily.com/2021/01/25/8465
"वीरगंज बनियाँहरूको व्यापारिक शहर हो, इनोभेशन देखिएन",प्रमुख समाचार,प्रतीक दैनिक,"माघ १७, २०७७",परवानीपुर,,https://eprateekdaily.com/2021/01/30/8703
लगानी अनुसारको प्रतिफल नपाएपछि आलुखेती घट्दै,प्रमुख समाचार,प्रतीक दैनिक,"माघ १९, २०७७",सेढवा,,https://eprateekdaily.com/2021/02/01/8819
पक्की पुल हेर्दै बाँसेपुलबाट जोखिमपूर्ण यात्रा,प्रमुख समाचार,प्रतीक दैनिक,"माघ ७, २०७७",रौतहट,,https://eprateekdaily.com/2021/01/20/8283
आन्तरिक राजस्वले ६ महीनाको लक्ष्य भेटाएन,प्रमुख समाचार,प्रतीक दैनिक,"माघ १०, २०७७",परवानीपुर,,https://eprateekdaily.com/2021/01/23/8398
फोरलेन सडक निर्माणः टिकाउ नहुने प्राविधिकहरूको भनाइ,प्रमुख समाचार,प्रतीक दैनिक,"माघ ६, २०७७",वीरगंज,,https://eprateekdaily.com/2021/01/19/8237
मध्यावधि निर्वाचन विरुद्ध नेकाको पालिकास्तरीय विरोध,प्रमुख समाचार,प्रतीक दैनिक,"माघ ३, २०७७",वीरगंज,,https://eprateekdaily.com/2021/01/16/8110
ग्रामीण क्षेत्रमा पेट्रोलियम पदार्थको तस्करी बढ्दो,प्रमुख समाचार,प्रतीक दैनिक,"पुस २९, २०७७",सेढवा,,https://eprateekdaily.com/2021/01/13/7985
"तीन सय मिटरको दूरीमा तीनवटा विद्यालय, शिक्षकको अनुपस्थितिमा कार्यालय सहायकले अध्यापन गराउँदै",प्रमुख समाचार,प्रतीक दैनिक,"माघ ५, २०७७",पोखरिया,,https://eprateekdaily.com/2021/01/18/8195
"शीतलहरले सुर्ती, गहुँ र रबीबालीलाई फाइदा तरकारी र तोरी खेतीलाई हानि",प्रमुख समाचार,प्रतीक दैनिक,"माघ २, २०७७",सेढवा,,https://eprateekdaily.com/2021/01/15/8071
पर्सा जिल्लामा धूमधामले थारू महोत्सव मनाइयो,प्रमुख समाचार,प्रतीक दैनिक,"माघ १, २०७७",सेढवा,,https://eprateekdaily.com/2021/01/14/8022
"काङ्ग्रेसद्वारा पर्सा, बारा र रौतहटमा विरोध प्रदर्शन",प्रमुख समाचार,प्रतीक दैनिक,"माघ ८, २०७७",वीरगंज,,https://eprateekdaily.com/2021/01/21/8322
मुआवजाको विषयमा अलौं र श्रीसियाका बासिन्दाबीच फाटो,प्रमुख समाचार,प्रतीक दैनिक,"माघ ४, २०७७",वीरगंज,,https://eprateekdaily.com/2021/01/17/8171
प्रधानमन्त्री ओलीले सङ्घीयतालाई नै समाप्त पार्न खोजे –उपेन्द्र यादव,प्रमुख समाचार,प्रतीक दैनिक,"पुस २८, २०७७",वीरगंज,,https://eprateekdaily.com/2021/01/12/7953
पर्सामा १० वटा निर्वाचन केन्द्र थपियो १४ वटा स्थानीय तहमा ३ सय ६१ केन्द्र,प्रमुख समाचार,प्रतीक दैनिक,"माघ ९, २०७७",वीरगंज,,https://eprateekdaily.com/2021/01/22/8372
स्थानीय सरकार स्थानीय तहलाई दलदलमा फसाउँदै,प्रमुख समाचार,प्रतीक दैनिक,"पुस २०, २०७७",वीरगंज,,https://eprateekdaily.com/2021/01/04/7649
प्रदेशका धार्मिक र पर्यटकीय स्थलको स्तरोन्नति गरिने –मुख्यमन्त्री गद्दी,प्रमुख समाचार,प्रतीक दैनिक,"पुस २४, २०७७",वीरगंज,,https://eprateekdaily.com/2021/01/08/7815
ओली र नेपाली काङ्ग्रेसको मिलेमतोमा संसद् विघटन –उपेन्द्र यादव,प्रमुख समाचार,प्रतीक दैनिक,"पुस २७, २०७७",वीरगंज,,https://eprateekdaily.com/2021/01/11/7921
सामुदायिक विद्यालयहरूमा विद्यार्थीहरूको उत्साहजनक सहभागिता,प्रमुख समाचार,प्रतीक दैनिक,"पुस २२, २०७७",सेढवा,,https://eprateekdaily.com/2021/01/06/7720
"ह्याचरी उद्योग तङ्ग्रिन गा–हो, ६० रुपैयाँ कुखुराको दुई सय रुपैयाँ",प्रमुख समाचार,प्रतीक दैनिक,"पुस २३, २०७७",परवानीपुर,,https://eprateekdaily.com/2021/01/07/7765
दलित समुदाय अझै पनि सामाजिक विभेदमा,प्रमुख समाचार,प्रतीक दैनिक,"पुस १६, २०७७",पोखरिया,,https://eprateekdaily.com/2020/12/31/7470
प्रदेशसभा निर्वाचन क्षेत्रहरूमा काङ्ग्रेसको विरोधसभा,प्रमुख समाचार,प्रतीक दैनिक,"पुस २५, २०७७",वीरगंज,,https://eprateekdaily.com/2021/01/09/7840
"नदीजन्य पदार्थ निकासीमा नक्कली रसीद प्रयोग, एकजना जेल चलान दुईजना धरौटीमा रिहा",प्रमुख समाचार,प्रतीक दैनिक,"पुस १९, २०७७",निजगढ,"जीतपुरसिमरा उपमहानगरपालिकाको दुधौरा, बालगङ्गा, पसाहा खोलामा नक्कली रसीद प्रयोग गरी नदीजन्य पदार्थको निकासी कर काटेको घटनामा संलग्न एकजना पुर्पक्षका लागि जेल चलान भएका छन् भने दुईजना धरौटीमा रिहा भएका छन्।. घटनामा पक्राउ परेका कलैया उपमहानगरपालिका–१८ का ३८ वर्षीय सन्तोष साह पुर्पक्षका लागि जेल चलान भएका र वीरगंज उपमहानगरपालिका–२ का ३६ वर्षीय अजयकुमार साह र जीतपुरसिमरा उपमहानगरपालिका–१४ का ४५ वर्षीय मनोजकुमार न्यौपाने जनही रु १ लाख ५० हजार धरौटी तिरेर रिहा भएका जिल्ला प्रहरी कार्यालय बाराले जनाएको छ।. बारा प्रहरीले गत मङ्सिर १६ गते बारा जिल्ला अदालतमा मुद्दा दायर गरेको थियो। अदालतले यही पुस १२ गते फैसला सुनाएको इप्रका सिमराका प्रहरी नायब उपरीक्षक दीपक श्रेष्ठले बताए।. उपमहानगरपालिकाको सरकारी छाप, नक्कली रसीद प्रयोग गरी नदीजन्य पदार्थ उत्खनन गरेको सूचना पाएपछि बारा प्रहरी, प्रशासनलाई जीतपुरसिमरा उपमहानगरपालिकाले अनुसन्धान गरी दोषीलाई कारबाही गर्न पत्राचार गरेपछि बाराका प्रमुख जिल्ला अधिकारी दीपकराज नेपालले जिल्ला प्रहरी कार्यालय बारालाई सक्रिय भई अनुसन्धान गर्न निर्देशन दिएका थिए।. प्रहरीको सक्रियता र ठेकेदार कम्पनीका कर्मचारी एवं कामदारहरूलाई पक्राउ गरेपछि खोला ठेक्का सकार गर्ने कम्पनीका मुख्य सञ्चालक कलैया उपमहानगरपालिका—१६ का अध्यक्ष शेषनाथ साह प्रहरीको सम्पर्कबाहिर थिए। बारा प्रहरीले निगरानी बढाए पनि उनीहरू त्यस बखत फेला नपरेको बारा प्रहरीका प्रवक्ता एवं प्रहरी नायब उपरीक्षक गौतम मिश्रले जानकारी दिए।. सो अवधिमा ठेकेदार साह भारतमा लुकीछिपी बसेको स्रोतले बताएको छ। अवैधरूपमा नदीजन्य पदार्थ निकासी करबापत तीनवटा खोलाबाट एकै दिनमा ५–७ लाखभन्दा बढी रकम उठ्न सक्ने भएकोले ठेकेदारले कर्मचारी, कामदारहरूलाई प्रयोग गरेको आरोप छ।. खोलाहरूको ठेक्का परे पनि उत्खनन अनुमति लिनुअघि विनोद निर्माण सेवाले सो खोलामा नक्कली छाप, रसीद प्रयोग गरी नदीजन्य पदार्थ निकासी गरेको आरोप लागेको थियो। ठेकेदार कम्पनीले भने सो आरोप अस्वीकार गर्दै आएको थियो। तर कम्पनीकै कर्मचारी, कामदार संलग्न भएको पुष्टि भएपछि कामदारलाई फसाउने र ठेकेदारलाई उम्काउने खेल भएको हुन सक्ने आशङ्का गरिंदैछ।. जीतपुरसिमरा उपमहानगरपालिकाको दुधौरा, बालगङ्गा, पसाहा खोलाको ९४ लाख घनफिट नदीजन्य पदार्थ उत्खनन र निकासी गर्न रु १२ करोड ७८ लाखमा आफूले ठेक्का सकार गरेको ठेकेदार शेषनाथ साहले बताए।",https://eprateekdaily.com/2021/01/03/7562
कोरोनाको कारण पर्सामा अङ्ग्रेजी नयाँ वर्षको रौनक देखिएन,प्रमुख समाचार,प्रतीक दैनिक,"पुस १७, २०७७",परवानीपुर,,https://eprateekdaily.com/2021/01/01/7525
पर्सागढीमा २०६औं विजय उत्सव मनाइयो,प्रमुख समाचार,प्रतीक दैनिक,"पुस १९, २०७७",पर्सागढी,,https://eprateekdaily.com/2021/01/03/7605
"नगरप्रमुख सरावगीको मोतीबिन्दु उपचार अभियान, १९ सयको शल्यक्रिया भयो, ५ हजार पु–याउने लक्ष्य",प्रमुख समाचार,प्रतीक दैनिक,"पुस २१, २०७७",वीरगंज,,https://eprateekdaily.com/2021/01/05/7686
पर्सामा जन्मजात मोतीबिन्दु भएका आठजना फेला,प्रमुख समाचार,प्रतीक दैनिक,"पुस २६, २०७७",वीरगंज,,https://eprateekdaily.com/2021/01/10/7872
प्रधानमन्त्री ओलीको कदमविरुद्ध नेकपाद्वारा प्रदर्शन,प्रमुख समाचार,प्रतीक दैनिक,"पुस ५, २०७७",वीरगंज,,https://eprateekdaily.com/2020/12/20/7086
संसद् विघटन बाध्यात्मक अवस्थामा भएको हो –अर्थमन्त्री पौडेल,प्रमुख समाचार,प्रतीक दैनिक,"पुस १५, २०७७",वीरगंज,,https://eprateekdaily.com/2020/12/30/7420
सर्वोच्च अदालतको निर्णय सबैले मान्नुपर्छ–अध्यक्ष थापा,प्रमुख समाचार,प्रतीक दैनिक,"पुस १२, २०७७",वीरगंज,,https://eprateekdaily.com/2020/12/27/7347
सडक विस्तारले पर्सेली किसानलाई फाइदै फाइदा,प्रमुख समाचार,प्रतीक दैनिक,"पुस ९, २०७७",सेढवा,,https://eprateekdaily.com/2020/12/24/7214
आठवटा पालिकाले भत्ता वितरण नगर्दा ज्येष्ठ नागरिक मर्कामा,प्रमुख समाचार,प्रतीक दैनिक,"पुस ७, २०७७",वीरगंज,,https://eprateekdaily.com/2020/12/22/7148
"जसपाको प्रदर्शन, राष्ट्रपति र प्रमको पुतला दहन",प्रमुख समाचार,प्रतीक दैनिक,"पुस १०, २०७७",वीरगंज,,https://eprateekdaily.com/2020/12/25/7282
संसद् विघटनविरुद्ध जसपाको प्रदर्शन,प्रमुख समाचार,प्रतीक दैनिक,"पुस ८, २०७७",वीरगंज,,https://eprateekdaily.com/2020/12/23/7188
"संसद् विघटनको विरोधमा नेकपाको प्रदर्शन, प्रधान न्यायाधीशले हात कमाए जनकठघरामा खडा गर्ने चेतावनी",प्रमुख समाचार,प्रतीक दैनिक,"पुस १४, २०७७",वीरगंज,,https://eprateekdaily.com/2020/12/29/7400
"पर्सागढी नेपालकै गर्व गर्ने ऐतिहासिक ठाउँ हो, उत्सव मनाउनुपर्छ –प्रजिअ तामाङ",प्रमुख समाचार,प्रतीक दैनिक,"पुस ४, २०७७",पर्सागढी,,https://eprateekdaily.com/2020/12/19/7049
मालपोतको मिलेमतोमा करोडौं मूल्यको जग्गा किर्ते गरी नामसारी भएको खुलासा,प्रमुख समाचार,प्रतीक दैनिक,"पुस ३, २०७७",वीरगंज,,https://eprateekdaily.com/2020/12/18/6986
महिला हिंसाविरुद्ध नयाँ कानून आवश्यक –मुख्यमन्त्री गद्दी,प्रमुख समाचार,प्रतीक दैनिक,"पुस ११, २०७७",वीरगंज,,https://eprateekdaily.com/2020/12/26/7307
"नारायणी अस्पतालमा एकै दिन १२२ जना कर्मचारी गैरहाजिरी, ५ जनाले भोलिको हाजिरी आजै गरे",प्रमुख समाचार,प्रतीक दैनिक,"पुस ६, २०७७",परवानीपुर,,https://eprateekdaily.com/2020/12/21/7115
ठेक्का नलागेका खोलाहरूबाट अवैध उत्खनन जारी,प्रमुख समाचार,प्रतीक दैनिक,"मंसिर २८, २०७७",२८ मङ्सिर/प्रारम्भिक वातावरणीय परीक्षण रिपोर्टको अभावमा पर्साका खोलानालाहरूको ठेक्का स्थानीय पालिकाले लगाउन सकेका छैनन् भने अवैध उत्खनन पनि रोकिएको छैन।असोज १ गतेदेखि नदीजन्य पदार्थको उत्खनन पालिकाहरूले ठेक्काबाट गर्नुपर्ने थियो तर अहिलेसम्म प्रारम्भिक वातावरणीय परीक्षण रिपोर्ट तयार नभएको कारण दुईवटा खोलाबाहेक थप चारवटा खोलामा ठेक्का लाग्न सकेको छैन। ठेक्का नलागेका खोलाहरूको अवैध उत्खनन तीव्र गतिमा भइरहेको छ तर यसको रोकथाम गर्ने निकाय मौन छ। वीरगंज महानगरपालिका अन्तर्गतको भेडाहा खोला र पर्सागढी नगरपालिका अन्तर्गतको सिंघाही खोलाको मात्र ठेक्का भएको छ तर जिल्लामा रहेका पटेर्वासुगौली र सखुवाप्रसौनी गाउँपालिका अन्तर्गत पर्ने जमुनिया खोला,,https://eprateekdaily.com/2020/12/13/6703
किर्ते जग्गा प्रकरणमा मालपोत प्रमुख झा पनि पक्राउ,प्रमुख समाचार,प्रतीक दैनिक,"मंसिर २४, २०७७",वीरगंज,,https://eprateekdaily.com/2020/12/09/6526
अतिक्रमित वन खाली गराउन प्रजिअको निर्देशन,प्रमुख समाचार,प्रतीक दैनिक,"मंसिर २०, २०७७",पर्सागढी,,https://eprateekdaily.com/2020/12/05/6360
करोडौंको जग्गा किर्ते प्रकरण ः अग्रवाल रिहापछि प्रहरी र न्यायाधिवक्ताबीच आरोप–प्रत्यारोप,प्रमुख समाचार,प्रतीक दैनिक,"मंसिर २६, २०७७",वीरगंज,,https://eprateekdaily.com/2020/12/11/6623
दुई तिहाइको सरकार असफल –नेता रिजाल,प्रमुख समाचार,प्रतीक दैनिक,"मंसिर २९, २०७७",वीरगंज,,https://eprateekdaily.com/2020/12/14/6759
मूला र काउलीले उचित मूल्य पाएन,प्रमुख समाचार,प्रतीक दैनिक,"मंसिर ३०, २०७७",सिम्रौनगढ,,https://eprateekdaily.com/2020/12/15/6831
सीमा सिलको कारण वैवाहिक कार्यक्रम प्रभावित,प्रमुख समाचार,प्रतीक दैनिक,"मंसिर २३, २०७७",पोखरिया,,https://eprateekdaily.com/2020/12/08/6459
आयात–निर्यातका समस्या निराकरणबारे निरीक्षण र छलफल,प्रमुख समाचार,प्रतीक दैनिक,"मंसिर २७, २०७७",वीरगंज,,https://eprateekdaily.com/2020/12/12/6656
"पर्सामा बेल्चा, तगार नभएका पनि ठेकेदार",प्रमुख समाचार,प्रतीक दैनिक,"मंसिर २१, २०७७",पोखरिया,,https://eprateekdaily.com/2020/12/06/6411
जग्गा किर्तेमा मालपोत प्रमुख झासहित पाँचजना जेल चलान,प्रमुख समाचार,प्रतीक दैनिक,"पुस १, २०७७",वीरगंज,,https://eprateekdaily.com/2020/12/16/6883
महिला हिंसासँगै पुरुष हिंसा पनि बढ्न थाल्यो,प्रमुख समाचार,प्रतीक दैनिक,"मंसिर २५, २०७७",ठोरी,,https://eprateekdaily.com/2020/12/10/6572
"एक गापामा दुईजना कार्यकारी अधिकृत, विवाद उत्कर्षमा",प्रमुख समाचार,प्रतीक दैनिक,"पुस २, २०७७",वीरगंज,,https://eprateekdaily.com/2020/12/17/6936
आमाबुबा र भिनाजुको योजनामा अमृताको हत्या,प्रमुख समाचार,प्रतीक दैनिक,"मंसिर १४, २०७७",रौतहट,,https://eprateekdaily.com/2020/11/29/6097
खेतीयोग्य जमीन धमाधम मापदण्डविपरीत प्लटिङ,प्रमुख समाचार,प्रतीक दैनिक,"मंसिर १२, २०७७",निजगढ,,https://eprateekdaily.com/2020/11/27/5999
"नेपालको नाका खुल्यो, भारतले बन्द ग¥यो",प्रमुख समाचार,प्रतीक दैनिक,"मंसिर ११, २०७७",रौतहट,,https://eprateekdaily.com/2020/11/26/5937
बगरको बेसारखेतीले किसानमा जगायो आशा,प्रमुख समाचार,प्रतीक दैनिक,"मंसिर १३, २०७७",गरुडा,,https://eprateekdaily.com/2020/11/28/6044
प्रादेशिक सरुवा रोग अस्पतालको शिलान्यास,प्रमुख समाचार,प्रतीक दैनिक,"मंसिर १५, २०७७",वीरगंज,,https://eprateekdaily.com/2020/11/30/6140
"सुर्तीखेतीमा पर्सेली किसानको आकर्षण बढ्दो, सुर्तीखेतीमा ३५ सय किसान सहभागी",प्रमुख समाचार,प्रतीक दैनिक,"मंसिर १९, २०७७",सेढवा,,https://eprateekdaily.com/2020/12/04/6336
"छठपछि विद्यालय खुले, विद्यार्थी सङ्ख्या पातलियो",प्रमुख समाचार,प्रतीक दैनिक,"मंसिर ८, २०७७",वीरगंज,,https://eprateekdaily.com/2020/11/23/5811
दलभित्र विधि मिच्नेलाई छेउ लगाउनुपर्छ –पूर्वप्रम नेपाल,प्रमुख समाचार,प्रतीक दैनिक,"मंसिर १०, २०७७",वीरगंज,,https://eprateekdaily.com/2020/11/25/5901
५ हजारजनाको मोतीबिन्दु शल्यक्रिया गरिने,प्रमुख समाचार,प्रतीक दैनिक,"मंसिर १७, २०७७",पर्सागढी,,https://eprateekdaily.com/2020/12/02/6237
"मधेसी शहीद स्मारक निर्माणमा अनियमितता, अधूरो काम गरे पनि उपभोक्ता समितिलाई पूरा भुक्तानी",प्रमुख समाचार,प्रतीक दैनिक,"मंसिर ९, २०७७",वीरगंज,,https://eprateekdaily.com/2020/11/24/5855
करोडौंको किर्ते जग्गा प्रकरणमा गिरधारी अग्रवाल पक्राउ,प्रमुख समाचार,प्रतीक दैनिक,"मंसिर १८, २०७७",वीरगंज,,https://eprateekdaily.com/2020/12/03/6281
निर्णयविपरीत महानगरमा विद्यालय सञ्चालन,प्रमुख समाचार,प्रतीक दैनिक,"मंसिर १६, २०७७",वीरगंज,,https://eprateekdaily.com/2020/12/01/6185
प्रकृति र विज्ञानसँग मानवलाई जोड्ने पर्व छठ –मन्त्री भट्टराई,प्रमुख समाचार,प्रतीक दैनिक,"मंसिर ४, २०७७",वीरगंज,,https://eprateekdaily.com/2020/11/19/5761
तस्करीको काठबाट सःमिल र फर्निचर उद्योग सञ्चालित,प्रमुख समाचार,प्रतीक दैनिक,"कार्तिक २८, २०७७",पंचगावाँ,,https://eprateekdaily.com/2020/11/13/5588
नदीजन्य पदार्थ ठेक्काको निर्णय पेचिलो बन्दै,प्रमुख समाचार,प्रतीक दैनिक,"कार्तिक २४, २०७७",निजगढ,,https://eprateekdaily.com/2020/11/09/5325
ट्राफिक व्यवस्थापनमा ट्राफिक प्रहरी नै लापरवाह,प्रमुख समाचार,प्रतीक दैनिक,"कार्तिक २५, २०७७",वीरगंज,,https://eprateekdaily.com/2020/11/10/5376
सजावट नगरिएपनि छठपूजा घाटमा गर्ने तयारी,प्रमुख समाचार,प्रतीक दैनिक,"मंसिर २, २०७७",पोखरिया,,https://eprateekdaily.com/2020/11/17/5652
"कन्ट्याक्ट ट्रेसिङ र स्वाब सङ्कलन बन्द, समुदायस्तरमा फेरि सङ्क्रमण फैलने जोखिम",प्रमुख समाचार,प्रतीक दैनिक,"कार्तिक २१, २०७७",वीरगंज,,https://eprateekdaily.com/2020/11/06/5164
"पर्सामा धानको उत्पादन बढ्यो, मूल्य बढेन",प्रमुख समाचार,प्रतीक दैनिक,"कार्तिक २०, २०७७",पंचगावाँ,"पर्सा जिल्लामा यस वर्ष धानको उत्पादन गत वर्षको तुलना वृद्धि भएको छ। कृषि ज्ञान केन्द्र पर्साका बाली प्रमुख सुरेश चौरसियाले चैते, भदैया र अगहनी धानको उत्पादन गत वर्षको तुलनामा यस वर्ष ०.२ प्रतिशतले वृद्धि भएको बताए। यस वर्ष चैते धान ३ हजार ५ सय हेक्टर जमीनमा खेती गरिएको उनले बताए। यसैगरी, भदैया धान ८ हजार ५ सय ५० हेक्टर र अगहनी धान ३५ हजार हेक्टरमा खेती भएको बाली प्रमुख चौरसियाले जानकारी गराएका छन्। भदैया धान प्रतिमेट्रिक टन ५.२ प्रतिहेक्टर उत्पादन भएको र अगहनी धान ४ मेट्रिक टन प्रतिहेक्टर उत्पादन भएको उनले बताए। गत वर्ष भदैया धान प्रतिहेक्टर ५ मेट्रिक टन उत्पादन भएको थियो भने अगहनी धान प्रतिहेक्टर ४ मेट्रिक टन उत्पादन भएको थियो। अगहनी धानमा कतर्नी धानलाई यसपटक पानी र कीराले क्षति पु–याएको कारण प्रतिहेक्टर ३.५ मेट्रिक टन उत्पादन भएको उनले बताए। अगहनी धान अन्तर्गत सोना मन्सुलीलाई भने पानी र कीराले असर नगरेको र गत वर्षको तुलनामा यस वर्ष पनि प्रतिहेक्टर ४ मेट्रिक टनको दरले उत्पादन भएको बताए। पर्सा जिल्लामा तीन बाली धानखेती हुने गरेकोमा सबैभन्दा बढी अगहनी धानको खेती हुन्छ। अगहनी धानमा सोना मन्सुली सबैभन्दा बढी रोपिने गरिन्छ। यसैबीच, एक महीनाअघि भदैया धान भिœयाएका किसानहरूले अहिले आलु, तोरी, मुसुरो र तरकारी खेती शुरू गरेका छन्। भदैया धान रोप्ने किसानहरूको खेतबारी थोरै हुने हुनाले उनीहरूले रबीबालीका साथै आलु र तरकारी पनि रोप्ने गर्छन्। अगहनी धान लगाएका किसानहरूमा धेरै खेतबारी भएका किसानहरूले गहुँखेती गर्छन्। अहिले पटेर्वासुगौली र सखुवाप्रसौनी गापा तथा पर्सागढी र बहुदरमाई नपालगायतका क्षेत्रमा किसानहरू अगहनी धान भिœयाइरहेका छन्। धान भिœयाएपछि गहुँखेती गर्छन्। यसपटक अगहनी धानखेती गरेका किसानहरूले अहिलेसम्म गत वर्षको तुलनामा कम मूल्यमा धान बेच्नुपरेकोले भण्डारण गरेका छन्। गत वर्ष २२ सयदेखि २४ सय रुपैयाँसम्म प्रतिक्विन्टल सोना मन्सुली धान बिक्री भएको थियो भने अहिले २१ सय रुपैयाँसम्म मूल्य कायम गरिएको छ। गाउँघरमा घुमेर धान खरीद गर्नेहरूले विन्ध्यवासिनी, बहुअर्वा, वीरगंज र जीतपुरमा लगेर धान बिक्री गर्छन्। गाउँघरमा डुलेर धान खरीद गर्नेहरूले गत वर्षसरह मूल्य नदिएको कारण अहिले किसानहरूले धान भण्डारण गरिरहेका छन्। उनीहरूले थोरै मात्रामा धान बिक्री गरिरहेका छन्।",https://eprateekdaily.com/2020/11/05/5113
कुम्हालेसँग पनि सवारी पार्किङ शुल्क उठाइँदै,प्रमुख समाचार,प्रतीक दैनिक,"कार्तिक २७, २०७७",वीरगंज,,https://eprateekdaily.com/2020/11/12/5505
"रबि, दलहन, तेलहन र तरकारी बालीको तयारी, सिंचाइ भने छैन",प्रमुख समाचार,प्रतीक दैनिक,"कार्तिक २६, २०७७",सेढवा,,https://eprateekdaily.com/2020/11/11/5445
इन्मरजेन्सी सेल्टर भवन शिलान्यास,प्रमुख समाचार,प्रतीक दैनिक,"कार्तिक २३, २०७७",पोखरिया,,https://eprateekdaily.com/2020/11/08/5225
पोखरिया स्याटेलाइट सिटी बन्छ – मुख्यमन्त्री,प्रमुख समाचार,प्रतीक दैनिक,"मंसिर ३, २०७७",पोखरिया,,https://eprateekdaily.com/2020/11/18/5698
"एडिबीको योजना सम्पन्न हुन ढिला, कालिकालाई आठ महीनाको म्याद थप, अस्सी प्रतिशत काम सम्पन्न",प्रमुख समाचार,प्रतीक दैनिक,"कार्तिक २४, २०७७",वीरगंज,"वीरगंज महानगरपालिकाको विभिन्न वडाहरूमा एशियन विकास बैंक, नेपाल सरकार र महानगरपालिकाको लगानीमा सञ्चालित सघन शहरी विकास योजनाको काम अन्तिम चरणमा पुगेको छ।. दोस्रो चरणको योजना लकडाउनको कारण तोकिएको समयमा सम्पन्न नभए पनि अबको तीन महीनाभित्र, अन्य कुनै अप्ठ्यारो आइ नपरे, सम्पन्न गरिसक्ने ठेकदार कम्पनी कालिका कन्सट्रक्शनका प्रबन्धक ठाकुर ढकालले बताए। उनले सघन शहरी विकास योजनाको म्याद आगामी डिसेम्बर महीनासम्म रहेको तर एडिबीले लकडाउनको कारण ८ महीना थप गरेको प्रतीकलाई बताए।. उनले अब यो योजनाको काम असार मसान्तसम्म पूरा गरिसक्नुपर्ने गरी ८ महीना म्याद थपिएको बताए। प्रबन्धक ढकालले योजनाको काम गत असारसम्म सकिने गरी तीव्र गतिमा भइरहेको तर लकडाउन, निषेधाज्ञा र कोरोनाको जोखिमको कारण कामदार प्रयोग गर्न समस्या भएकोले ढिला भएको बताए। उनले कोरोना सङ्क्रमणको जोखिम वीरगंजमा कम भएलगत्तै स्वास्थ्य सुरक्षा मापदण्ड अनुसार काम शुरू गरेको र अहिले कामले निकै गति लिएको दाबी गरे।. प्रबन्धक ढकालले यही अवस्थामा काम हुने हो भने तीन महीनामा काम सम्पन्न हुने बताए। सघन शहरी विकास योजना अन्तर्गत अहिले १८ किलोमिटर कालोपत्र गर्ने काममा १४ किलोमिटर सम्पन्न भएको उनले बताए। यसैगरी साढे १३ किलोमिटर सडकको विभिन्न स्थानमा ह्युमपाइप बिछ्याउने काम र दोस्रो बाइपासको अधूरो काम नृसिंह माविको भवन निर्माणपछि शतप्रतिशत पूरा भएको बताए। दोस्रो बाइपास सडकबीच नृसिंह माविको भवन पर्दा यस अधिको साना तथा मझौला शहरी वातावरणीय योजनाको काम अधूरो रहेको थियो। दोस्रो योजनामा नृसिंहको भवन निर्माण भएर सञ्चालनमा आएपछि अधूरो बाटो पूरा भएको हो। अहिले शहरी सघन विकास योजना अन्तर्गत ईंटाको प्रयोग भई बन्ने साढे १४ किलोमिटर नालामध्ये ९२ प्रतिशत काम भएको र ढलानबाट बन्ने साढे ६ किलोमिटर नाला ९३ प्रतिशत सम्पन्न भएको उनले बताए।. योजना अन्तर्गत बाइपास, इनर–बाइपास, घण्टाघर लिङ्करोडमा पूmटपाथ निर्माणको काम भने ५० प्रतिशत सम्पन्न भएको र बाँकी काम तीव्र गतिमा भइरहेको बताए। अहिले निर्माणाधीन योजनामध्ये सबैभन्दा बढी समस्या बाइपासमा सवारी साधनहरूको अनधिकृत पार्किङले गरेको उनले बताए। योजनाको काम भइरहेको सो स्थानमा बस, ट्रक बडिबिल्डर्स, ग्यारेजहरू ठूलो सङ्ख्यामा रहेकाले फूटपाथमा जथाभावी पार्किङ गर्ने, सडकर्मै मरम्मत–सम्भारको काम हुने गरेकोले सडक, फूटपाथको आयु कम हुने खतरा भएको उनले बताए।. यस अघि सञ्चालित साना तथा मझौला शहरी वातावरणीय सुधार योजना अन्तर्गत दोस्रो बाइपास सडक निर्माण सम्पन्न हुँदा त्यहाँ पनि यही समस्या थियो। जसले गर्दा ठाउँ–ठाउँमा फूटपाथ, सडक बिग्रने क्रम बढेको छ।. महानगरपालिकाले केही दिन अघि दोस्रो बाइपासमा जथाभावी थुपारिएको निर्माण सामग्रीहरू नियन्त्रणमा लिने काम गरेको थियो। दुवै योजना साढे पाँच अर्बभन्दा बढीको भएपनि यसको संरक्षणमा महानगरपालिका उदासीन देखिएको छ।",https://eprateekdaily.com/2020/11/09/5288
सुर्ती र रबी बालीको बेलामा पनि मलको अभाव,प्रमुख समाचार,प्रतीक दैनिक,"कार्तिक १९, २०७७",सेढवा,,https://eprateekdaily.com/2020/11/04/5067
विद्यालय सञ्चालनको अनुमति छैन – नगरप्रमुख सरावगी,प्रमुख समाचार,प्रतीक दैनिक,"कार्तिक १४, २०७७",वीरगंज,,https://eprateekdaily.com/2020/10/30/4768
दु्रतमार्ग निर्माण कार्यले तीव्रता लिंदै,प्रमुख समाचार,प्रतीक दैनिक,"कार्तिक ११, २०७७",निजगढ,,https://eprateekdaily.com/2020/10/27/4589
पर्साको ग्रामीण क्षेत्रमा होडबाजीमा विद्यालय सञ्चालन हुँदै,प्रमुख समाचार,प्रतीक दैनिक,"कार्तिक १७, २०७७",सेढवा,,https://eprateekdaily.com/2020/11/02/4960
निजगढमा बढ्दो छ कोरोना सङ्क्रमण,प्रमुख समाचार,प्रतीक दैनिक,"कार्तिक ५, २०७७",निजगढ,,https://eprateekdaily.com/2020/10/21/4499
बन्दाबन्दीले कुम्हाले पनि द्विविधामा,प्रमुख समाचार,प्रतीक दैनिक,"कार्तिक ४, २०७७",पोखरिया,,https://eprateekdaily.com/2020/10/20/4454
महानगरका निजी विद्यालयहरू सञ्चालन,प्रमुख समाचार,प्रतीक दैनिक,"कार्तिक १३, २०७७",वीरगंज,,https://eprateekdaily.com/2020/10/29/4709
बनाएको दोस्रो दिन कालोपत्रे उप्कियोप्रजिअलाई अनुगमन गर्न स्थानीयको आग्रह,प्रमुख समाचार,प्रतीक दैनिक,"कार्तिक १६, २०७७",वीरगंज,,https://eprateekdaily.com/2020/11/01/4897
"पर्सामा सङ्क्रमितको अवस्था दयनीयसरकार भन्छ– उपचार गर, अस्पताल भन्छ– पैसा ल्याऊ",प्रमुख समाचार,प्रतीक दैनिक,"कार्तिक १२, २०७७",वीरगंज,,https://eprateekdaily.com/2020/10/28/4614
"प्रहरी टुलुटुलु हेर्दै, नेपाली रक्सौलमा किनमेल गरी खुरुखुरु फर्किंदै",प्रमुख समाचार,प्रतीक दैनिक,"कार्तिक ६, २०७७",वीरगंज,"शङ्कराचार्य गेटभन्दा पूर्वको खेतको बाटो प्रयोग गरी मितेरी पुलसम्म पुगेर उनीहरू रक्सौल ओहोरदोहार गर्ने गरेका छन्। त्यसैगरी पर्सा, बाराका ग्रामीण नाकाबाट पनि दैनिक हजारौं मानिस सीमावर्ती भारतीय बजार रक्सौल, सिक्टा, घोडासहनलगायत बजार जाने गरेका छन्। नेपालीहरूलाई नेपाली कुनै पनि सुरक्षा अङ्गले पहिलेजस्तो कडा निगरानी नराख्दा बिहारबाट नेपालमा कोरोना महामारी आउने जोखिम उच्च रहेको चिकित्सकहरू बताउँछन्।    भारतीय बजारमा सामान ३० प्रतिशत सस्तो पाइने भएकोले कोरोनाको जोखिम मोलेर पनि नेपालीहरू सीमापारि सामान किन्न गइरहेको बताइन्छ। यस विषयमा पर्साका सशस्त्र प्रहरी उपरीक्षक राजेन्द्र खड्काले मानिस निर्बाध सीमा वारिपारि गरिरहेको सुनेर मातहतका सुरक्षा बेस क्याम्पलाई सतर्क हुन निर्देशन दिएको बताए। पर्साकी प्रहरी उपरीक्ष्Fक गङ्गा पन्तले मितेरी पुलबाट दैनिक सयौं मानिस आउजाउ गरिरहेको जानकारी नभएको र पत्ता लगाएर ड्यिुटीमा खटेको प्रहरी टोलीलाई उच्च सतर्क रहन निर्देशन दिएको बताइन्।",https://eprateekdaily.com/2020/10/22/4543
दश हजारभन्दा बढी विद्यार्थीमा ४२ शिक्षक,प्रमुख समाचार,प्रतीक दैनिक,"कार्तिक १५, २०७७",गरुडा,,https://eprateekdaily.com/2020/10/31/4831
पुलले निजी जग्गा कटान गर्ने भन्दै अदालतमा मुद्दा,प्रमुख समाचार,प्रतीक दैनिक,"कार्तिक १८, २०७७",परवानीपुर,,https://eprateekdaily.com/2020/11/03/5010
कृषि क्षेत्रलाई आधुनिकीकरण गरे मात्र मधेसमा समृद्धि,प्रमुख समाचार,प्रतीक दैनिक,"अशोज २६, २०७७",वीरगंज,,https://eprateekdaily.com/2020/10/12/4002
अलमलमैं शिक्षालय,प्रमुख समाचार,प्रतीक दैनिक,"कार्तिक १, २०७७",गरुडा,"रौतहटको चन्द्रपुर, गौर, गरुडा र फतुवा विजयपुर नगरपालिकाले विद्यालयमा विद्यार्थी र शिक्षकको आधारमा दुई वा तीन सिप्mटमा विभाजन गरेर कक्षा सञ्चालन गरेका छन् । गत हप्ता चन्द्रपुर नगरपालिकाको शिक्षकमा कोरोना सङ्क्रमण देखिएपछि विद्यालयहरू पुनः बन्द गरिएका थिए ।. विद्यालयलाई सिकाइ केन्द्र मानेर विद्यार्थी बोलाइ कक्षा सञ्चालन गर्ने रौतहटका चारमध्ये तीन नगरपालिका शहरी क्षेत्रमा रहेका छन् । शहरी क्षेत्रमा संस्थागत विद्यालयको मागलाई सम्बोधन गर्न पनि विद्यालय सञ्चालन गरिएको आरोप लाग्ने गरेको छ तर विद्यालयलाई सिकाइ केन्द्र मानेर विभिन्न सिप्mटमा कक्षा सञ्चालन गर्दा विद्यार्थीले पढ्न पाएका छन् भने शिक्षकले पढाउन नखोजेको आरोपको खण्डन पनि भएको छ ।. जिल्ला प्रशासन कार्यालय रौतहटले गत हप्ता कतिपय विद्यालयले स्कूल बसमा विद्यार्थी ल्याएर कक्षा सञ्चालन गरेको पाइएको भन्दै वैकल्पिक विधिबाट विद्यार्थीको सिकाइलाई प्रभावकारी बनाउन सूचना जारी गरेको थियो ।देशमा दिन प्रतिदिन कोरोनाको सङ्क्रमण बढ्दै जाँदा कतिपय स्थानीय तह पर्ख र हेरको स्थितिमा रहेका छन् । रौतहटको गढीमाई नगरपालिकाका प्रमुख श्यामप्रसाद यादवले दशैंसम्म हेरेर जिल्लामा कोरोना सङ्क्रमणको अवस्था बुझेपछि मात्र विद्यालय सञ्चालनको विषयमा निर्णय लिइने बताएका छन् ।. विद्यालय सञ्चालन नभए पनि अधिकांश स्थानीय तहका शिक्षक दिनहुँ विद्यालय पुगिरहेका छन् । विद्यालय पुगेर हाजीरी गर्ने र समस्या लिएर आउने विद्यार्थीको सिकाइलाई सहजीकरण गर्ने गरेको मौलापुर नगरपालिकाका एक शिक्षकले बताएका छन् ।रौतहट तथा बारामा टोल शिक्षण खासै प्रभावकारी देखिएको छैन तर जूम प्रविधिमार्पmत् शिक्षण सिकाइ क्रियाकलापलाई निरन्तर अगाडि बढाइएको छ । गरुडामा रहेको नेपाल पुलिस स्कूलले गत असारदेखि नै जूम प्रविधिमार्पmत् शिक्षण सिकाइ क्रियाकलापलाई निरन्तरता दिइरहेको छ । यस विद्यालयले जूम प्रविधिमार्पmत् विद्यार्थीको परीक्षा पनि लिएको छ ।. रेडियो र जूम प्रविधिमार्पmत् हुने शिक्षण सिकाइमा कक्षाको तुलनामा विद्यार्थी सहभागिता कम हुने गरेको पाइएको छ । प्रत्यक्ष कक्षाजस्तो जूम प्रविधिको पढाइप्रति विद्यार्थीको पहुँच र आकर्षण दुवै कम भएको पाइएको कटहरिया नगरपालिकाका शिक्षा संयोजक अनिलकुमार निधिले जानकारी गराएका छन् ।. गत चैतको पहिलो हप्तापछि विद्यार्थी विद्यालय जान नपाएकाले सिकाइको स्तर कमजोर हुने वा शैक्षिक सत्र नै कमजोर बन्ने हो कि भन्ने चिन्ता अभिभावकलाई समेत रहेको छ । कतिपय विद्यालयले नगरपालिकाको अनुमतिविनै माथिल्लो तहको विद्यार्थीलाई बोलाएर अनौपचारिक भन्दै कक्षा सञ्चालन गरेको पनि पाइएको छ ।. बारामा जिल्ला प्रशासन कार्यालयले जिल्लाका सबै विद्यालयको पठनपाठन बन्द गरिएको सूचना सार्वजनिक गरेको थियो भने पर्साका केही विद्यालय सञ्चालनमा आउन थालेका थिए । औपचारिक वा अनौपचारिकरूपमा सञ्चालनमा रहेका सबै विद्यालय तथा क्याम्पसहरू घटस्थापनादेखि पूर्णिमासम्म बन्द हुँदैछन् ।",https://eprateekdaily.com/2020/10/17/4283
मालपोत पर्सामा लेखनदासहरूको दादागिरी,प्रमुख समाचार,प्रतीक दैनिक,"कार्तिक २, २०७७",वीरगंज,,https://eprateekdaily.com/2020/10/18/4342
"ज्येष्ठ नागरिक सङ्घको सातौं जिल्ला सभा सम्पन्न, ज्येष्ठ नागरिकलाई माया गर्नुपर्छ –नगरप्रमुख सरावगी",प्रमुख समाचार,प्रतीक दैनिक,"अशोज २३, २०७७",वीरगंज,,https://eprateekdaily.com/2020/10/09/3829
"केराउ, मरिच, सुपारी छुट्यो, छोहोडा छुटेन",प्रमुख समाचार,प्रतीक दैनिक,"अशोज ३०, २०७७",परवानीपुर,,https://eprateekdaily.com/2020/10/16/4230
"तिलावे पुलको काममा ठेकेदारको बदमाशी, जनतालाई सास्ती",प्रमुख समाचार,प्रतीक दैनिक,"अशोज २८, २०७७",वीरगंज,,https://eprateekdaily.com/2020/10/14/4116
तीन स्थानमा १२ महिलासहित १७८ जनाद्वारा रक्तदान,प्रमुख समाचार,प्रतीक दैनिक,"अशोज २४, २०७७",वीरगंज,,https://eprateekdaily.com/2020/10/10/3890
संस्थागत विद्यालयका विद्यार्थीहरू सामुदायिकमा भर्ना हुँदै,प्रमुख समाचार,प्रतीक दैनिक,"अशोज २२, २०७७",सेढवा,,https://eprateekdaily.com/2020/10/08/3772
लकडाउनमा तेस्रोलिङ्गीको अवस्था दयनीय –संयोजक बम,प्रमुख समाचार,प्रतीक दैनिक,"कार्तिक ३, २०७७",वीरगंज,,https://eprateekdaily.com/2020/10/19/4394
"नेपाल–भारत सिल सीमाको उल्लङ्घन बढ्दै, वीरगंज–रक्सौल मुख्य नाकाबाटै आवतजावत",प्रमुख समाचार,प्रतीक दैनिक,"अशोज २९, २०७७",वीरगंज,,https://eprateekdaily.com/2020/10/15/4178
जिल्ला प्रशासनको निर्णयले घूसखोरी बढ्यो,प्रमुख समाचार,प्रतीक दैनिक,"अशोज २७, २०७७",वीरगंज,,https://eprateekdaily.com/2020/10/13/4055
"साँवा, ब्याज तिर्न पुनः ऋण लिन दबाब",प्रमुख समाचार,प्रतीक दैनिक,"अशोज २५, २०७७",पर्सागढी,,https://eprateekdaily.com/2020/10/11/3948
लकडाउनमा बिजुली महसूलमा जरिवाना असुलेकोमा धर्ना र प्रदर्शन,प्रमुख समाचार,प्रतीक दैनिक,"अशोज १३, २०७७",वीरगंज,"यसैबीच, गिरिजाप्रसाद कोइराला फाउन्डेशन पर्साले नेपाल विद्युत् प्राधिकरण वितरण केन्द्रका प्रमुखलाई ज्ञापनपत्र बुझाएको छ। वितरण केन्द्रको अव्यावहारिक महसूल असुल्ने गतिविधि तथा पटकपटक विद्युत् जाने समस्या तत्कालै समाधान नभए कडा आन्दोलन गर्ने चेतावनीसहित ज्ञापनपत्र बुझाइएको हो। फाउन्डेशन पर्साका अध्यक्ष मोहम्मद सहाबुद्दीनको नेतृत्वको टोलीले वितरण केन्द्र प्रमुख शम्भु कुशियत रायलाई ज्ञापनपत्र बुझाएको हो। कोरोना महामारीका कारण नेपाललगायत विश्व नै आक्रान्त बनेको अवस्थामा सेवा प्रभावकारी नदिने, मिटर रिडिङ गर्न नआएको र बिलमा थपेर रकम लिने परिपाटी अन्त्य गर्न ज्ञापनपत्रमा चेतावनी दिइएको छ।. शुल्क मिनहा हुन्छ –वितरण केन्द्रयस विषयमा नेपाल विद्युत् प्राधिकरण वितरण केन्द्र वीरगंजका प्रमुख शम्भु कुशियत रायले असोज १५ गतेभित्र साउन र भदौको महसूल बुझाए जरिवाना बिलमा देखाए तापनि असोजको महिनामा उक्त रकम मिनहा गरिने बताएका छन्।वीरगंज, सिमरालगायत देशभरिका तीनवटा शाखाको बिलिङ काउन्टरमा यस्तो समस्या देखिएकोले त्यसलाई सुधार गर्ने प्रयास भइरहेको बताए। भदौ ३१ गतेदेखि वीरगंजमा निषेधाज्ञा खुकुलो बन्दै गएपछि बिलिङ काउन्टर शुरू भएको र असोज ७ गतेसम्म महसूल तिर्ने ग्राहकले नियम अनुसार छुट पनि पाएको उनले बताए।असोज ८ देखि १५ गतेको बीचमा महसूल तिर्ने ग्राहकले जरिवाना बेहोर्नुनपर्ने र आगामी महीनामा गत भदौमा साउनको र असोजमा भदौको जरिवाना तिरेको भए सो शुल्क कम्प्युटरले आफैं मिनहा गर्ने प्रस्ट पारे।",https://eprateekdaily.com/2020/09/29/3307
८ महिलासहित ८२ जनाद्वारा रक्तदान,प्रमुख समाचार,प्रतीक दैनिक,"अशोज १७, २०७७",वीरगंज,,https://eprateekdaily.com/2020/10/03/3537
एक विद्यालयमाथि दुई पालिकाको दाबी,प्रमुख समाचार,प्रतीक दैनिक,"अशोज ९, २०७७",गरुडा,,https://eprateekdaily.com/2020/09/25/3131
जिप्रकामैं स्वास्थ्य मापदण्डको पालना भएन,प्रमुख समाचार,प्रतीक दैनिक,"अशोज १९, २०७७",वीरगंज,,https://eprateekdaily.com/2020/10/05/3629
धानभन्दा भुस धेरै भएपछि किसान पीरमा,प्रमुख समाचार,प्रतीक दैनिक,"अशोज १८, २०७७",ठोरी,,https://eprateekdaily.com/2020/10/04/3586
नक्कली कारोबारलाई रोक्न राजस्वमा बायोमेट्रिक फर्म दर्ता,प्रमुख समाचार,प्रतीक दैनिक,"अशोज १६, २०७७",परवानीपुर,,https://eprateekdaily.com/2020/10/02/3480
"पाँचजना ज्येष्ठ नागरिक सम्मानित, ज्येष्ठ नागरिकलाई सहयोग गर्ने नगरप्रमुखको प्रतिबद्धता",प्रमुख समाचार,प्रतीक दैनिक,"अशोज १५, २०७७",वीरगंज,,https://eprateekdaily.com/2020/10/01/3415
टाटासुमो र बसले यात्री ठगेको गुनासो,प्रमुख समाचार,प्रतीक दैनिक,"अशोज १२, २०७७",वीरगंज,,https://eprateekdaily.com/2020/09/28/3252
गैरकर्मचारीबाट सञ्चालित पर्साको मालपोत कार्यालय,प्रमुख समाचार,प्रतीक दैनिक,"अशोज २१, २०७७",पर्सागढी,,https://eprateekdaily.com/2020/10/07/3718
हुलाकी सडकमा पप्पुको बेतुकको काम,प्रमुख समाचार,प्रतीक दैनिक,"अशोज १४, २०७७",वीरगंज,,https://eprateekdaily.com/2020/09/30/3379
"गर्भवती कोरोना पुष्टि, अस्पताल नपाएर घरमैं छटपटाउँदै",प्रमुख समाचार,प्रतीक दैनिक,"अशोज ११, २०७७",वीरगंज,,https://eprateekdaily.com/2020/09/27/3189
वीरगंज–ठोरी सडक सामान्य वर्षामा पनि अवरुद्ध,प्रमुख समाचार,प्रतीक दैनिक,"अशोज २०, २०७७",सेढवा,,https://eprateekdaily.com/2020/10/06/3666
वीरगंजका सरकारी कार्यालयहरू खुले,प्रमुख समाचार,प्रतीक दैनिक,"अशोज ४, २०७७",वीरगंज,,https://eprateekdaily.com/2020/09/20/2867
रौतहटमा पिसिआर परीक्षण शुरू,प्रमुख समाचार,प्रतीक दैनिक,"अशोज ३, २०७७",गरुडा,,https://eprateekdaily.com/2020/09/19/2806
"सिमरा–काठमाडौं उडान शुरू, बुद्धसँगै यतिले पनि सेवा दिने",प्रमुख समाचार,प्रतीक दैनिक,"अशोज ६, २०७७",जीतपुर,,https://eprateekdaily.com/2020/09/22/2975
महामारीको समयमा एम्बुलेन्स मरम्मत गरिएन,प्रमुख समाचार,प्रतीक दैनिक,"भदौ ३१, २०७७",पर्सागढी,,https://eprateekdaily.com/2020/09/16/2712
भारतीयहरूले वीरगंजमा गराउन थाले पिसिआर परीक्षण,प्रमुख समाचार,प्रतीक दैनिक,"अशोज ५, २०७७",वीरगंज,,https://eprateekdaily.com/2020/09/21/2933
सर्लाही र रौतहटलाई मध्यबाट जोड्ने सडकको निर्माण शुरू,प्रमुख समाचार,प्रतीक दैनिक,"भदौ २७, २०७७",गरुडा,,https://eprateekdaily.com/2020/09/12/2517
पर्साको ग्रामीण क्षेत्रमा यात्रीहरू ठगिंदै,प्रमुख समाचार,प्रतीक दैनिक,"अशोज ७, २०७७",पोखरिया,,https://eprateekdaily.com/2020/09/23/3032
"निषेधाज्ञामा गरीब, दीनदुःखीहरूलाई भोजन",प्रमुख समाचार,प्रतीक दैनिक,"भदौ २८, २०७७",वीरगंज,,https://eprateekdaily.com/2020/09/13/2580
"भारतीय मजदूरको निश्शुल्क पिसिआर परीक्षण विवाद, महानगरको आग्रह नारायणी अस्पतालद्वारा अस्वीकार",प्रमुख समाचार,प्रतीक दैनिक,"अशोज ८, २०७७",वीरगंज,,https://eprateekdaily.com/2020/09/24/3079
नारायणी अस्पतालमा जनरल सेवा शुरू,प्रमुख समाचार,प्रतीक दैनिक,"अशोज २, २०७७",वीरगंज,,https://eprateekdaily.com/2020/09/18/2769
बन्देज हटेपछि चिनीको आयात बढ्यो,प्रमुख समाचार,प्रतीक दैनिक,"भदौ २९, २०७७",वीरगंज,,https://eprateekdaily.com/2020/09/14/2628
वर्षाको कारण किसानहरूलाई थप पीडा,प्रमुख समाचार,प्रतीक दैनिक,"भदौ ३०, २०७७",सेढवा,,https://eprateekdaily.com/2020/09/15/2677
प्राधिकरणले जरिवाना लिएकोमा ग्राहकहरूको गुनासो,प्रमुख समाचार,प्रतीक दैनिक,"भदौ २६, २०७७",सेढवा,,https://eprateekdaily.com/2020/09/11/2460
भेडाहा पुल निर्माण भएको तीन वर्षमा पनि सञ्चालन भएन,प्रमुख समाचार,प्रतीक दैनिक,"भदौ २२, २०७७",पर्सागढी,,https://eprateekdaily.com/2020/09/07/2252
राहत लिन जिल्ला प्रहरी कार्यालयमा भीड,प्रमुख समाचार,प्रतीक दैनिक,"भदौ १८, २०७७",वीरगंज,,https://eprateekdaily.com/2020/09/03/2015
वीरगंजमा कोभिड अस्पताल बन्द हुन थाले,प्रमुख समाचार,प्रतीक दैनिक,"भदौ २४, २०७७",वीरगंज,,https://eprateekdaily.com/2020/09/09/2359
सामुदायिक आइसोलेशन कमाइखाने भाँडो,प्रमुख समाचार,प्रतीक दैनिक,"भदौ १९, २०७७",वीरगंज,,https://eprateekdaily.com/2020/09/04/2076
पटेर्वासुगौलीका स्वास्थ्य चौकी/केन्द्रको छड्के,प्रमुख समाचार,प्रतीक दैनिक,"भदौ २०, २०७७",पंचगावाँ,,https://eprateekdaily.com/2020/09/05/2131
रु २५ करोडको हिसाब लुकाएको आरोप,प्रमुख समाचार,प्रतीक दैनिक,"भदौ १६, २०७७",वीरगंज,,https://eprateekdaily.com/2020/09/01/1912
विन्दवासिनीमा राहत गोदाममा थन्कियो,प्रमुख समाचार,प्रतीक दैनिक,"भदौ १७, २०७७",वीरगंज,,https://eprateekdaily.com/2020/09/02/1960
"शिक्षा मन्त्रालयको निर्देशनको अवज्ञा, पर्साको सामुदायिक विद्यालयमा आइसोलेशन सञ्चालन",प्रमुख समाचार,प्रतीक दैनिक,"भदौ १५, २०७७",वीरगंज,,https://eprateekdaily.com/2020/08/31/1844
"बैंक पूर्ण सञ्चालनमा प्रशासनको असहयोग, गेटमा आएका ग्राहकलाई सेवा दिंदै वीरगंजका बैंकहरू",प्रमुख समाचार,प्रतीक दैनिक,"भदौ २३, २०७७",वीरगंज,,https://eprateekdaily.com/2020/09/08/2308
निषेधाज्ञाको ५२औं दिन वीरगंजमा चहलपहल,प्रमुख समाचार,प्रतीक दैनिक,"भदौ २१, २०७७",वीरगंज,,https://eprateekdaily.com/2020/09/06/2189
नारायणी अस्पताल भवन निर्माणका लागि जग्गा दिन सहमत,प्रमुख समाचार,प्रतीक दैनिक,"भदौ २५, २०७७",परवानीपुर,,https://eprateekdaily.com/2020/09/10/2405
पर्सामा सीमा सिलः आवतजावत खुला,प्रमुख समाचार,प्रतीक दैनिक,"भदौ ११, २०७७",पंचगावाँ,,https://eprateekdaily.com/2020/08/27/1623
एकजना सङ्क्रमितको मृत्यु तीनजनाको अवस्था गम्भीर,प्रमुख समाचार,प्रतीक दैनिक,"भदौ ६, २०७७",परवानीपुर,,https://eprateekdaily.com/2020/08/22/1331
सिटी भ्यालुसहित पिसिआर रिपोर्ट,प्रमुख समाचार,प्रतीक दैनिक,"भदौ १०, २०७७",वीरगंज,,https://eprateekdaily.com/2020/08/26/1567
"वीरगंज पठाइयो रेमडेसिविर, फैविपिराविर र कोभिहल्ट आयातमा सरकार मौन",प्रमुख समाचार,प्रतीक दैनिक,"भदौ ८, २०७७",वीरगंज,,https://eprateekdaily.com/2020/08/24/1439
"पर्सा, बारा र सप्तरीका ११७ जना सङ्क्रमित थपिए",प्रमुख समाचार,प्रतीक दैनिक,"भदौ ३, २०७७",वीरगंज,,https://eprateekdaily.com/2020/08/19/1146
निडर दुईजना एम्बुलेन्स चालकको सङ्क्रमित ओसारपोसार र शव व्यवस्थापनमा दिन बित्छ,प्रमुख समाचार,प्रतीक दैनिक,"भदौ ४, २०७७",वीरगंज,,https://eprateekdaily.com/2020/08/20/1199
१६ जना सङ्क्रमित भएपछि पोखरिया अस्पताल ठप्प,प्रमुख समाचार,प्रतीक दैनिक,"भदौ ७, २०७७",पोखरिया,,https://eprateekdaily.com/2020/08/23/1388
शिक्षकहरू कोरोना सङ्क्रमणबारे जनचेतना फैलाउँदै,प्रमुख समाचार,प्रतीक दैनिक,"भदौ ९, २०७७",ठोरी,,https://eprateekdaily.com/2020/08/25/1496
रोबोटबाट सङ्क्रमितलाई खाना र औषधि,प्रमुख समाचार,प्रतीक दैनिक,"भदौ १४, २०७७",वीरगंज,,https://eprateekdaily.com/2020/08/30/1798
पर्सा/बारामा दुई महिलासहित १७५ जनाद्वारा रक्तदान,प्रमुख समाचार,प्रतीक दैनिक,"भदौ १३, २०७७",पंचगावाँ,,https://eprateekdaily.com/2020/08/29/1756
भदौ १९ गतेदेखि निषेधाज्ञा खुकुलो गर्ने निर्णय,प्रमुख समाचार,प्रतीक दैनिक,"भदौ १२, २०७७",वीरगंज,,https://eprateekdaily.com/2020/08/28/1682
काठ तस्करहरूले कोरोना महामारीको फाइदा उठाउँदै,प्रमुख समाचार,प्रतीक दैनिक,"भदौ ५, २०७७",बिरुवागुठी,,https://eprateekdaily.com/2020/08/21/1266
"वीरगंजका होटल, धर्मशाला आइसोलेशन बन्दै",प्रमुख समाचार,प्रतीक दैनिक,"साउन २९, २०७७",वीरगंज,"वीरगंज बसपार्कमा रहेको रानीपोखरी होटलमा ५० शøयाको सेमिआइसोलेशन बनाएको तीन दिनमैं ३४ जना बसेका छन् । लक्षण भएका वा नभएका जोकोही होटलमा बस्न पाउँछन् । त्यसका लागि होटल सञ्चालकहरूले नेपाल सरकारसँग तोकिएको शुल्क लिने गरेका छन् ।. रानीपोखरी होटलमा डा अजय द्विवेदीको नेतृत्वमा एकजना स्टाफ नर्ससहित तीनजना स्वास्थ्यकर्मी खटाइएको होटल तथा पर्यटन व्यवसायी सङ्घ पर्साका अध्यक्ष हरि पन्तले जानकारी गराए । उनले सामाजिक कार्यकर्ता दिलीपराज कार्कीको नेतृत्वमा खानाको व्यवस्थापन मिलाएको बताए । यदि कसैको स्वास्थ्य अवस्था बिग्रियो भने तत्काल कोभिड अस्पताल सिफ्ट गरिने तयारी मिलाइएको छ ।. जिल्ला प्रशासन कार्यालय, पर्साको समन्वय र नारायणी अस्पतालका चिकित्सकको निगरानीमा होटलमा सामुदायिक आइसोलेशन कक्ष सञ्चालनमा ल्याइएको हो । यसैगरी, विजयज्योति होटलमा जगदम्बा इन्टरप्राइजेजका १८ जना सङ्क्रमित छन् । कुमु प्यालेसमा पर्सागढी नगरपालिकाले सेमिआइसोलेसन बनाएर त्यहाँका २१ जना सङ्क्रमितलाई आइसोलेट गरेको छ । राणीसती धर्मशालामा जिल्ला प्रहरी कार्यालय पर्साका ४१ जना थुनुवा, कलवार धर्मशालामा पर्सा प्रहरीका सुरक्षाकर्मी ५२ जना, सिद्धार्थ माविमा नेपाली सेनाका ३२ जना सङ्क्रमित सामुदायिक आइसोलेशनमा राखिएका छन् । पछिल्लो चरणमा वीरगंजको एकमात्र चारतारे होटल लर्ड दियालोलाई पनि आइसोलेशनमा परिणत गरिएको छ । लर्ड दियालोका सन्चालक एवं नेका पर्साका नेता अनिल रूँगटाले तत्काल १६ शय्याको आइसोलेशन बनाएको बताए । उनले व्यापारीहरूबाट माग भएकाले तत्काल होटलका १६ वटा कक्षलाई आइसोलेशन बनाएको र प्रतिदिन रु ८ हजार मूअकसहित शुल्क तोकिएको जानकारी गराएका छन् । लर्ड दियालोले सो शुल्कमा दैनिक दुई समय खाजा, खाना र बिरामीका लागि चिकित्सकीय सेवा उपलब्ध गराउनेछ । वीरगंजका कन्ट्री इन, टाउन हल पार्टी प्यालेस, हिमाल भान्साघर लकडाउन शुरू भएदेखि नै चिकित्सक, स्वास्थ्यकर्मीहरूको लागि क्वारेन्टाइनमा रूपान्तरण भएर सेवा प्रवाह गर्दै आएको छ । वीरगंजका विभिन्न होटल, धर्मशाला तथा सेमिआइसोलेशनमा गरी २०५ पुरुष, २१ महिला गरी कुल २२६ जना बसेका छन् । जसमध्ये सबैभन्दा बढी वीरगंज कारागारमा मात्रै कैदीबन्दी, कर्मचारी गरी ३८ जना छन् । वीरगंज महानगरपालिकाभित्र ३७४ जना, पर्सागढीमा ५ र पोखरियामा ३, बहुदरमाई नगरपालिकामा २९, छिपहरमाईमा २ र धोबिनीमा १ गरी कुल ४१४ जना होम आइसोलेशनमा छन् ।. सञ्चालित कोभिड अस्पतालमध्ये गण्डकमा ५७ जना र वीरगंज हेल्थकेयरमा सयजना गरी कुल १५७ जना र नारायणीको आकस्मिक कक्षमा तीनजना छन् । कोभिड अस्पताल गण्डकमा १० जना र वीरगंज हेल्थकेयरमा २४ जना गरी ३४ जना आइसियूमा छन्, जसमध्ये पाँचजनाको अवस्था चिन्ताजनक रहेको चिकित्सकहरूले बताएका छन् ।",https://eprateekdaily.com/2020/08/13/835
"सवारीसाधन सञ्चालनमा कडाइ, बिरामी मर्कामा",प्रमुख समाचार,प्रतीक दैनिक,"साउन ३०, २०७७",वीरगंज,,https://eprateekdaily.com/2020/08/14/888
एउटै सडक चारपटक वन क्षेत्रमा सारिंदै,प्रमुख समाचार,प्रतीक दैनिक,"भदौ २, २०७७",निजगढ,,https://eprateekdaily.com/2020/08/18/1075
मलपछि विषादीमा पनि ठगिंदैछन् पर्साका किसान,प्रमुख समाचार,प्रतीक दैनिक,"साउन २७, २०७७",पंचगावाँ,"निषेधाज्ञाले स्थानीय तह बन्द छन् । स्थानीय तह बन्द भएका कारण त्यहाँ रहेका कृषि शाखाको सेवा पनि बन्द छ । तर सेवा बन्द भएको बेलामा किसानहरूलाई धानबालीमा लागेको रोगबारे परामर्श दिने कर्मचारी नहुँदा कीटनाशक औषधि विक्रेताहरूले किसानहरूलाई ठगिरहेका छन् ।. निषेधाज्ञाको कारण स्थानीय तहले किसानलाई दिने परामर्शसहितको कीटनाशक औषधि वितरण हुन सकेको छैन । लकडाउनसँगैको निषेधाज्ञाको कारण उनीहरूले बजारबाट कीटनाशक औषधि खरीद गर्दा महँगो मूल्य चुकाउन बाध्य छन् नै उचित सल्लाहबाट पनि वञ्चित छन् । कीटनाशक औषधि विक्रेताहरूमा धेरैजना अनुभवी छैनन् । तर किसानहरू अहिले तिनीहरूकै भरमा औषधि खरीद गरेर खेतबालीमा छर्नुपर्ने बाध्यता झेलिरहेका छन । पर्सा जिल्लामा भदैया धानमा अमेरिकी फौजी (गान्ही) कीराले सोना मन्सुली र सोना सारोमा प्रभाव पारेको छ भने अगहनी धानमा सरलहवा (ब्लास्ट) रोगले सताएको छ ।. सोना मन्सुली धानको जरो सड्ने, धानको बाला (पिका) खाइदिने जस्ता काम अमेरिकी फौजी कीराले गरेको छ । ब्लास्ट रोगले पनि धानको जरा सुक्ने र कीराले जरै खाने गरेको किसानहरू बताउँछन् ।. सखुवाप्रसौनीका किसान प्रभु यादवले लकडाउन, निषेधाज्ञाले स्थानीय तहमा बाहिरबाट आएका कृषि कर्मचारीहरू घर गएका र हालसम्म नआएकाले उनीहरूबाट पाउने रायसल्लाह तथा सुझावबाट वञ्चित हुनुपरेको बताए । स्थानीय तहले दिने कीटनाशक औषधिहरू पनि नदिएको अवस्थामा कीटनाशक औषधि विक्रेताको भरमा यस वर्ष धानखेती गर्नुपरेको उनले बताए ।. औषधि विक्रेता अनुभवी भएको ठाउँमा किसानले समस्या भोग्नुपरेको छैन तर अनुभवहीन विक्रेता भएको ठाउँका किसानले समस्या भोग्नुपरेको उनले बताए । प्रत्येक वर्ष रोगले समस्या उत्पन्न गर्ने हुनाले किसानहरूलाई प्रत्येक वर्ष यसबारेमा परामर्श आवश्यक छ ।. थोरै मात्र किसानले गत वर्ष यसै गरी आएको समस्यामा जुन कीटनाशक औषधिको प्रयोग गरेका थिए, यसपालि पनि आप्mनो ज्ञानले सोही कीटनाशक औषधि प्रयोग गर्छन् । मौकाको फाइदा उठाउने क्रममा कीटनाशक औषधि विक्रेताहरूले अहिले किसानहरूलाई चर्काे मूल्यमा औषधि बिक्री गरिरहेका छन् । स्थानीय तहको सेवा बन्द छ, निषेधाज्ञाले वीरगंज, जीतपुरसम्मको बजार जाने अवस्था छैन, सीमा सिल भएकोले भारतीय बजार जाने वातावरण पनि नभएको अवसरको विक्रेताहरूले पर्याप्त फाइदा उठाएका छन् ।. किसान शम्भु यादवले बीजभण्डार सञ्चालकले अवसरको फाइदा उठाएको बताए । मलपछि अहिले विषादीमा पनि किसानहरू ठगिएको कारण उत्पादन प्रभावित हुन सक्ने उनको भनाइ छ । सबै किसानले महँगो मूल्यमा मल खरीद गर्न नसकेको र अब विषादीको प्रयोग पनि गर्न नसकेको अवस्थामा धानको उत्पादन प्रभावित हुने उनको भनाइ छ । लकडाउनमा यस वर्ष किसानले सिंचाइको मात्र सुविधा पाए तर मल र विषादीमा ठगिएका छन् ।",https://eprateekdaily.com/2020/08/11/749
कुनै पनि मोडालिटीमा पसल सञ्चालन गर्न पाउनुपर्ने माग,प्रमुख समाचार,प्रतीक दैनिक,"जेष्ठ २२, २०७७",वीरगंज,,https://eprateekdaily.com/2020/06/04/542
भारतको ७४औं स्वतन्त्रता दिवस वीरगंजमा मनाइयो,प्रमुख समाचार,प्रतीक दैनिक,"साउन ३१, २०७७",वीरगंज,,https://eprateekdaily.com/2020/08/15/949
दोषी देखिएका अस्पतालविरुद्ध कारबाइको तयारी,प्रमुख समाचार,प्रतीक दैनिक,"साउन २७, २०७७",जनकपुरधाम,,https://eprateekdaily.com/2020/08/11/703
"वीरगंजमा बन्द गर भन्दा खुल्ने पसलहरू, खोल भन्दा बन्द",प्रमुख समाचार,प्रतीक दैनिक,"साउन २५, २०७७",वीरगंज,,https://eprateekdaily.com/2020/08/09/654
नयाँ प्रजिअ आएपछि निषेधाज्ञामा कडाइ,प्रमुख समाचार,प्रतीक दैनिक,"साउन ३२, २०७७",वीरगंज,,https://eprateekdaily.com/2020/08/16/1003
प्रतीक दैनिकको ३४औं वार्षिकोत्सव   सुबोध स्मृति पुरस्कार खड्कालाई प्रदान,प्रमुख समाचार,प्रतीक दैनिक,"भदौ १, २०७७",,"प्रस, वीरगंज, १ भदौ/प्रतीक दैनिकले सोमवार ३४औं वार्षिकोत्सव मनाएको छ ।वार्षिकोत्सवको अवसरमा यस वर्षको सुबोध स्मृति पुरस्कार पत्रकार कविता खड्कालाई प्रदान गरिएको छ । प्रतीकका प्रधानसम्पादक जगदीशप्रसाद शर्माले २५ हजार नगद पुरस्कारसहित दोसल्ला ओढाएर प्रमाणपत्रले सम्मानित गरेका थिए ।. कोरोना सङ्क्रमणको बेला प्रतीक दैनिकको कार्यालयमा कार्यालयलाई विसङ्क्रिमत गरी सहभागीहरूलाई पञ्जा, मास्क लगाई स्वास्थ्य र सुरक्षाको मापदण्ड पूरा गर्दै पुरस्कृत व्यक्तिहरू, प्रतीकका सञ्चारकर्मी र कर्मचारी मात्रको सहभागितामा वार्षिकोत्सव कार्यक्रम आयोजना गरिएको प्रधानसम्पादक शर्माले बताए ।. उनले यसपटक कोरोना महामारीको बेला जोखिम मोल लिएर अहोरात्र सेवा गर्ने स्वास्थ्यकर्मी, सफाइकर्मी, सुरक्षाकर्मी, खाद्यान्न विक्रेता तथा सञ्चारकर्मीलाई तत् क्षेत्रको प्रतिनिधिको रूपमा सम्मानित गरिएको बताए । यस क्रममा स्वास्थ्यकर्मी प्रतिनिधिका रूपमा कालिका मेडिकल हलकी सञ्चालिका मीना बटाला, पत्रकार शेखर छतकुली, सामुदायिक सेवा केन्द्र मुर्लीकी प्रसनि इनाकुमारी बडाल, प्रहरी जवान रविकुमार सिंह, फन एन्ड फनका सञ्चालक बृजेश अग्रवाल र क्षीरसागर स्वीट्सका सञ्चालक सुबोध सिंहलाई सम्मानित गरिएको थियो ।. वार्षिकोत्सवमा टोलमा सरसफाइको जिम्मेवारी वहन गर्दै आएका सफाइ नाइके अयोध्याप्रसाद तत्वासहित ६ जना सफाइकर्मीलाई नगद पुरस्कारसहित गम्छा ओढाएर सम्मानित गरिएको थियो ।. यसैगरी, वार्षिकोत्सवको अवसरमा पत्रिकाका सम्पादक शत्रुघ्न नेपाललाई नगद रु १० हजार र स्तम्भकार विनोद गुप्तालाई नगद रु ५ हजारसहित प्रमाणपत्रद्वारा सम्मानित गरिएको थियो । कार्यक्रमको सहजीकरण पत्रिकाका सम्पादक प्रताप श्रेष्ठले गरेका थिए ।. कार्यक्रममा सञ्चारकर्मीहरू विकाश शर्मा, आरके पटेल, राजेश मिश्र, राधेश्याम पटेल, सुषमा शर्मा, जियाललाल साह, सन्ध्या क्षेत्री, सुनीलकुमार सिंह, दीपक जैसवाललगायत कर्मचारीहरू महेश राम, श्यामजीप्रसाद गुप्ता, मजिद हवारी, तौरेत अहमद, विजय श्रेष्ठको सहभागिता थियो ।",https://eprateekdaily.com/2020/08/17/1009
वीरगंजको मृत्युदर नेपालकै उच्च डरत्रासको कारण मृत्यु भएको चिकित्सकको भनाइ,प्रमुख समाचार,प्रतीक दैनिक,"साउन २८, २०७७",परवानीपुर,"गण्डक कोभिड अस्पतालका संयोजक डा उदयनारायण सिंह वीरगंज हालको समयमा नेपालकै उच्च जोखिमपूर्ण शहरको रूपमा रहेको बताउँछन् । “वीरगंजमा कोरोना सङ्क्रमण समुदायस्तरमा फैलिएपछि मृत्युदर उच्च भएको हो, यो आउँदो दिनमा अझ बढ्ने देखिन्छ,” उनले भने, “समयमा महामारी नियन्त्रण र बाँकी स्रोतसाधन परिचालनको विषयमा केन्द्र र प्रदेश सरकार गम्भीर भएन भने समस्या बढ्दै जान्छ ।”. केन्द्र र प्रदेश सरकारको मुख ताक्नुभन्दा पनि पर्साका चिकित्सक, स्वास्थ्यकर्मी, सुरक्षाकर्मी, अधिकारकर्मी, सामाजिक संस्था, उद्योगी–व्यवसायी तथा अस्पतालका सञ्चालकहरूले मिलेर काम गर्नुपर्ने बेला आएको डा सिंह बताउँछन् । अझै पनि एकीकृतरूपमा सेवा प्रवाह गर्न सकेनौं भने कोभिड र ननकोभिड दुवै बिरामीको मृत्युदर वृद्धि हुन सक्ने र मृत्युदर ५–६ प्रतिशतसम्म बढ्न सक्ने उनको विश्लेषण छ ।. वीरगंजमा साउनयता २८ दिनमा कोरोना सङ्क्रमित १८ जनाको मृत्यु भइसकेको छ । जबकि साउनअघि एकजना बेवारिसे लाशमा मात्र कोरोना सङ्क्रमण देखिएको थियो । २८ दिनमा पौने २ प्रतिशतले मृत्युदर बढ्नुले खतराको घण्टी बजिरहेको भन्दै सचेत हुनु र आन्तरिक व्यवस्थापनमा जुट्न विलम्ब गर्न नहुने उनले बताए ।. डरत्रासले गर्दा अधिकांशको मृत्यु भएको –डा गोइत. वीरगंजमा अचानक मृत्युदर वृद्धि भएको सम्बन्धमा मानसिक रोग विशेषज्ञ डा भरत गोइतको फरक तर्क छ । उनले यहाँ भएका सबै कोरोना सङ्क्रमितको छाती वा फोक्सोमा हुने निमोनियाको कारण मृत्यु नभई डरत्रासको कारणले पनि मृत्यु भएको दाबी गरेका छन् । “धेरैजनाको हाइपरटेन्सनले गर्दा मृत्यु हुन गएको हो, अहिले वीरगंजवासीमा कोरोना लाग्ला कि भन्ने डर छ,” उनले थपे, “यसरी आपैंmमा स्ट्रेस, डिप्रेशन छ, त्यसमा पनि कतिपय मधुमेह, उच्च रक्तचाप, मुटुरोगी पनि छन्, कतै सङ्क्रमित भइयो भने मर्ने डर छ, अर्कोतिर कमजोर इच्छाशक्ति भएकाहरूमा वीरगंजका अस्पतालमा अब कुनै पनि बिरामीको उपचार नै हुँदैन भन्ने चिन्ता बढेको छ, यसरी मनोबल -हास भएकै कारणले पनि बिरामीहरू सहजै मृत्युको मुखमा पुगिरहेका छन् ।”. कोरोनाको कारण विश्वमा मृत्युदर ३.६६ प्रतिशत रहेको र दक्षिण एशियाली देशहरूको मृत्युदर ३ प्रतिशतभन्दा मुनि रहेको भन्दै डा गोइतले डरत्रासको कारण मानिस नमरून् भन्ने उद्देश्यले जनचेतना फैलाउनुका साथै सहज, भरपर्दो तथा विश्वासिलो उपचार सेवा उपलब्ध गराउने वातावरण बनाउनेतर्फ सबै पक्षको ध्यान जानुपर्ने बताए ।",https://eprateekdaily.com/2020/08/12/771
कुनै पनि अस्पतालले उपचार नगरेपछि युवतीको मृत्यु,प्रमुख समाचार,प्रतीक दैनिक,"साउन २५, २०७७",वीरगंज,,https://eprateekdaily.com/2020/08/09/604
नारायणी अस्पतालबाट दुईजना सञ्चारकर्मीसहित ४४ जना डिस्चार्ज,प्रमुख समाचार,प्रतीक दैनिक,"जेष्ठ १२, २०७७",वीरगंज,,https://eprateekdaily.com/2020/05/25/211
कोरोना सङ्क्रमित र तिनका परिवारमाथि भेदभाव,प्रमुख समाचार,प्रतीक दैनिक,"जेष्ठ ११, २०७७",वीरगंज,,https://eprateekdaily.com/2020/05/24/134
"बारामा एकै दिन २५ जनामा सङ्क्रमण, सङ्क्रमितको सङ्ख्या ४१ पुग्यो",प्रमुख समाचार,प्रतीक दैनिक,"जेष्ठ १२, २०७७",पथलैया,,https://eprateekdaily.com/2020/05/25/196
